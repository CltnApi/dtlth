---
layout: post
code: "ART2411141432LSXWH2"
origin_url: "https://www.khaosod.co.th/sports/news_9506042"
image: "https://github.com/user-attachments/assets/aafabef2-3a5a-447a-9e02-1cb0cd15a460"
title: "ยังจูนกันไม่ติด! ทีมชาติไทย เจ๊าจืด เลบานอน อุ่นเครื่องฟีฟ่าเดย์"
description: "การแข่งขันฟุตบอลอุ่นเครื่องตามปฏิทินฟีฟ่า เดย์ ที่สนามมหาวิทยาลัยธรรมศาสตร์ รังสิต เมื่อวันที่ 14 พฤศจิกายน \"ช้างศึก\" ฟุตบอลทีมชาติไทย อันดับ 96 ของโลก เปิ"
category: "SPORTS"
language: "th"
date: 2024-11-14T14:37:18.322Z
---

# ยังจูนกันไม่ติด! ทีมชาติไทย เจ๊าจืด เลบานอน อุ่นเครื่องฟีฟ่าเดย์

[![ยังจูนกันไม่ติด! ทีมชาติไทย เจ๊าจืด เลบานอน อุ่นเครื่องฟีฟ่าเดย์](https://www.khaosod.co.th/wpapp/uploads/2024/11/IMG_7020.jpg "ยังจูนกันไม่ติด! ทีมชาติไทย เจ๊าจืด เลบานอน อุ่นเครื่องฟีฟ่าเดย์")](https://www.khaosod.co.th/wpapp/uploads/2024/11/IMG_7020.jpg)

การแข่งขันฟุตบอลอุ่นเครื่องตามปฏิทินฟีฟ่า เดย์ ที่สนามมหาวิทยาลัยธรรมศาสตร์ รังสิต เมื่อวันที่ 14 พฤศจิกายน “ช้างศึก” **ฟุตบอลทีมชาติไทย** อันดับ 96 ของโลก เปิดบ้านพบกับ **เลบานอน** อันดับ 115 ของโลก

เกมนัดนี้ทีมชาติไทย ส่งผู้เล่น 11 ตัวจริงประกอบด้วย สรานนท์ อนุอินทร์ (GK), ทิตาธร อักษรศรี, เอเลียส ดอเลาะ, พีรดนย์ ฉ่ำรัศมี, ศุภณัฏฐ์ เหมือนตา, อนันต์ ยอดสังวาลย์, นิติพงษ์ เสลานนท์, ศฤงคาร พรมสุภะ, อัครพงศ์ พุ่มวิเศษ, พันธมิตร ประพันธ์ และวรชิต กนิตศรีบำเพ็ญ

เกมนี้ทั้งสองทีมเล่นได้อย่างสูสี แต่โอกาสจบสกอร์ยังมีไม่มากนัก ซึ่งในส่วนของทีมชาติไทย ที่ใช้นักเตะหน้าใหม่หลายราย ยังจูนกันไม่ค่อยติด ทั้งยังจบสกอร์ได้ไม่เฉียบขาด ทำให้จบ 90 นาที ทำอะไรกันไม่ได้เสมอกัน 0-0

สำหรับ ทีมชาติไทย มีโปรแกรมอุ่นเครื่องอีก 1 นัด พบกับ ทีมชาติลาว วันที่ 17 พฤศจิกายน ที่สนามมหาวิทยาลัยธรรมศาสตร์ รังสิต เวลา 19.30 น.