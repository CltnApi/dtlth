---
layout: post
code: "ART2411110236759LC8"
origin_url: "https://www.khaosod.co.th/breaking-news/news_9499533"
image: "https://github.com/user-attachments/assets/d01ec1e4-7fa7-4b0f-bb36-31cfe27cadd5"
title: "เปิดภาพนาทีจับ ตี่ลี่ฮวงจุ้ย หมอดูซินแสดัง ตุ๋นซื้อวัตถุมงคลแก้เคล็ด"
description: "เปิดภาพนาทีกองปราบ บุกรวบ ตี่ลี่ฮวงจุ้ย หมอดูซินแสชื่อดัง หลอกลวงเงินให้เช่าวัตถุมงคลแก้เคล็ด ก่อนควบคุมตัวสอบปากคำดำเนินคดี"
category: "HOT_NEWS"
language: "th"
date: 2024-11-11T02:41:17.348Z
---

# เปิดภาพนาทีจับ ตี่ลี่ฮวงจุ้ย หมอดูซินแสดัง ตุ๋นซื้อวัตถุมงคลแก้เคล็ด

[![เปิดภาพนาทีจับ ตี่ลี่ฮวงจุ้ย หมอดูซินแสดัง ตุ๋นซื้อวัตถุมงคลแก้เคล็ด](https://www.khaosod.co.th/wpapp/uploads/2024/11/Tee-Li-Feng-Shui-Master.jpg "เปิดภาพนาทีจับ ตี่ลี่ฮวงจุ้ย หมอดูซินแสดัง ตุ๋นซื้อวัตถุมงคลแก้เคล็ด")](https://www.khaosod.co.th/wpapp/uploads/2024/11/Tee-Li-Feng-Shui-Master.jpg)

**เปิดภาพนาทีกองปราบ บุกรวบ ตี่ลี่ฮวงจุ้ย หมอดูซินแสชื่อดัง หลอกลวงเงินให้เช่าวัตถุมงคลแก้เคล็ด ก่อนควบคุมตัวสอบปากคำดำเนินคดี**

จากกรณีมีกลุ่มผู้เสียหายเสียหายจำนวนมากเข้าแจ้งความร้องทุกข์กับพนักงานสอบสวน บก.ป. หลังถูก นายธนวันต์ จิรเจริญเวศน์ หรือ ตี่ลี่ฮวงจุ้ย หมอดูซินแสชื่อดัง หลอกลวงเงินให้เช่าวัตถุมงคลแก้เคล็ด เสริมโชคลาภ จนสูญเงินรวมกันกว่าร้อยล้านบาท ตามที่เสนอข่าวไปแล้วนั้น

ความคืบหน้าล่าสุด วันที่ 11 พ.ย.2567 ผู้สื่อข่าวรายงานว่า เมื่อช่วงเช้าที่ผ่านมา พล.ต.ต.มนตรี เทศขัน ผบก.ป. สั่งการให้ พ.ต.อ.มนูญ แก้วก่ำ ผกก.1 บก.ป. นำกำลังนายธนวันต์ หรือ ตี่ลี่ฮวงจุ้ย ได้ในพื้นที่ จ.ปทุมธานี

เปิดภาพนาทีกองปราบ บุกรวบ ตี่ลี่ฮวงจุ้ย หมอดูซินแสชื่อดัง หลอกลวงเงินให้เช่าวัตถุมงคลแก้เคล็ด ก่อนควบคุมตัวสอบปากคำดำเนินคดี

หลังศาลอาญาพิจารณาเห็นควรให้มีการอนุมัติออกหมายจับ ในความผิดฐาน “ฉ้อโกงประชาชน” ซึ่งขณะนี้อยู่ระหว่างนำตัวเข้าตรวจค้นบ้านพัก ก่อนเตรียมคุมตัวเข้าทำการสอบปากคำเพิ่มเติมยังกองบังคับการปราบปราม

[![](https://www.khaosod.co.th/wpapp/uploads/2024/11/11-ตี่ลี่3.jpg)](https://www.khaosod.co.th/wpapp/uploads/2024/11/11-ตี่ลี่3.jpg)

ทั้งนี้ เมื่อวันที่ 10 พ.ย.67 พ.ต.อ.เอนก เตาสุภาพ รองผบก.ป. กล่าวว่า ตั้งแต่วันที่ 4 พ.ย.ที่ผ่านมา จนถึงปัจจุบัน มีผู้เสียหายหลักฐานมาแจ้งความดำเนินคดี กับหมอดูฮวงจุ้ยชื่อดังคนหนึ่ง ที่มีพฤติกรรมหลอกเงินให้ซื้อเครื่องนำโชคเกี่ยวกับฮวงจุ้ย เพื่อนำมาตกแต่งบ้าน จำนวน 66 ราย ยอดความเสียหาย 107 ล้านบาท