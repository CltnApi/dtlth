---
layout: post
code: "ART2411040343VAIXCN"
origin_url: "https://www.khaosod.co.th/sports/news_9488927"
image: "https://github.com/user-attachments/assets/79046736-2cbe-4f6e-99ec-26b7822e9af0"
title: "น้องมิลค์ โดรน หน้านิ่ง ซิวอันดับ 2 เอเอฟ โดรนเรซซิ่ง ชิงแชมป์โลก"
description: "น้องมิลค์ - วรรรญา วรรณผ่อง สร้างชื่อเสียงให้ประเทศไทยอีกครั้ง คว้าอันดับ 2 ประเภทบุคคลหญิง เอฟเอไอโดรนเรสซิ่งชิงแชมป์โลก ประจำปี 256"
category: "SPORTS"
language: "th"
date: 2024-11-04T03:47:23.383Z
---

# น้องมิลค์ โดรน หน้านิ่ง ซิวอันดับ 2 เอเอฟ โดรนเรซซิ่ง ชิงแชมป์โลก

[![น้องมิลค์ โดรน หน้านิ่ง ซิวอันดับ 2 เอเอฟ โดรนเรซซิ่ง ชิงแชมป์โลก](https://www.khaosod.co.th/wpapp/uploads/2024/11/2222.jpg "น้องมิลค์ โดรน หน้านิ่ง ซิวอันดับ 2 เอเอฟ โดรนเรซซิ่ง ชิงแชมป์โลก")](https://www.khaosod.co.th/wpapp/uploads/2024/11/2222.jpg)

น้องมิลค์ – วรรรญา วรรณผ่อง สร้างชื่อเสียงให้ประเทศไทยอีกครั้ง คว้าอันดับ 2 ประเภทบุคคลหญิง เอฟเอไอโดรนเรสซิ่งชิงแชมป์โลก ประจำปี 2567 ที่สาธารณรัฐประชาชนจีน

[![](https://www.khaosod.co.th/wpapp/uploads/2024/11/น้องมิลค์-วรรรญา-วรรณผ่อง-2_0-696x464.jpg)](https://www.khaosod.co.th/wpapp/uploads/2024/11/น้องมิลค์-วรรรญา-วรรณผ่อง-2_0.jpg)

สมาคมกีฬาทางอากาศและการบินแห่งประเทศไทย ในพระบรมราชูปถัมภ์ นําโดย นาวาอากาศเอก วีระยุทธ ดิษยะศริน นายกสมาคมฯ ส่งนักกีฬาเอฟพีวีเรสซิ่งตัวแทนทีมชาติไทย นางสาววรรรญา วรรณผ่อง (น้องมิลค์) เข้าร่วมการแข่งขันเอฟเอไอโดรนเรสซิ่งชิงแชมป์โลก “2024 FAI World Drone Racing Championship” ณ เมืองหางโจว มณฑลเจ้อเจียง สาธารณรัฐประชาชนจีน ระหว่างวันที่ 30 ตุลาคม – 3 พฤศจิกายน 2567 ซึ่งได้รับการคัดเลือกจากคะแนนสะสมในรายการเวิลด์คัพ ประจำปี 2567

[![](https://www.khaosod.co.th/wpapp/uploads/2024/11/เอฟเอไอโดรนเรสซิ่งชิงแชมป์โลก-1_0-696x464.jpg)](https://www.khaosod.co.th/wpapp/uploads/2024/11/เอฟเอไอโดรนเรสซิ่งชิงแชมป์โลก-1_0.jpg)

โดยในปีนี้ การแข่งขันเอฟเอไอโดรนเรสซิ่งชิงแชมป์โลก ประจำปี 2567 ระหว่างวันที่ 31 ตุลาคม –

3 พฤศจิกายน 2567 ณ เมืองหางโจว มณฑลเจ้อเจียง สาธารณรัฐประชาชนจีน มีนักกีฬา 107 คน จาก 32 ประเทศเข้าร่วมการแข่งขัน ได้แก่ จีน(เจ้าภาพ), เกาหลีใต้, ออสเตรเลีย, เอสโตเนีย, อิตาลี, บัลแกเรีย, สหรัฐอเมริกา, แคนาดา, ฮังการี, เช็กเกีย, นอร์เวย์, โรมาเนีย, ฝรั่งเศส, ลัตเวีย, แอฟริกาใต้, ญี่ปุ่น, มาเลเซีย, โปแลนด์, อังกฤษ, ไต้หวัน, ฮ่องกง, สเปน, ตุรกี, สวีเดน, เดนมาร์ก, สวิสเซอร์แลนด์, เยอรมนี, เบลเยียม, ฟินแลนด์, นอร์ทมาซิโดเนีย, คาซัคสถาน, และประเทศไทย

[![](https://www.khaosod.co.th/wpapp/uploads/2024/11/เอฟเอไอโดรนเรสซิ่งชิงแชมป์โลก-3_0-530x696.jpg)](https://www.khaosod.co.th/wpapp/uploads/2024/11/เอฟเอไอโดรนเรสซิ่งชิงแชมป์โลก-3_0.jpg)

ผลการแข่งขัน ได้แก่

ประเภท บุคคลรวม

ชนะเลิศอันดับที่ 1 HASHIMOTO Yuki ประเทศญี่ปุ่น

รองชนะเลิศอันดับที่ 1 BAI Xize สาธารณรัฐประชาชนจีน

รองชนะเลิศอันดับที่ 2 KIM MinJae สาธารณรัฐเกาหลี

รองชนะเลิศอันดับที่ 3 KIM MinChan สาธารณรัฐเกาหลี

[![](https://www.khaosod.co.th/wpapp/uploads/2024/11/น้องมิลค์-วรรรญา-วรรณผ่อง-นาวาอากาศเอก-วีร-696x464.jpg)](https://www.khaosod.co.th/wpapp/uploads/2024/11/น้องมิลค์-วรรรญา-วรรณผ่อง-นาวาอากาศเอก-วีร.jpg)

ประเภท บุคคลหญิง

ชนะเลิศอันดับที่ 1 RIZZO Luisa สาธารณรัฐอิตาลี

รองชนะเลิศอันดับที่ 1 วรรรญา วรรณผ่อง ประเทศไทย

รองชนะเลิศอันดับที่ 2 LUO Yimeng สาธารณรัฐประชาชนจีน

รองชนะเลิศอันดับที่ 3 HE Yutong สาธารณรัฐประชาชนจีน

[![](https://www.khaosod.co.th/wpapp/uploads/2024/11/เอฟเอไอโดรนเรสซิ่งชิงแชมป์โลก-2_0-696x464.jpg)](https://www.khaosod.co.th/wpapp/uploads/2024/11/เอฟเอไอโดรนเรสซิ่งชิงแชมป์โลก-2_0.jpg)

สมาคมฯ ขอขอบคุณ การกีฬาแห่งประเทศไทย, บริษัท ท่าอากาศยานไทย จำกัด (มหาชน), บริษัท โรงงานฟุตบอลล์ไทยสปอร์ตติ้งกู๊ดส์ จำกัด, บริษัท โอสถสภา จำกัด (มหาชน) และองค์กรต่างๆ ทุกภาคส่วนที่ให้การสนับสนุนการแข่งขันในครั้งนี้