---
layout: post
code: "ART24112708568NXRLF"
origin_url: "https://www.khaosod.co.th/special-stories/news_9523721"
image: "https://github.com/user-attachments/assets/01e19275-9733-4782-bc99-2f576dc1b6cf"
title: "หนุ่มเกือบซวย จู่ๆ รถคันหลังชน แต่คู่กรณีโวยหาว่าถอยไปชนเขา เปิดกล้องให้ดูถึงกับเงียบ"
description: "หนุ่มเกือบซวย จู่ๆ รถคันหลังชน แต่คู่กรณีโวยวาย หาว่าถอ..."
category: "SPECIAL_STORIES"
language: "th"
date: 2024-11-27T09:51:26.228Z
---

# หนุ่มเกือบซวย จู่ๆ รถคันหลังชน แต่คู่กรณีโวยหาว่าถอยไปชนเขา เปิดกล้องให้ดูถึงกับเงียบ

[![หนุ่มเกือบซวย จู่ๆ รถคันหลังชน แต่คู่กรณีโวยหาว่าถอยไปชนเขา เปิดกล้องให้ดูถึงกับเงียบ](https://www.khaosod.co.th/wpapp/uploads/2024/11/toychon.jpg "หนุ่มเกือบซวย จู่ๆ รถคันหลังชน แต่คู่กรณีโวยหาว่าถอยไปชนเขา เปิดกล้องให้ดูถึงกับเงียบ")](https://www.khaosod.co.th/wpapp/uploads/2024/11/toychon.jpg)

**หนุ่มเกือบซวย จู่ๆ รถคันหลังชน แต่คู่กรณีโวยวาย หาว่าถอยไปชนเขา เปิดกล้องให้ดูถึงกับเงียบ จบเรื่องไม่มีขอโทษสักคำ**

วันที่ 27 พ.ย.67 สมาชิก **[TikTok @copnotchilipeppers](https://www.tiktok.com/@copnotchilipeppers/video/7440245443566652679)** โพสต์คลิปไว้เป็นอุทาหรณ์ หลังขับรถอยู่บนถนน จู่ๆ โดนรถคันหลังชนท้าย แต่คู่กรณีกลับหาว่าผู้โพสต์ถอยหลังไปชนรถเขา โชคดีที่มีกล้องติดรถช่วยชีวิตไว้

โดยผู้โพสต์รบุว่า “เขาหาว่าผมถอยไปท้าย โวยวายเสียงดังบอกมีกล้อง สุดท้ายขอดูกล้องเปิดไม่ได้ ผมเลยเปิดกล้องผม เงียบไปเลย ทำตัวไม่น่ารักเลยน้า” ซึ่งในคลิปหลังจากรถเกิดอุบัติเหตุไปแล้ว คนขับคู่กรณีก็ตะโกนต่อว่าว่าถอยมาชนทำไม ก่อนจะเปิดประตูลงมาแล้วโวยวายอีกครั้ง จากนั้นก็เดินกลับขึ้นรถ

ผู้โพสต์ได้เล่าเหตุการณ์ว่า เค้าลงมาวีน บอกถอยมาทำไม ต้องรีบไปทำธุระ ผมก็ตอบว่าไม่ได้ถอยขอดูกล้องได้เลย ถ้าผิดก็ผิดให้ประกันเคลียร์ เดี๋ยวผมโทรเรียกประกันแล้วเดี๋ยวผมดึงคลิปกล้องผมด้วย จากนั้นไม่ได้คุยกัน นั่งแยกกันที่รถ ติดต่อประกันเสร็จเรียบร้อย ผมก็เดินไปดูๆ ถ่ายรูปรถ หลังจากนั้นนางก็ไม่ลงจากรถอีกเลย มีสติขึ้นมาเฉย

พอประกันมาก็ติดต่อเอกสารปกติ ขอดูใบขับขี่ แต่คู่กรณีไม่มี มีเป็นใบจบหลักสูตรจาก ร.ร.ขับรถเค้าแจ้งประกันว่าผมถอย ประกันเค้าก็เข้ามาคุยกับผม ผมเลยบอกไปว่าผมจะถอยได้ไง เพราะเกียร์ออโต้มันไม่ไหล ดูกล้องได้เลยครับ แล้วผมก็ถามต่อดูกล้องรถเขาได้ไหม จะได้เคลียร์ๆ ประกันเค้าแจ้งว่าเปิดไม่ได้ (ตอนแรกบอกมีกล้อง)

พอประกันเอาคลิปผมให้ดูถึงยอมจบ ถ้าไม่จบก็ต้อง สน. แล้วเค้าก็เซ็นรับผิดโดยดี โดยที่ไม่ลงมาเจอมาคุยกันสักคำ และก็แยกกัน เค้าก็ขับรถออกไปเลย หลังจากจบเหตุการณ์ “ไม่ขอโทษสักคำ“ หลังจากนั้นติดต่อมาขอโทษแล้ว เรื่องกล้องหน้ารถและหลังรถสำคัญมาก เพราะไม่รู้ว่าจะเกิดเหตุการณ์อะไรขึ้น และขอให้ใจเย็นๆ กันเยอะๆ

