---
layout: post
code: "ART2411201012LXTB1W"
origin_url: "https://www.khaosod.co.th/breaking-news/news_9514157"
image: "https://github.com/user-attachments/assets/55a708ef-fbd0-44ae-8315-82b2be8fb509"
title: "กรมอุตุนิยมวิทยา พยากรณ์ สภาพอากาศ วันพรุ่งนี้ ไทยตอนบนอุณหภูมิลด ใต้ฝนหนัก 70%"
description: "กรมอุตุนิยมวิทยา พยากรณ์ สภาพอากาศ วันพรุ่งนี้ ไทยตอนบนอุณหภูมิลด ลมแรง ใต้ฝนตกหนัก 70% เปิดชื่อจังหวัดโดนเต็มๆ กทม.ฝนเล็กน้อย "
category: "HOT_NEWS"
language: "th"
date: 2024-11-20T10:18:26.972Z
---

# กรมอุตุนิยมวิทยา พยากรณ์ สภาพอากาศ วันพรุ่งนี้ ไทยตอนบนอุณหภูมิลด ใต้ฝนหนัก 70%

[![กรมอุตุนิยมวิทยา พยากรณ์ สภาพอากาศ วันพรุ่งนี้ ไทยตอนบนอุณหภูมิลด ใต้ฝนหนัก 70%](https://www.khaosod.co.th/wpapp/uploads/2024/11/weather-8.jpg "กรมอุตุนิยมวิทยา พยากรณ์ สภาพอากาศ วันพรุ่งนี้ ไทยตอนบนอุณหภูมิลด ใต้ฝนหนัก 70%")](https://www.khaosod.co.th/wpapp/uploads/2024/11/weather-8.jpg)

**กรมอุตุนิยมวิทยา พยากรณ์ สภาพอากาศ วันพรุ่งนี้ ไทยตอนบนอุณหภูมิลด ลมแรง ใต้ฝนตกหนัก 70% เปิดชื่อจังหวัดโดนเต็มๆ กทม.ฝนเล็กน้อย**

วันที่ 20 พ.ย.2567 **[กรมอุตุนิยมวิทยา](https://www.tmd.go.th/forecast/daily)** พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางจากประเทศจีนแผ่ปกคลุมประเทศไทยตอนบนและทะเลจีนใต้ ลักษณะเช่นนี้ทำให้บริเวณดังกล่าวมีอุณหภูมิลดลง กับมีลมแรง

ในขณะที่มีลมตะวันออกพัดปกคลุมบริเวณภาคตะวันออกและภาคตอนล่าง ทำให้บริเวณดังกล่าวมีฝนเล็กน้อยบางแห่ง ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลงไว้ด้วย

สำหรับมรสุมตะวันออกเฉียงเหนือที่พัดปกคลุมอ่าวไทย และภาคใต้มีกำลังแรงขึ้น ทำให้ภาคใต้มีฝนตกหนักถึงหนักมากบางแห่งทางส่วนคลื่นลมบริเวณอ่าวไทยและทะเลอันดามันจะมีกำลังแรงขึ้น

โดยบริเวณอ่าวไทยตอนล่างมีคลื่นสูงประมาณ 2 เมตร อ่าวไทยตอนบนมีคลื่นสูง 1–2 เมตร และทะเลอันดามันมีคลื่นสูงประมาณ 1 เมตร ห่างฝั่งคลื่นสูง 1–2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

**ภาคเหนือ**

อากาศเย็นในตอนเช้า และอุณหภูมิจะลดลงเล็กน้อย  
โดยมีฝนเล็กน้อยบางแห่ง ส่วนมากทางตอนบนของภาค  
อุณหภูมิต่ำสุด 18-21 องศาเซลเซียส  
อุณหภูมิสูงสุด 31-34 องศาเซลเซียส  
บริเวณยอดดอยอากาศหนาวถึงหนาวจัด อุณหภูมิต่ำสุด 7-14 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออกเฉียงเหนือ**

อากาศเย็นในตอนเช้ากับมีลมแรง และอุณหภูมิจะลดลง 1-2 องศาเซลเซียส  
อุณหภูมิต่ำสุด 17-21 องศาเซลเซียส  
อุณหภูมิสูงสุด 31-34 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 13-18 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคกลาง**

อากาศเย็นในตอนเช้ากับมีลมแรง และอุณหภูมิจะลดลงเล็กน้อย โดยมีฝนเล็กน้อยบางแห่ง  
อุณหภูมิต่ำสุด 22-24 องศาเซลเซียส  
อุณหภูมิสูงสุด 33-34 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคตะวันออก**

เมฆบางส่วนกับมีลมแรง และอุณหภูมิจะลดลงเล็กน้อย โดยมีฝนเล็กน้อยบางแห่ง  
อุณหภูมิต่ำสุด 22-24 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 70 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 22-24 องศาเซลเซียส อุณหภูมิสูงสุด 30-33 องศาเซลเซียส

ตั้งแต่จ.นครศรีธรรมราชขึ้นมา : ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

ตั้งแต่จ.สงขลาลงไป : ลมตะวันออกเฉียงเหนือ ความเร็ว 20-35 กม./ชม.  
ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง  
บริเวณ **จังหวัดกระบี่ ตรัง และสตูล**  
อุณหภูมิต่ำสุด 23-25 องศาเซลเซียส  
อุณหภูมิสูงสุด 32-34 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีเมฆบางส่วน โดยมีฝนเล็กน้อยบางแห่ง  
อุณหภูมิต่ำสุด 23-24 องศาเซลเซียส  
อุณหภูมิสูงสุด 33-34 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

กรมอุตุนิยมวิทยา พยากรณ์ สภาพอากาศ วันพรุ่งนี้ ไทยตอนบนอุณหภูมิลด ใต้ฝนหนัก 70%