---
layout: post
code: "ART2411261010KIBADW"
origin_url: "https://www.khaosod.co.th/special-stories/news_9522322"
image: "https://github.com/user-attachments/assets/d269fb5d-ca7a-4f6e-ae62-6c4bb4e75b9f"
title: "สาวเดือดจัด ไรเดอร์กลายเป็นโจร มาส่งของ ขากลับหยิบกล่องพัสดุไปด้วย เผยมีเหยื่ออีก"
description: "ทำงานสุจริตดีๆ ไม่ชอบ! สาวเดือดจัด ไรเดอร์กลายเป็นโจร ม..."
category: "SPECIAL_STORIES"
language: "th"
date: 2024-11-26T17:37:56.978Z
---

# สาวเดือดจัด ไรเดอร์กลายเป็นโจร มาส่งของ ขากลับหยิบกล่องพัสดุไปด้วย เผยมีเหยื่ออีก

[![สาวเดือดจัด ไรเดอร์กลายเป็นโจร มาส่งของ ขากลับหยิบกล่องพัสดุไปด้วย เผยมีเหยื่ออีก](https://www.khaosod.co.th/wpapp/uploads/2024/11/lakkhong-1.jpg "สาวเดือดจัด ไรเดอร์กลายเป็นโจร มาส่งของ ขากลับหยิบกล่องพัสดุไปด้วย เผยมีเหยื่ออีก")](https://www.khaosod.co.th/wpapp/uploads/2024/11/lakkhong-1.jpg)

**ทำงานสุจริตดีๆ ไม่ชอบ! สาวเดือดจัด ไรเดอร์กลายเป็นโจร มาส่งของ ขากลับหยิบกล่องพัสดุไปด้วย เผยมีเหยื่ออีก เจ้าตัวกำลังไปแจ้งความ**

วันที่ 26 พ.ย.67 สมาชิก **[TikTok @maryrita\_7](https://www.tiktok.com/@maryrita_7/video/7441091349908049159)** โพสต์คลิปแฉไรเดอร์สาวคนหนึ่ง หลังมาส่งของ แต่ขากลับดันขโมยของที่วางอยู่บนโต๊ะติดมือไปด้วย โดยระบุข้อความว่า **“เอามาคืนหนูได้ไหมกว่าจะเก็บตังค์ซื้อได้ จำนวนไม่เยอะหรอก แต่ก็ไม่ควรทำแบบนี้เลยนะคะ ไม่น่ารักเลย”**

โดยในคลิปเป็นภาพจากกล้องวงจรปิด มีไรเดอร์สาวคนหนึ่งถือออเดอร์ที่สั่งมาส่ง โดยวางไว้ที่โต๊ะ ระหว่างนั้นไรเดอร์ทำทีกดมือถือ แล้วชำเลืองตามองของที่วางบนโต๊ะเป็นระยะ และช่วงที่กำลังจะกลับ ก็ได้หยิบกล่องพัสดุของผู้โพสต์ไปด้วย

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก หลายๆ คนแนะนำให้ไปแจ้งความ ไม่ควรปล่อยไว้ เพราะอาจจะย่ามใจก่อเหตุกับคนอื่นอีก ขณะที่ผู้โพสต์บอกว่า ตอนนี้มีผู้เสียหายเพิ่มแล้ว เนื่องจากมีคนเข้ามาคอมเมนต์ว่า น้องสาวที่อยู่หอพักก็โดนด้วย

