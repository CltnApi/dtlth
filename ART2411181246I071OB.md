---
layout: post
code: "ART2411181246I071OB"
origin_url: "https://www.khaosod.co.th/breaking-news/news_9511208"
image: "https://github.com/user-attachments/assets/1343d43f-830f-46e3-8286-f796852d7dde"
title: "ฝุ่นตลบรั้วปทุมวัน โผโยกย้ายระดับนายพล ที่เตรียมจะคลอดพรุ่งนี้"
description: "ฝุ่นตลบทุ่งปทุมวัน โผโยกย้ายระดับนายพล ที่เตรียมจะคลอดพรุ่งนี้  โดยเฉพาะระดับ ผบช. ที่คาดการณ์ว่า บิ๊กเม่น จะขึ้นแทน บิ๊กจ้าว ส่งผลให้ \"รองนพ\" ตกสำรวจ"
category: "HOT_NEWS"
language: "th"
date: 2024-11-18T12:53:00.227Z
---

# ฝุ่นตลบรั้วปทุมวัน โผโยกย้ายระดับนายพล ที่เตรียมจะคลอดพรุ่งนี้

[![ฝุ่นตลบรั้วปทุมวัน โผโยกย้ายระดับนายพล ที่เตรียมจะคลอดพรุ่งนี้](https://www.khaosod.co.th/wpapp/uploads/2024/11/policepatumwan2.jpg "ฝุ่นตลบรั้วปทุมวัน โผโยกย้ายระดับนายพล ที่เตรียมจะคลอดพรุ่งนี้")](https://www.khaosod.co.th/wpapp/uploads/2024/11/policepatumwan2.jpg)

**ฝุ่นตลบทุ่งปทุมวัน โผโยกย้ายระดับนายพล ที่เตรียมจะคลอดพรุ่งนี้ โดยเฉพาะระดับ ผบช. ที่คาดการณ์ว่า บิ๊กเม่น จะขึ้นแทน บิ๊กจ้าว ส่งผลให้ “รองนพ” ตกสำรวจ**

วันที่ 18 พ.ย.2567 ผู้สื่อข่าวรายงานว่า ในวันพรุ่งนี้ เวลา 13.00 น. พล.ต.ท.ยิ่งยศ เทพจำนงค์ ผบช.สภพ. มีหนังสือเวียนแจ้ง รอง ผบ.ตร. และ จตช. กรรมการพิจารณาการแต่งตั้งข้าราชการตำรวจระดับ ตร. หรือ “บอร์ดกลั่นกรอง” ตาม พ.ร.บ.ตำรวจแห่งชาติ 2565 เพื่อพิจารณาตรวจสอบคุณสมบัติและความเหมาะสม ในการศัดเลือกหรือแต่งตั้งระดับ รองผบ.ตร. จนถึง ผบช. และ จตร. โดย มี พล.ต.อ.กิตติ์รัฐ พันธุ์เพ็ชร์ ผบ.ตร.เป็น ประธานกรรมการ

รายงานว่า การประชุม “บอร์ดกลั่นกรอง” ตาม พ.ร.บ.ตำรวจ 2565 กำหนดให้นำบัญชีลำดับอาวุโส ผู้ช่วย ผบ.ตร.- รอง ผบช. บัญชีรายชื่อผู้อยู่ในเกณฑ์ที่สมควรให้ได้รับการเลื่อนตำแหน่งสูงขึ้น ประวัติ ผลการปฏิบัติงาน และบันทึกการปฏิบัติงานประกอบการพิจารณา

โดยในครั้งนี้ รอง ผบ.ตร.ว่าง 4 ตำแหน่ง ยึดอาวุโสทั้งหมด พล.ต.ท.ประจวบ วงศ์สุข พล.ต.ท.นิรันดร เหลื่อมศรี พล.ต.ท.กรไชย คล้ายคลึง และ พล.ต.ท.ธัชชัย ปิตะนีละบุตร

ส่วน ผู้ช่วย ผบ.ตร.ว่าง 7 ตำแหน่ง ยึดอาวุโส พล.ต.ท.ธนพล ศรีโสภา หัวหน้าจเรตำรวจ พล.ต.ท.ธิติ แสงสว่าง ผบช.น. พล.ต.ท.อภิชาติ เพชรประสิทธิ์ ผบช.ส. พล.ต.ท.กฤษฎา สุรเชษฐพงษ์ ผบช.สกบ. พล.ต.ท.อิทธิพล อิทธิสารรณชัย ผบช.สตม. พล.ต.ท.สมประสงค์ เย็นท้วม ผบช.ภ.2 และ พล.ต.ท.สรายุทธ สงวนโภคัย ผบช.ภ.4

สำหรับตำแหน่งสำคัญ มีดังนี้ พล.ต.ท.สันติ ชัยนิรมัย จตร.(สบ.8) นรต.รุ่น 48 อดีต ผบก.สส.บช.น. สายตรง พล.ต.อ.จักรทิพย์ ชัยจินดา และ พล.ต.อ.สุวัฒน์ แจ้งยอดสุข อดีต ผบ.ตร. เป็น ผบช.น. พล.ต.ต.ภาณุมาศ บุญญลักษม์ รอง ผบช.สตม. นรต.รุ่น 41 เป็น ผบช.สตม สายตรง น.ส.ยิ่งลักษณ์ ชินวัตร พล.ต.ต.มณฑล บัวจีบ รอง ผบช.ส. นรต.รุ่น 43 เป็น ผบช.สอท.

พล.ต.ท.ยิ่งยศ เทพจำนงค์ ผบช.สภพ. นรต.รุ่น 41 เป็น ผบช.ปส. พล.ต.ท.ไตรรงค์ ผิวพรรณ ผบช.สพฐ.ตร. นรต.รุ่น 46 ตำรวจมือดี ไม่ว่าจะอยู่ตำแหน่งไหนก็ทำงาน โยกมา ผบช.ภ.1 พล.ต.ท.สุรพล เปรมบุตร ผบช.ประจำ สง.ผบ.ตร. นรต.41 เป็น ผบช.ภ.2 พล.ต.ต.ธรรมศักดิ์ ปิ่นทอง รอง ผบช.ภ.6 นรต.รุ่น 43 ตีคู่มากับ พล.ต.ท.กฤษฎา กาญจนอลงกรณ์ ผบช.ประจำ สง.ผบ.ตร. สายตรง พรรคภูมิใจไทย ที่จะมาเป็นผบช.ภ.3

พล.ต.ต.ฉัตรชัย สุรเชษฐพงษ์ รอง ผบช.ภ.2 นรต.42 ขึ้นเป็น ผบช.ภ.4 พล.ต.ท.กฤตธาพล ยี่สาคร ผบช.ภ.5 นรต.42 อยู่ที่เดิม พล.ต.ท.กิติศักดิ์ ดุรงควิบูลย์ ผบช.ภ.6 นรต.42 ลูกชาย พล.ต.อ.พรศักดิ์ ดุรงควิบูลย์ อดีต ผบ.ตร. อยู่ที่เดิม พล.ต.ท.นัยวัฒน์ ผะเดิมชิต ผบช.ภ.7 นรต.40 ขออยู่ที่เดิม พล.ต.ท.สุรพงษ์ ถนอมจิตร ผบช.ภ.8 นรต.42 อยู่ที่เดิม เช่นเดียวกับ พล.ต.ท.ปิยะวัฒน์ เฉลิมศรี ผบช.ภ.9 นรต.42 อยู่ที่เดิมดูแลภาคใต้

ทั้งนี้มีรายงานว่า ตำรวจหลายนายที่มีรายชื่อได้ขึ้น และเป็นเพื่อน ร.อ.ธรรมนัส พรหมเผ่า อดีตรมช.เกษตรและสหกรณ์ บางคนพึ่งครบหลักเกณฑ์ 2 ปี ได้ขึ้นเป็น ผบช.เลย แต่ก็มีหลายคนที่ตกม้า อาทิ พล.ต.ต.นพศิลป์ พูลสวัสดิ์ รอง ผบช.น. มือสืบสวนทำงานผ่านคดีมาเยอะ ตกสำรวจปีนี้