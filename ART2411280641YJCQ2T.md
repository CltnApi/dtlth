---
layout: post
code: "ART2411280641YJCQ2T"
origin_url: "https://www.khaosod.co.th/breaking-news/news_9525150"
image: "https://github.com/user-attachments/assets/c6d7dd89-a128-406b-83a5-86c7281363f0"
title: "เมีย-ลูก หมอบุญ เครียดหนัก ร่ำไห้กลางศาล ขอความเมตตาปล่อยตัวสู้คดี"
description: "เมีย-ลูกสาว หมอบุญ เครียดจัด รํ่าไห้กลางศาล ขอความเมตตาปล่อยตัวสู้คดี ด้าน พนักงานสอบสวนค้านประกัน เผยสาเหตุ ด้าน ทนาย ยันชัด ติดต่อ นพ.บุญ ไม่ได้"
category: "HOT_NEWS"
language: "th"
date: 2024-11-28T06:55:59.758Z
---

# เมีย-ลูก หมอบุญ เครียดหนัก ร่ำไห้กลางศาล ขอความเมตตาปล่อยตัวสู้คดี

[![เมีย-ลูก หมอบุญ เครียดหนัก ร่ำไห้กลางศาล ขอความเมตตาปล่อยตัวสู้คดี](https://www.khaosod.co.th/wpapp/uploads/2024/11/Doctor-Boons-case-1.jpg "เมีย-ลูก หมอบุญ เครียดหนัก ร่ำไห้กลางศาล ขอความเมตตาปล่อยตัวสู้คดี")](https://www.khaosod.co.th/wpapp/uploads/2024/11/Doctor-Boons-case-1.jpg)

**เมีย-ลูกสาว หมอบุญ เครียดจัด รํ่าไห้กลางศาล ขอความเมตตาปล่อยตัวสู้คดี ด้าน พนักงานสอบสวนค้านประกัน เผยสาเหตุ ด้าน ทนาย ยันชัด ติดต่อ นพ.บุญ ไม่ได้**

วันที่ 28 พ.ย.2567 ที่ศาลอาญา ถ.รัชดาภิเษก นายชำนาญ ชาดิษฐ์ ทนายความของ นางจารุวรรณ อายุ 79 ปี และ น.ส.นลิน อายุ 51 ปี ภรรยาและบุตรสาวของ นพ.บุญ ผู้ต้องหา ในคดี “ร่วมกันข้อหาฉ้อโกง, สมคบกันฟอกเงิน และ พ.ร.บ.เช็ค”

นายชำนาญ เปิดเผยศาลไต่สวนคําร้องขอปล่อยตัวชั่วคราวจําเลยทั้งสองคนว่า ตนได้แถลงต่อศาลว่าผู้ต้องหาทั้งคู่ไม่มีพฤติการณ์หลบหนีหรือจะเข้าไปยุ่งเกี่ยวกับพยานหลักฐาน และพร้อมปฏิบัติตามคําสั่งศาลอย่างเคร่งคัด รวมถึงเหตุผลเดิมที่เรื่องของลายมือชื่อปลอมและปัญหาด้านสุขภาพ

เมีย-ลูกสาว หมอบุญ เครียดจัด รํ่าไห้กลางศาล ขอความเมตตาปล่อยตัวสู้คดี ด้าน พนักงานสอบสวนค้านประกัน เผยสาเหตุ ด้าน ทนาย ยันชัด ติดต่อ นพ.บุญ ไม่ได้

นายชำนาญ กล่าวต่อว่า แต่ทางพนักงานสอบสวนให้เหตุผลในการคัดค้านการประกันตัว เนื่องจากคดีมีมูลค่าความเสียหายสูง สําหรับกรณีนี้ตนไม่อยากก้าวล่วงศาล ซึ่งทุกอย่างนําเสนอต่อศาลไปหมดแล้วขึ้นอยู่กับศาลพิจารณา

ส่วนกรณีที่ลูกความทั้งสองมีอาการเครียดถึงกับร้องไห้ในห้องพิจารณา ทนายความ กล่าวว่า เป็นเรื่องปกติ เพราะทั้งคู่เคยใช้ชีวิตอยู่แต่ภายนอก อีกทั้งมีปัญหาเรื่องสุขภาพ โดยลูกสาวเป็นโรคซึมเศร้า ตนไม่ขอพูดอะไรมากเพราะทุกคนต่างรู้ดีว่าโรคนี้หากพูดตอกยํ้าจะยิ่งทําให้แย่ลงได้

นายชำนาญ กล่าวต่อว่า ส่วนแม่มีปัญหาทางสุขภาพหลายอย่างเกี่ยวกับผู้สูงอายุ อย่างไรก็ตาม หากศาลพิจารณาแล้วยกคําร้องขอปล่อยตัวชั่วคราว ทางทีมทนายและลูกความจะต้องมีการหารือกันอีกครั้ง

[![](https://www.khaosod.co.th/wpapp/uploads/2024/11/28-ทนาย2.jpg)](https://www.khaosod.co.th/wpapp/uploads/2024/11/28-ทนาย2.jpg)

สําหรับเรื่องคดีทางทนายความ ยืนยันว่า ผู้ต้องหาทั้งสองยืนยันคําเดิมต่อหน้าศาลว่าไม่รู้เห็น หรือมีส่วนเกี่ยวข้องเรื่องของการปลอมลายเซ็น โดยมีการนําเอกสารเก่ามาตรวจสอบพบเป็นการปลอมเซ็นอย่างแน่นอน

นายชำนาญ กล่าวว่า ส่วนที่หลายคนมองว่าการกล่าวอ้างเรื่องการหย่าในครอบครัวเป็นการหย่าการเมืองหรือปลอม ๆ นั้น เป็นสิทธิของทุกคนที่จะคิดได้ ทั้งนี้ ลูกความทั้งสองไม่ได้ร้องขออะไรเป็นพิเศษ ขอเพียงของใช้ส่วนตัวเท่านั้น

ส่วนกรณีที่ หมอบุญ หลบหนีไปประเทศจีนนั้น นายชำนาญ ยืนยันว่า ส่วนตัวไม่ได้มีการติดต่อไปหาหมอบุญแต่อย่างใด เพราะตนไม่มีช่องทางและไม่ใช่ทนายความของ หมอบุญ

[![](https://www.khaosod.co.th/wpapp/uploads/2024/11/28-ทนาย1.jpg)](https://www.khaosod.co.th/wpapp/uploads/2024/11/28-ทนาย1.jpg)

เมื่อถามถึงเหตุผลที่ไม่ไปแจ้งความที่พื้นที่เกิดเหตุ นายชำนาญ กล่าวว่า เพราะลูกความของตนไม่ทราบเรื่องมาก่อน เพิ่งรู้ตอนมีการฟ้องร้องจากผู้เสียหายจํานวนมากจึงรวบรวมพยานหลักฐานและข้อมูลทั้งหมดเข้าแจ้งความกับ บก.ปอศ.

ทนายความ กล่าวต่อว่า ส่วนกรณีที่ตํารวจพิจารณาจะนําคดีหมอบุญ และพวกโอนไปให้กรมสอบสวนคดีพิเศษ (ดีเอสไอ) รับเป็นคดีพิเศษนั้น ส่วนตัวมองว่าเป็นการกระบวนการทํางานของเจ้าหน้าที่

ทั้งนี้ เมื่อผู้สื่อข่างถามถึงกรณีที่พนักงานสอบสวนขอศาลออกหมายจับได้เพราะคาดว่ามีเส้นเงินเกี่ยวข้องถึงจําเลยทั้งสองนั้น ทนายความ กล่าวว่า ตนไม่ทราบรายละเอียดทั้งหมดที่ทางพนักงานสอบสวนเสนอต่อศาลในการออกหมายจับ ดังนั้นจะต้องไปพิสูจน์กันต่อเพื่อยืนยันว่าลูกความถูกปลอมลายเซ็นจริง

ทั้งนี้ ผู้สื่อข่าวรายงานว่า ศาลอาญาได้นัดฟังคำสั่งประกันตัว ในเวลา 15.00 น.