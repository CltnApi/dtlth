---
layout: post
code: "ART2410311312DYD6OX"
origin_url: "https://www.khaosod.co.th/https://www.khaosod.co.th/special-stories/news_9485012"
image: "https://github.com/user-attachments/assets/cdf6f1fc-bd8b-4bb3-bfcf-095caf6270f1"
title: "แอร์สาวเผย 5 สิ่งบนเครื่องบิน สกปรกมากที่สุด ควรหลีกเลี่ยง แหล่งเชื้อโรคชั้นดี"
description: "แอร์สาวเผย 5 สิ่งบนเครื่องบิน สกปรกมากที่สุด ควรหลีกเลี่ยง บางสิ่งใกล้ตัวคาดไม่ถึง แหล่งเชื้อโรคชั้นดี - ข่าวสด"
category: "SPECIAL_STORIES"
language: "th"
date: 2024-10-31T13:21:30.799Z
---

# แอร์สาวเผย 5 สิ่งบนเครื่องบิน สกปรกมากที่สุด ควรหลีกเลี่ยง แหล่งเชื้อโรคชั้นดี

[![แอร์สาวเผย 5 สิ่งบนเครื่องบิน สกปรกมากที่สุด ควรหลีกเลี่ยง แหล่งเชื้อโรคชั้นดี](https://www.khaosod.co.th/wpapp/uploads/2024/10/luggage-airplane-shelf-overhead-311032.jpg "แอร์สาวเผย 5 สิ่งบนเครื่องบิน สกปรกมากที่สุด ควรหลีกเลี่ยง แหล่งเชื้อโรคชั้นดี")](https://www.khaosod.co.th/wpapp/uploads/2024/10/luggage-airplane-shelf-overhead-311032.jpg)


**แอร์สาวเผย 5 สิ่งบนเครื่องบิน สกปรกมากที่สุด ควรหลีกเลี่ยง บางสิ่งใกล้ตัวคาดไม่ถึง แหล่งเชื้อโรคชั้นดี**
[เว็บไซต์ต่างประเทศ](https://nypost.com/2024/10/28/lifestyle/im-a-flight-attendant-these-are-the-filthiest-areas-of-an-airplane-and-you-should-avoid-them/) รายงานว่า พนักงานต้อนรับบนเครื่องบิน ผู้มีประสบการณ์การบินกว่า 5 ปีรายหนึ่ง ได้ออกมาเปิดเผย 5 สิ่งบนเครื่องบินที่สกปรกที่สุด บางสิ่งไม่เคยทำความสะอาด แนะผู้โดยสารควรหลีกเลี่ยง เป็นแหล่งเชื้อโรคชั้นดี
โดยผู้ใช้บัญชี[**ติ๊กต็อก**](https://www.tiktok.com/@cherdallas/video/7402265160213122335?embed_source=121374463%2C121468991%2C121439635%2C121433650%2C121404359%2C121351166%2C121331973%2C120811592%2C120810756%3Bnull%3Bembed_fullscreen&refer=embed&referer_url=www.ettoday.net%2Fnews%2F20241029%2F2844340.htm&referer_video_id=7402265160213122335)รายหนึ่ง ได้โพสต์คลิปวิดีโอแชร์ **5 ส่วนที่สกปรกที่สุดบนเครื่องบิน** ในฐานะที่เธอเป็นพนักงานต้อนรับบนเครื่องบินของสายการบินแห่งหนึ่งในรัฐเท็กซัส ของสหรัฐนานกว่า 5 ปี พร้อมเตือนผู้โดยสารทุกคนที่ชื่นชอบการเดินทางควรหลีกเลี่ยงสิ่งเหล่านี้
ภาพประกอบ
ซึ่งเธอได้บอกว่า _“ฉันไม่เคยเห็นใครทำความสะอาด**ม่านบังแดด**บริเวณหน่าต่างเลย ลองนึกภาพดูว่า มีผู้โดยสารกี่คนที่สัมผัสบริเวณดังกล่าว ส่วนที่สกปรกถัดมา คือ อ่างล้างหน้าและชักโครกในห้องน้ำ”_
โดยเธอเล่าว่า มีผู้โดยสารหลายคนอาเจียนลงใน**อ่างล้างหน้าและชักโครก** ซึ่งส่วนใหญ่ไม่ค่อยมีใครทำความสะอาดเลย ตลอดการทำงานอาชีพนี้เธอเห็นฝารองนั่งชักโครกถูกทำความสะอาดเพียงครั้งเดียวเท่านั้น
ภาพประกอบ
อีกทั้งเธอยังแนะนำให้ทุกคนอย่าดื่มน้ำจากอ่างล้างหน้าโดยตรง แม้กระทั่งล้างมือก็ยังไม่สะอาดเลย เนื่องจากบริเวณดังกล่าวมีแบคทีเรียสะสมอยู่มากเกินไป
ขณะที่ ในส่วนของ**พรมและเข็มขัดนิรภัย**บนเครื่องบินนั้นก็สกปรกมากเช่นเดียวกัน เธอมักจะเห็นคนอาเจียนบนพรมหรือ เอาเท้าเปล่าถูบนพรมอีกด้วย ส่วนเข็มขัดนิรภัยมักถูกผู้โดยสารบางคนถ่มน้ำลายใส่ และเปรอะเปื้อนไปด้วยอุจจาระและอาเจียน
ภาพประกอบ
และในส่วนสุดท้ายที่ทำให้แอร์สาวรายนี้รู้สึกเป็นบริเวณที่สกปรกเป็นพิเศษ คือ **พื้นที่เก็บสัมภาระเหนือเบาะนั่ง** _“ลองนึกภาพผู้โดยสารลากสัมภาระไปที่ห้องน้ำในสนามบินแล้วโยนสัมภาระเข้าไปข้างในเลย ฉันไม่เคยเห็นใครเคลียร์พื้นที่ด้านบนเลย”_
ทั้งนี้ หลังจากคลิปวิดีโอดังกล่าว ถูกเผยแพร่บนโลกโซเชียล ทำให้มีผู้ชมมากกว่า 600,000 ครั้ง โดยชาวเน็ตต่างเข้ามาแสดงความเห็น อย่าง _“นี่คือสาเหตุที่ฉันเช็ดทุกอย่างด้วยผ้าเช็ดฆ่าเชื้อเมื่อฉันบิน” “โอ้พระเจ้า ฉันต้องใช้ผ้าเช็ดทำความสะอาดฆ่าเชื้อ”_ และคอมเมนต์อื่นๆ อีกมากมาย
ภาพประกอบ
นอกจากนี้ **พนักงานต้อนรับบนเครื่องบิน** กล่าวทิ้งท้ายว่า ตั้งแต่เธอมาเป็นพนักงานต้อนรับบนเครื่องบิน เธอจะไม่มีวันสวมกางเกงขาสั้น รองเท้าแตะ บนเครื่องบิน เพื่อลดโอกาสที่ผิวหนังของเธอจะสัมผัสกับสิ่งของเหล่าบนเครื่องบิน