---
layout: post
code: "ART2411260658BBU6QE"
origin_url: "https://www.khaosod.co.th/entertainment/news_9521496"
image: "https://github.com/user-attachments/assets/bf5240ba-9601-45da-95fe-a7d5ad2c4c5c"
title: "คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ"
description: "กำไรคนดู “ขนนก กับ ดอกไม้” ตอน “DREAM FOR LOVE” ที่สุดคอนเสิร์ตแห่งปี “เบิร์ด-ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ"
category: "ENTERTAINMENT"
language: "th"
date: 2024-11-26T14:33:46.145Z
---

# คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ

[![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-1.jpg "คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ")](https://www.khaosod.co.th/wpapp/uploads/2024/11/brith_261167-1.jpg)

**กำไรคนดู “ขนนก กับ ดอกไม้” ตอน “DREAM FOR LOVE” ที่สุดคอนเสิร์ตแห่งปี “เบิร์ด-ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ**

ต้องเรียกว่าคุ้มค่าสมการรอคอยจริงๆ สำหรับการกลับมาอีกครั้งของปรากฎการณ์คอนเสิร์ตแห่งปีในคอนเสิร์ต **“ขนนก กับ ดอกไม้”** ตอน **“DREAM FOR LOVE”** ครั้งที่ 4 คอนเสิร์ต DUET เพลงรักระหว่างซูเปอร์สตาร์ตลอดกาล **“เบิร์ด” ธงไชย แมคอินไตย์** ที่มาจับคู่ดูโอกับ 4 ศิลปินสาวอาทิ คู่จิ้นหนึ่งเดียวคนนี้ **(เบิร์ด – ปุ๊ อัญชลี จงคดีกิจ)** , คู่จึ้งประวัติศาสตร์ **(เบิร์ด – คริสติน่า อากีล่าร์)** , คู่จอยสุดฤทธิ์สุดเดช **(เบิร์ด – ใหม่ เจริญปุระ)** และ คู่จี๊ดน้องเล็กพริกขี้หนู **(เบิร์ด – ลีเดีย ศรัณย์รัตน์)** ที่ทำเอาแฟนๆทั้งอิมแพ็ค อารีน่า เมืองทองธานี มีความสุขเต็มอิ่มแบบฟินสุดๆไปกับปรากฏการณ์ดูเอ็ทเพลงรักอันสุดไพเราะพร้อมความสนุกสุดเซอร์ไพร์สจากทุกคู่ดูโอที่จัดเต็มมามอบให้แฟนจุกๆค่ำวันก่อน

![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-5.jpg)

ทันทีที่คอนเสิร์ตเริ่ม เสียงกรี๊ดสนั่นฮอลล์ทันทีเมื่อเบิร์ดออกมาเปิดโชว์ด้วยเพลงสนุก **“รักกันมั้ย”** กับแดนเซอร์ชวนแฟนลุกเต้นสนั่นตั้งแต่เพลงแรก ก่อนเปลี่ยนโหมดไปบอกรักทักทายแฟนด้วยเพลง **“อยากบอกรัก”** ให้แฟนร้องตามกัน จากนั้นจัดเต็มเมดเล่ย์เพลงซึ้งให้แฟนวอร์มเสียงกันหน่อยใน **“อย่าทำอย่างนี้ไม่ว่ากับใคร…เข้าใจไหม-อย่ารักกันเลย-เงียบๆ คนเดียว-อย่าต่อรองหัวใจ-ก็เลิกกันแล้ว-ถ่านไฟเก่า”**

![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-10.jpg)

ทำเอาคนทั้งฮอลล์ร้องตามกันสนั่น จนถึงเวลาของคู่จึ้งประวัติศาสตร์ **เบิร์ด** ควง **คริสติน่า** ออกมาวาดลีลาดูเอ็ทแดนซ์แบบสับๆให้แฟนกรี๊ดสนั่นใน **“ลองซิจ๊ะ”** เสร็จชวนแฟนๆไปโยกกันต่อด้วย **“หมอกหรือควัน”** ก่อนปล่อยให้แฟนหายหอบให้คริสติน่าชวนแฟนซึ้งต่อด้วยเมดเล่ย์ในเพลง **“หัวใจขอมา-รักเธอที่สุด-เปล่าหรอกนะ”** ก่อนที่คริสติน่าอาสาปิดพาร์ทตัวเองจัดเต็มหมดแม็กช์ด้วยเมดเล่ย์แดนซ์ **“ไปด้วยกันนะ-พลิกล็อค-เลิกเหอะ-ไม่ยากหรอก-ประวัติศาสตร์”** จนฮอลล์ลุกเป็นไฟกันทีเดียว ต่อด้วยเบิร์ดมาขอควงสาวลิเดีย คู่จี๊ดน้องเล็กพริกขี้หนูมาโชว์พลังเสียงใน **“รักเอ๋ย”** และไปต่อด้วย **“ดึงดัน”** สะกดคนดูทั้งฮอลล์

ADVERTISEMENT

![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-4.jpg)

ก่อนปล่อยให้ **ลิเดีย** หยิบเพลงโปรดในชีวิตอย่าง **“ขอบใจจริงๆ”** มาปิดพาร์ทตัวเองอย่างสวยงามยังไม่ทันไร ทันทีที่ดนตรีขึ้นพลังกรี๊ดสนั่นอีกครั้งเมื่อ **เบิร์ด** ควง **ใหม่** คู่จอยสุดฤทธิ์สุดเดช มาประสานพลังเสียงดวลกันใน **“เสียใจได้ยินไหม”** ตามด้วยมิวซิเคิลซิทคอมของทั้งคู่เล่นเอาคนดูทั้งฮากันสนั่นจนปิดด้วย **“แพ้ใจ”** ก่อนถึงคิวใหม่โซโล่เดี่ยวชวนแฟนลุกแดนซ์กันใน **“รักแล้วรักเลย”** และ **“ควักหัวใจ”** เสร็จ

![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-9.jpg)

จากนั้นถึงคิวแฟนคู่จิ้นในตำนานเมื่อ **เบิร์ด** กับ **ปุ๊ อัญชลี** ออกมาโซโล่เพลงซึ้ง **“เราคงจะได้พบกัน”** เรียกเสียงกรี๊ดลั่นอิมแพ็คฯ อีกครั้ง แถมยังต่อด้วยร้องอ้อนกันใน **“คนไม่มีแฟน”** ให้แฟนได้ฟินกันสุดๆ เสร็จถึงคิวปุ๊มาโซโล่เดี่ยวด้วยเพลง **“รัก”** จบไม่ทันไร เสียงกรี๊ดถล่มอีกครั้งเมื่อ **ปุ๊** เซอร์ไพร์สแฟนขอทรานฟอร์มมาในคราบ **ทาทายัง** โชว์สเต็ปแดนซ์ในเพลง **“โอ๊ะ โอ๊ย”** ให้แฟนตะลึงทั้งฮอลล์

![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-8.jpg)

ก่อนจะชวน **ลิเดีย** มาจับคู่แปลงร่างมาในมาดดูโอสาวอย่าง **นิวจิ๋ว** โชว์สเต็ปท่าเต้นเพลง **“ไม่รัก ไม่ต้อง”** เล่นเอาคนดูกรี๊ดสนั่นลั่นฮอลล์ จากนั้นถึงเวลาของการดวลของสองตัวมัม **ใหม่** กับ **คริสติน่า** ออกมาโชว์สเต็ปแดนซ์สุดเป๊ะปังพลังตัวแม่ใน **“ครั้งเดียวคงไม่พอ-ภารตี-โอ้ละหนอมายเลิฟ-ถึงใจ”** ให้แฟนลุกแดนซ์สนั่น ก่อนที่เบิร์ดจะกลับมาเซอร์ไพร์สต่อด้วยเพลง **“นะหน้าทอง”** โชว์พลังเสียงสะกดคนดูทั้งฮอลล์

![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-7.jpg)

และต่อด้วยบิ๊กโชว์ **“รักหนักแน่น”** จัดเต็มแดนเซอร์ล้นเวทีเสร็จ เบิร์ดได้เวลาชวนคู่ดูโอทั้งหมดมาร่วมร้องเพลงธีมกันใน **“รักเธอเท่าไหร่”** ให้ความรักฟินทั้งฮอลล์ ก่อนจะพากันไปจับมือทักทายแฟนทำเอาคนดูฟินสุดๆ เสร็จ จนถึงคิวแดนซ์นันสต๊อปด้วยโซโล่เดี่ยวของโชว์แต่ละคนใน **“เพียงกระซิบ”(ปุ๊)** , **สุดฤทธิ์สุดเดช(ใหม่)** , **โอเคนะคะ(ลิเดีย**), **พูดอีกที(คริสติน่า)**, **คู่กัด**(เบิร์ด) เล่นเอาแดนซ์กันสนั่นฮอลล์

![คอนเสิร์ตแห่งปี “เบิร์ด ธงไชย” จับคู่ “ปุ๊-ติ๊นา-ใหม่-ลีเดีย” จัดเต็ม เซอร์ไพร์สสนั่นอิมแพ็คฯ](https://www.khaosod.co.th/wpapp/uploads/2024/11/brith_261167-11.jpg)

ก่อนทั้ง 5 ศิลปินปิดท้ายค่ำวันนั้นด้วย **“TOO MUCH SO MUCH VERY MUCH”** และเพลงซึ้ง **“เล่าสู่กันฟัง”** ไปอย่างสวยงาม เล่นเอาแฟนทั้งอิมแพ็คฯ หอบเอาความสุขกลับบ้านไปนอนตาหลับ เต็มอิ่มด้วยความประทับใจแบบจุกๆ สมการรอคอยสำหรับคอนเสิร์ต **“ขนนก กับ ดอกไม้”** ตอน **“DREAM FOR LOVE”** ในครั้งนี้ ซึ่งถือเป็นหนึ่งในสุดยอดโชว์ของหน้าประวัติศาสตร์คอนเสิร์ตเมืองไทยสมราคา คอนเสิร์ตแห่งปี 2024