---
layout: post
code: "ART2411290356YQRBUN"
origin_url: "https://www.khaosod.co.th/special-stories/news_9526639"
image: "https://github.com/user-attachments/assets/f9ad6c15-b7b4-4068-bee8-498437ac9cf0"
title: "พนักงานเศร้า โพสต์คลิปอำลา-ร่ำไห้ โรงงานยานยนต์ ปิดกิจการกะทันหัน"
description: "พนักงานเศร้า โพสต์คลิปอำลา-ร่ำไห้ โรงงานยานยนต์ ปิดกิจการกะทันหัน 800 ชีวิตต้องตกงาน จากเคยได้โบนัส 4-5 เดือน ไม่น่าเชื่อจะเกิดขึ้น อีกรายต้องตกงานตอนแก่ "
category: "SPECIAL_STORIES"
language: "th"
date: 2024-11-29T04:20:41.147Z
---

# พนักงานเศร้า โพสต์คลิปอำลา-ร่ำไห้ โรงงานยานยนต์ ปิดกิจการกะทันหัน

[![พนักงานเศร้า โพสต์คลิปอำลา-ร่ำไห้ โรงงานยานยนต์ ปิดกิจการกะทันหัน](https://www.khaosod.co.th/wpapp/uploads/2024/11/close-factory.jpg "พนักงานเศร้า โพสต์คลิปอำลา-ร่ำไห้ โรงงานยานยนต์ ปิดกิจการกะทันหัน")](https://www.khaosod.co.th/wpapp/uploads/2024/11/close-factory.jpg)

**พนักงานเศร้า โพสต์คลิปอำลา-ร่ำไห้ โรงงานยานยนต์ ปิดกิจการกะทันหัน 800 ชีวิตต้องตกงาน จากเคยได้โบนัส 4-5 เดือน ไม่น่าเชื่อจะเกิดขึ้น อีกรายต้องตกงานตอนแก่**

เป็นเรื่องน่าเศร้ารับสิ้นปี เมื่อโรงงานแห่งหนึ่ง ประกาศปิดกิจการ กะทันหัน ทำให้ 800 ชีวิตต้องตกงาน โดยผู้ใช้ TikTok บัญชี [**gavinn.shoping**](https://www.tiktok.com/@gavinn.shoping/video/7441971179256106247?lang=th-TH) โพสต์คลิปบรรยากาศการร่ำลาหลังจากโรงงานปิดตัว พร้อมเขียนข้อความ ระบุว่า ทำงานมา 12 ปี 2 เดือน 22 วันและแล้วก็เดินทางมาจนถึงวันสุดท้ายของการทำงาน ของการเป็นพนักงาน Ynp

ขอขอบคุณ​บริษัท​ที่เป็นเหมือนบ้านหลังที่2 ที่คอยบังแดด บังฝน ให้โอกาสในการทำงาน ขอขอบคุณมิตรภาพ​จากพี่ๆเพื่อนๆทุกคน ที่ให้ความเอ็นดู ให้ความช่วยเหลือกันมาตลอด ขอให้ทุกๆคนโชคดี พบแต่เรื่องดีๆนะคะ

ต่อมาเจ้าตัวเขียนข้อความ ระบุว่า **โบนัส 4-5 เดือน เงินบวก 30,000 ก็ได้กันมาแล้ว ไม่น่าเชื่อจะเกิดขึ้นกับโรงงานของเรา**

ซึ่งผู้โพสต์เขียนบรรยาย ระวุ่า ปิดกิจการตกงานต้อนรับปีใหม่ ใครที่มีงานไว้กอดแน่นๆ ใครเหนื่อยก็พัก แล้วลุกขึ้นสู้ต่อ  
[![](https://www.khaosod.co.th/wpapp/uploads/2024/11/close-factory2-696x392.jpg)](https://www.khaosod.co.th/wpapp/uploads/2024/11/close-factory2.jpg)

ขณะที่พนักงานอีกราย โพสต์คลิปผ่าน TikTok บัญชี **[jazzgk2014](https://www.tiktok.com/@jazzgk2014/video/7441800458970205448?lang=th-TH)** โพสต์คลิปอำลาเช่นเดียวกัน โดยเขียนข้อความ ระบุว่า บริษัทไม่ไปต่อขอปิดกิจการ เลิกจ้างพนักงานทั้งหมด 800 กว่าคน อะไหล่ยานยนต์ ตกงานตอนแก่ ที่อื่นเขาประกาศโบนัส ที่นี้ประกาศปิด สู้กันต่อไปคับ เรามันนักสู้

โดยเจ้าตัวเขียนข้อความ ระบุว่า 19 ปีที่ผ่านมาในเครื่องแบบนี้ ขอบคุณมากๆที่ผ่านมา วันนี้ต้องลากันแล้ว ไม่เคยคิดจะมาโดนกับตัวเอง ตกงานตอนแก่ละเราสู้กันต่อไป  
[![](https://www.khaosod.co.th/wpapp/uploads/2024/11/close-factory3-696x392.jpg)](https://www.khaosod.co.th/wpapp/uploads/2024/11/close-factory3.jpg)