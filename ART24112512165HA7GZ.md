---
layout: post
code: "ART24112512165HA7GZ"
origin_url: "https://www.khaosod.co.th/sports/news_9520893"
image: "https://github.com/user-attachments/assets/575ab6e1-d26b-4a41-9a63-53f42495c3ae"
title: "เบส คำสิงห์ แจ้งข่าว สมรักษ์ คำสิงห์ เลือดเลี้ยงสมองไม่พอ ซีกซ้ายไร้เรี่ยวแรงต้องเข้าไอซียู"
description: "เบส คำสิงห์ ดาราสาวคนดังแจ้งข่าว สมรักษ์ คำสิงห์ ต้องเข้าไอซียูเนื่องจากสมองซีกขวาขาดเลือด ต้องเข้าเช็กร่างกายในห้องไอซียู"
category: "SPORTS"
language: "th"
date: 2024-11-25T12:27:40.988Z
---

# เบส คำสิงห์ แจ้งข่าว สมรักษ์ คำสิงห์ เลือดเลี้ยงสมองไม่พอ ซีกซ้ายไร้เรี่ยวแรงต้องเข้าไอซียู

[![เบส คำสิงห์ แจ้งข่าว สมรักษ์ คำสิงห์ เลือดเลี้ยงสมองไม่พอ ซีกซ้ายไร้เรี่ยวแรงต้องเข้าไอซียู](https://www.khaosod.co.th/wpapp/uploads/2024/11/เบสคำสิงห์.jpg "เบส คำสิงห์ แจ้งข่าว สมรักษ์ คำสิงห์ เลือดเลี้ยงสมองไม่พอ ซีกซ้ายไร้เรี่ยวแรงต้องเข้าไอซียู")](https://www.khaosod.co.th/wpapp/uploads/2024/11/เบสคำสิงห์.jpg)

**เบส คำสิงห์ ดาราสาวคนดังแจ้งข่าว สมรักษ์ คำสิงห์ ต้องเข้าไอซียู เนื่องจากสมองซีกขวาขาดเลือด ต้องเข้าเช็กร่างกายในห้องไอซียู**

เบส รักษ์วนีย์ คำสิงห์ หรือ เบส คำสิงห์ ดาราสาวคนดังแจ้งข่าว โพสต์ข้อความบนเพจเฟซบุ๊ก Kamsing family channel ระบุข้อความว่า ตอนนี้พ่อบาส (สมรักษ์ คำสิงห์) เข้าห้อง ICU นะคะ สำหรับใครที่ติดต่อพ่อไม่ได้ โทรศัพท์พ่ออยู่กับเบสค่ะ เนื่องจากเมื่อเช้าพ่อมีอาการไม่มีแรงซีกซ้าย จึงพาพ่อมาโรงพยาบาล และตรวจอย่างละเอียด สรุปได้ว่าเป็นเส้นเลือดในสมองตีบ (ข้างขวา) เลือดไปเลี้ยงสมองไม่เพียงพอ พ่อเลยไม่มีแรงซีกซ้าย ค่ะ

และพ่อต้องนอนดูอาการที่ห้อง ICU ไปก่อนค่ะ เพื่อให้หมอดูอาการอย่างใกล้ชิด ซึ่งตอนนี้พ่อบาสหลับอยู่ตั้งแต่ถึงโรงพยาบาล ถ้าอาการคืบหน้ายังไง เบสจะมาอัพเดตนะคะ ขอให้พ่อหายไวๆ เบสรักพ่อ รีบกลับมาซ่าเหมือนเดิมเลย เบสจะรอพ่อตื่นมาคุยกับเบสนะ รักและเป็นห่วงมากๆ สู้ๆ นะพ่อ รออยู่หน้าห้องนะ