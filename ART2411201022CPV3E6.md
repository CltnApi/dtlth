---
layout: post
code: "ART2411201022CPV3E6"
origin_url: "https://www.khaosod.co.th/sports/news_9514227"
image: "https://github.com/user-attachments/assets/31e4a437-a297-4783-b903-5aa3fb4c467a"
title: "เจนัว ประกาศตั้ง วิเอรา คุมทัพ หลังสั่งเด้ง จิลาร์ดิโน"
description: "เจนัว สโมสรฟุตบอลจาก เซเรีย อา อิตาลี ประกาศแต่งตั้ง ปาทริก วิเอรา อดีตกองกลางทีมชาติฝรั่งเศส เข้ามารับหน้าที่เฮดโค้ชคนใหม่ของสโมสร"
category: "SPORTS"
language: "th"
date: 2024-11-20T10:38:17.004Z
---

# เจนัว ประกาศตั้ง วิเอรา คุมทัพ หลังสั่งเด้ง จิลาร์ดิโน

[![เจนัว ประกาศตั้ง วิเอรา คุมทัพ หลังสั่งเด้ง จิลาร์ดิโน](https://www.khaosod.co.th/wpapp/uploads/2024/11/genoa.jpg "เจนัว ประกาศตั้ง วิเอรา คุมทัพ หลังสั่งเด้ง จิลาร์ดิโน")](https://www.khaosod.co.th/wpapp/uploads/2024/11/genoa.jpg)

เจนัว สโมสรฟุตบอลจาก เซเรีย อา อิตาลี ประกาศแต่งตั้ง ปาทริก วิเอรา อดีตกองกลางทีมชาติฝรั่งเศส เข้ามารับหน้าที่เฮดโค้ชคนใหม่ของสโมสร

เจนัว เริ่มต้นฤดูกาลนี้ได้ไม่ดีนัก โดยพวกเขาเพิ่งเก็บได้แค่ 10 คะแนน จากการลงสนาม 12 นัด อยู่อันดับ 17 ของตาราง

และจากผลงานดังกล่าวทำให้ทางสโมสรตัดสินใจปลด อัลแบร์โต จิลาร์ดิโน ออกจากตำแหน่งกุนซือของทีม ก่อนจะประกาศแต่งตั้งให้วิเอราเข้ามาทำงานแทนอย่างเป็นทางการแล้ว

สำหรับวิเอราเคยทำงานในอคาเดมีของแมนฯ ซิตี้ และเคยคุมทัพนิวยอร์ก ซิตี้, คริสตัล พาเลซ, นีซ และ สตาร์สบูร์ก มาแล้ว

ส่วนโปรแกรมลงสนามนัดต่อไปของเจนัว พวกเขาจะเปิดบ้านพบกับ กายารี ในวันที่ 24 พ.ย. นี้

