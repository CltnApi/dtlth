---
layout: post
code: "ART2411231707PSUMAY"
origin_url: "https://www.khaosod.co.th/sports/news_9518762"
image: "https://github.com/user-attachments/assets/5ec0b215-73e8-44fa-88dc-e16c2e328c0d"
title: "อาร์เซนอล คืนฟอร์มเก่งถล่ม ฟอเรสต์ - เก็บชัยใน พรีเมียร์ลีก นัดแรกรอบ 5 เกม"
description: "อาร์เซนอล กลับมาชนะในพรีเมียร์ลีกได้อีกครั้งหลังก่อนหน้านี้ไร้ชัยมา 4 นัดติดต่อกันก่อนหน้านี้ด้วยการเปิดบ้านถล่ม น็อตติงแฮม ฟอเรสต์ ขาดลอย 3-0"
category: "SPORTS"
language: "th"
date: 2024-11-23T17:20:10.470Z
---

# อาร์เซนอล คืนฟอร์มเก่งถล่ม ฟอเรสต์ - เก็บชัยใน พรีเมียร์ลีก นัดแรกรอบ 5 เกม

[![อาร์เซนอล คืนฟอร์มเก่งถล่ม ฟอเรสต์ - เก็บชัยใน พรีเมียร์ลีก นัดแรกรอบ 5 เกม](https://www.khaosod.co.th/wpapp/uploads/2024/11/arsenal-forest-853.jpg "อาร์เซนอล คืนฟอร์มเก่งถล่ม ฟอเรสต์ - เก็บชัยใน พรีเมียร์ลีก นัดแรกรอบ 5 เกม")](https://www.khaosod.co.th/wpapp/uploads/2024/11/arsenal-forest-853.jpg)

**อาร์เซนอล กลับมาชนะในพรีเมียร์ลีกได้อีกครั้งหลังก่อนหน้านี้ไร้ชัยมา 4 นัดติดต่อกันก่อนหน้านี้ด้วยการเปิดบ้านถล่ม น็อตติงแฮม ฟอเรสต์ ขาดลอย 3-0**

การแข่งขันฟุตบอลพรีเมียร์ลีก อังกฤษ 2024-25 เมื่อวันที่ 23 พ.ย. คู่ที่น่าสนใจ “ปืนใหญ่” อาร์เซนอล ที่มี 19 คะแนนจาก 11 นัดอยู่อันดับ 4 ตาราง เปิดสนาม เอมิเรสต์ สเตเดียม รับการมาเยือนของ “เจ้าป่า” น็อตติงแฮม ฟอเรสต์ ที่มี 19 คะแนนจาก 11 นัดเท่ากันแต่ประตูได้เสียเป็นรองทำให้อยู่อันดับ 5 ตาราง

เกมนี้เจ้าถิ่นส่ง มาร์ติน โอเดการ์ด, บูคาโย ซากา และกาเบรียล เชซูส นำทัพด้านทีมเยือนวาง คัลลัม ฮัดสัน-โอดอย, อันโธนี อีลังกา และไตโว อโวนิยี เป็นแกนหลัก

นาทีที่ 5 อาร์เซนอล ชวดขึ้นนำจากจังหวะที่ เยอร์เรียน ทิมเบอร์ ตามซ้ำจ่อๆ เข้าไปทว่าจังหวะก่อนหน้านั้น มิเกล เมริโน ที่โหม่งชงมาล้ำหน้าไปก่อนทำให้สกอร์ยังเป็น 0-0

Soccer Football – Premier League – Arsenal v Nottingham Forest – Emirates Stadium, London, Britain – November 23, 2024 Arsenal’s Bukayo Saka scores their first goal Action Images via Reuters/Paul Childs EDITORIAL USE ONLY.



นาที 15 อาร์เซนอล ขึ้นนำ 1-0 จากจังหวะที่ บูคาโย ซากา ใช้ความสามารถเฉพาะตัวหลังรับบอกจาก มาร์ติน โอเดการ์ด ในกรอบเชตโทษลากบอลหนีผู้เล่นของ ฟอเรสต์ ที่ตามประกบติดก่อนจะหาจังกวะซัดด้วยซ้ายบอลพุ่งแสกหน้า แมตต์ เซล สวยงาม

หลังจากนั้นเป็นเจ้าถิ่นที่ครองเกม และมีโอกาสจบสกอร์เหนือกว่าทว่ายังบวกประตูเพิ่มไม่ได้ทำให้จบครึ่งแรก อาร์เซนอล นำ ฟอเรสต์ 1-0

นาที 52 อาร์เซนอล ทิ้งห่าง 2-0 จากจังหวะที่ บูคาโย ซากา ที่ครองบอลอยู่ทางฝั่งขวาของกรอบเขตโทษจ่ายย้อนเข้ากลางมาให้ โธมัส ปาร์เตย์ จับบอลหนึ่งจังหวะก่อนจะซัดไกลด้วยขวาจากระยะราว 25 หลาบอลโค้งหนีมือ แมตต์ เซล ตุงตาข่าย

Soccer Football – Premier League – Arsenal v Nottingham Forest – Emirates Stadium, London, Britain – November 23, 2024 Arsenal’s Thomas Partey scores their second goal Action Images via Reuters/Paul Childs EDITORIAL USE ONLY.



นาที 86 เจ้าถิ่นมาได้ประตูย้ำชัย 3-0 จากจังหวะที่ ราฮีม สเตอร์ลิง ปาดเข้ากลางจากฝั่งขวาของกรอบเขตโทษมาให้ อีธาน เอ็นวาเนรี สอดเข้ามายิงด้วยซ้ายจ่อๆ ไม่เหลือ

ต่อมาไม่มีฝ่ายใดทำอะไรกันเพิ่มได้จบเกม อาร์เซนอล เปิดบ้านถล่ม น็อตติงแฮม ฟอเรสต์ ขาดลอย 3-0 พร้อมเป็นการกลับมาเก็บชัยได้อีกครั้งหลังก่อนหน้านี้พวกเขาไม่ชนะใครในลีกมา 4 นัดติดต่อกัน (เสมอ 2 แพ้ 2 )

โดย “ปืนใหญ่” มีเพิ่มเป็น 22 คะแนนจาก 12 นัดอยู่อันดับ 4 ตารางโดยมีแต้มเท่ากับ เชลซี ทีมอันดับ 3 แต่ประตูได้เสียเป็นรอง ส่วน “เจ้าป่า” หยุดอยู่ที่ 19 คะแนนจาก 12 นัดร่วงมาอยู่อันดับ 6 ตาราง

**ผลการแข่งขันพรีเมียร์ลีกคู่อื่นๆ**

เลสเตอร์ ซิตี้-เชลซี

บอร์นมัธ 1-2 ไบรตัน

แอสตัน วิลลา 2-2 คริสตัล พาเลซ

ฟูแลม 1-4 วูล์ฟแฮมป์ตัน วันเดอเรอร์ส

เอฟเวอร์ตัน 0-0 เบรนต์ฟอร์ด