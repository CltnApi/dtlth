---
layout: post
code: "ART24110211424HVOSW"
origin_url: "https://www.khaosod.co.th/sports/news_9487760"
image: "https://github.com/user-attachments/assets/00dfd587-b5db-4ad6-88d6-2c41bb6ee37d"
title: "เมย์ รัชนก เก็บชัยช่วยทีมไม่ไหว ชวดเข้าชิงแบด รายการพิเศษ บีเอ็กซ์แอล"
description: "การแข่งขันแบดมินตัน รายการพิเศษ “บีเอ็กซ์แอล” ที่สนามอิสโตรา เสนายัน ประเทศอินโดนีเซีย ซึ่งแบ่งกันแข่งขันเป็น 4 ทีม แบ่งเป็นประเภท ชายเดี่ยว, หญิง"
category: "SPORTS"
language: "th"
date: 2024-11-02T11:46:17.877Z
---

# เมย์ รัชนก เก็บชัยช่วยทีมไม่ไหว ชวดเข้าชิงแบด รายการพิเศษ บีเอ็กซ์แอล

[![เมย์ รัชนก เก็บชัยช่วยทีมไม่ไหว ชวดเข้าชิงแบด รายการพิเศษ บีเอ็กซ์แอล](https://www.khaosod.co.th/wpapp/uploads/2024/11/163443.jpg "เมย์ รัชนก เก็บชัยช่วยทีมไม่ไหว ชวดเข้าชิงแบด รายการพิเศษ บีเอ็กซ์แอล")](https://www.khaosod.co.th/wpapp/uploads/2024/11/163443.jpg)

การแข่งขันแบดมินตัน รายการพิเศษ “บีเอ็กซ์แอล” ที่สนามอิสโตรา เสนายัน ประเทศอินโดนีเซีย ซึ่งแบ่งกันแข่งขันเป็น 4 ทีม แบ่งเป็นประเภท ชายเดี่ยว, หญิงเดี่ยว, ชายคู่, หญิงคู่ และทีม 3 คน เก็บคะแนนพบกันหมดหา 2 ทีมเข้าสู่รอบชิงชนะเลิศ

ล่าสุดเมื่อวันที่ 2 พ.ย. ทีม Lightning ซึ่งมี “เมย์” รัชนก อินทนนท์ มือ 18 ของโลก ร่วมทีม ลงแข่งขันพบกับ Rockets โดย “เมย์” ลงแข่งขันในประเภทหญิงเดี่ยว และหญิงคู่ ให้กับทีม

ผลปรากฏว่า “เมย์” รัชนก พ่าย เยียว เจีย มิน จากสิงคโปร์ 1-3 เกม 12-14, 12-13, 13-10, 10-14 จากนั้นในประเภทหญิงคู่ “เมย์” จับคู่กับ อัชวินี ปอนนัปปา จากอินเดีย พ่ายให้กับ นามิ มัตซึยามา จากญี่ปุ่น กับ เซ ยิง สวต จากฮ่องกง 1-3 เกม 11-14, 13-15, 11-12, 16-13 นอกจากนี้ในประเภท 3 คนทีมของเมย์ยังแพ้ด้วย

ทำให้สรุปทุกคู่ทีม Lightning ของ “เมย์” รัชนก แพ้ Rockets 2-3 คู่ โดยคู่ที่ชนะนั้นทำได้ในประเภทชายคู่ และชายเดี่ยว ทำให้ทีม Lightning ได้เพิ่มอีก 3 คะแนน รวมของเดิมเป็น 9 คะแนน ไม่เพียงพอต่อการเข้าสู่รอบชิงชนะเลิศ