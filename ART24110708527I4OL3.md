---
layout: post
code: "ART24110708527I4OL3"
origin_url: "https://www.khaosod.co.th/lifestyle/news_9492803"
image: "https://github.com/user-attachments/assets/53a2325c-4ca3-4a29-8c43-3a6d101067d7"
title: "สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’"
description: " “ร้านเตี๋ยวเป็ดน้องจอย” ข้างสน.พลับพลาไชย เจ้าเก่าหน้าโรงหนังศิริรามา ถนนเจริญกรุง สะอาด รสชาติกลมกล่อม เป็ดเนื้อแน่น โปะบนเส้นก๋วยเตี๋ยว น้ำซุปเป็ดพะโล้หอม"
category: "LIFESTYLE"
language: "th"
date: 2024-11-07T08:56:50.649Z
---

# สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’

[![สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’](https://www.khaosod.co.th/wpapp/uploads/2024/11/ปก-สวรรค์.jpg "สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’")](https://www.khaosod.co.th/wpapp/uploads/2024/11/ปก-สวรรค์.jpg)

**“ร้านเตี๋ยวเป็ดน้องจอย”** ข้างสน.พลับพลาไชย เจ้าเก่าหน้าโรงหนังศิริรามา ถนนเจริญกรุง สะอาด

**รสชาติกลมกล่อม เป็ดเนื้อแน่น โปะบนเส้นก๋วยเตี๋ยว น้ำซุปเป็ดพะโล้หอม อร่อยเข้มจนหยดสุดท้าย**

![สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’](https://www.khaosod.co.th/wpapp/uploads/2024/11/S1.jpg)

![สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’](https://www.khaosod.co.th/wpapp/uploads/2024/11/S3.jpg)

ร้านเน้นความสด สะอาด ใส่ใจในรายละเอียดทุกขั้นตอน ตั้งแต่การเลือกซื้อวัตถุดิบต่างๆ และเจ้าของร้านลงมือทำเอง ปรุงรสชาติน้ำซุปด้วยตัวเองคนเดียว เพื่อไม่ให้รสชาติน้ำซุปผิดเพี้ยน

_บะหมี่เป็ดพะโล้ เส้นบะหมี่เป็นแบบเส้นเล็ก มีความหนุบ กินเปล่าๆ ซดกับน้ำซุปก็อร่อยแล้ว รสกลมกล่อม กลิ่นเครื่องพะโล้และเครื่องสมุนไพรจีนหอมขึ้นจมูก รสเค็มปนหวานลงตัว_

![สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’](https://www.khaosod.co.th/wpapp/uploads/2024/11/S4.png)

จะกินแบบไม่ปรุงก็กินได้ ไม่หวานไปไม่เค็มไป

จะบอกว่าน้ำจิ้มเป็ด มีความเปรี้ยวเผ็ด หรือเราจะปรุงเพิ่มก็ได้รสชาติอร่อยขึ้น

**เนื้อเป็ดนุ่มหนุบหนึบไม่เหนียว ไส้แก้วมีความกรุบๆ ส่วนเลือดจะไม่ได้มาชิ้นใหญ่ ไม่มีกลิ่นและไม่นุ่มเละ**

![สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’](https://www.khaosod.co.th/wpapp/uploads/2024/11/S2.jpg)

เกาเหลาเป็ด-ข้าวเปล่า ใส่ทุกอย่าง มีเนื้อเป็ด ไส้แก้ว ตับ กึ๋น และเลือด เนื้อเป็ดต้มได้นุ่มหนึบ เครื่องในไม่เหนียว ต้มได้อร่อยน้ำพะโล้เข้าไปในเนื้อเป็ดกำลังกิน ชิมก่อนปรุง

![](https://www.khaosod.co.th/wpapp/uploads/2024/11/S5-1.jpg)

![](https://www.khaosod.co.th/wpapp/uploads/2024/11/S6-1.jpg)

กินกับข้าวสวยร้อนๆ ข้าวถ้วยเดียวคงไม่พอต้องเบิ้ลอีกถ้วย

_น้ำจิ้มก็เด็ด มีความเปรี้ยวเผ็ด เข้มข้นรสชาติอร่อย กินกับเนื้อเป็ดที่นุ่มหนุบ ไม่เหนียว ไส้แก้ว มีความกรุบๆ ส่วนเลือดร้านนี้ไม่มีกลิ่น ไม่นุ่มเละหนึบสู้ฟัน_

ข้าวหน้าเป็ดพะโล้ หั่นเนื้อเป็ดได้ชิ้นกำลังกิน ใส่เครื่องในเป็ด อย่างละนิดละหน่อย น้ำราดรสชาติอร่อย กินกับน้ำจิ้มเป็ด รสชาติ เผ็ด เปรี้ยว หวาน ครบ

![สวรรค์ในครัว - ร้านเตี๋ยวเป็ดน้องจอย ของอร่อยข้าง‘สน.’](https://www.khaosod.co.th/wpapp/uploads/2024/11/ss.jpg)

ร้านตั้งอยู่ที่ ข้างสน.พลับพลาไชย เป็นร้านที่ถือว่าเป็นขวัญใจคนทำงานเพราะเปิดตอนกลางวันตั้งแต่ 08.00-16.00 น. ทุกวัน

**ใครจะมากินแนะนำ มาก่อน 11.00 น. จะได้ไม่ต้องแย่งเก้าอี้ดนตรีตอนเที่ยง**

**จับตะหลิว**