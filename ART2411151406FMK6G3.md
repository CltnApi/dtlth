---
layout: post
code: "ART2411151406FMK6G3"
origin_url: "https://www.khaosod.co.th/breaking-news/news_9507756"
image: "https://github.com/user-attachments/assets/182fd81b-1c5e-4204-9bcc-a7a197f442fd"
title: "ผบ.ตร. ลงเรือตรวจการณ์ ดูแลความปลอดภัยพื้นที่จัดงานลอยกระทง ริมแม่น้ำเจ้าพระยา"
description: "ผบ.ตร. ลงเรือตรวจการณ์ ดูแลความปลอดภัยพื้นที่จัดงานลอยก..."
category: "HOT_NEWS"
language: "th"
date: 2024-11-15T15:11:00.263Z
---

# ผบ.ตร. ลงเรือตรวจการณ์ ดูแลความปลอดภัยพื้นที่จัดงานลอยกระทง ริมแม่น้ำเจ้าพระยา

[![ผบ.ตร. ลงเรือตรวจการณ์ ดูแลความปลอดภัยพื้นที่จัดงานลอยกระทง ริมแม่น้ำเจ้าพระยา](https://www.khaosod.co.th/wpapp/uploads/2024/11/bigtailoykratong.jpg "ผบ.ตร. ลงเรือตรวจการณ์ ดูแลความปลอดภัยพื้นที่จัดงานลอยกระทง ริมแม่น้ำเจ้าพระยา")](https://www.khaosod.co.th/wpapp/uploads/2024/11/bigtailoykratong.jpg)

**ผบ.ตร. ลงเรือตรวจการณ์ ดูแลความปลอดภัยพื้นที่จัดงานลอยกระทง ริมแม่น้ำเจ้าพระยา เป็นไปด้วยความเรียบร้อย**

เมื่อเวลา 17.30 น. วันที่ 15 พ.ย.67 พล.ต.อ.กิตติ์รัฐ พันธุ์เพ็ชร์ ผบ.ตร. เดินทางตรวจความพร้อมในด้านการรักษาความสงบเรียบร้อย ความปลอดภัยในชีวิตและทรัพย์สินของประชาชนและนักท่องเที่ยวในเทศกาลประเพณีลอยกระทง ประจำปี 2567

พร้อมด้วย พล.ต.ท.ศักย์ศิรา เผือกอ่ำ ผบช.ทท., พล.ต.ต.ชรินทร์ โกพัฒน์ตา รอง ผบช.น., พล.ต.ต.วสันต์ เตชะอัครเกษม รอง ผบช.น., พล.ต.ต.ศิริวัฒน์ ดีพอ รองโฆษก ตร., พ.ต.อ.ศราวุฒิ ลิจฉวีราช รองผู้บังคับการตำรวจน้ำ และคณะ ร่วมลงเรือตรวจการณ์ ตรวจความเรียบร้อยการดูแลพี่น้องประชาชนและนักท่องเที่ยวที่ร่วมงานลอยกระทงตามสถานที่จัดงานริมน้ำ

[![](https://www.khaosod.co.th/wpapp/uploads/2024/11/bigtailoykratong2.jpg)](https://www.khaosod.co.th/wpapp/uploads/2024/11/bigtailoykratong2.jpg)

จากนั้น พล.ต.อ.กิตติ์รัฐ พร้อมคณะ ตรวจความพร้อมการดูแลความปลอดภัยพี่น้องประชาชนและนักท่องเที่ยว ที่เดินทางมาร่วมงานลอยกระทงที่เอเชียทีค ก่อนลงเรือตรวจการณ์ กองบังคับการตำรวจน้ำ ที่บริเวณท่าเรือเอเชียทีค ริเวอร์ฟร้อนท์ ตรวจความพร้อมตลอดแม่น้ำเจ้าพระยา ไปยังสถานที่จัดงานลอยกระทงที่ไอคอนสยาม และท่าน้ำรัฐสภา (เกียกกาย)

[![](https://www.khaosod.co.th/wpapp/uploads/2024/11/bigtailoykratong4.jpg)](https://www.khaosod.co.th/wpapp/uploads/2024/11/bigtailoykratong4.jpg)

หลังจากนั้นเดินทางไปยังวัดเสมียนนารี พระอารามหลวง ถนนกำแพงเพชร 6 แขวงลาดยาว เขตจตุจักร กทม. เพื่อตรวจความเรียบร้อยการดูแลความปลอดภัยบริเวณพื้นที่จัดงานประเพณีลอยกระทง

พล.ต.อ.กิตติ์รัฐ กล่าวว่า วันนี้ได้ลงเรือตรวจการณ์พร้อมด้วยตำรวจนครบาล ตำรวจท่องเที่ยว ตำรวจน้ำ และตรวจความเรียบร้อยบริเวณสถานที่จัดงานลอยกระทง พบว่ามีพี่น้องประชาชนและนักท่องเที่ยวเดินทางมาร่วมงานลอยกระทงตามสถานที่จัดงานต่างๆ จำนวนมาก ได้กำชับตำรวจว่าวันนี้เป็นโอกาสดีอีกหนึ่งโอกาสในการดูแลพี่น้องประชาชน

ซึ่งสำนักงานตำรวจแห่งชาติได้จัดทำแผนไว้แล้ว และกำชับให้ตำรวจบูรณาการการทำงานร่วมกับหน่วยต่างๆ ที่เกี่ยวข้อง ในการดูแลพี่น้องประชาชนและนักท่องเที่ยว ให้ร่วมงานประเพณีลอยกระทงด้วยความสุขและปลอดภัย สำหรับภาพรวมการดูแลความสงบเรียบร้อย และความปลอดภัยในสถานที่จัดงานลอยกระทงในวันนี้ เป็นไปด้วยความเรียบร้อย

