---
layout: post
code: "ART2411160414N2PJCK"
origin_url: "https://www.khaosod.co.th/breaking-news/news_9508072"
image: "https://github.com/user-attachments/assets/8a17321a-2085-49f8-8cc5-060056932474"
title: "ทลายแก๊งสาวสอง รวบ7ผู้ต้องหา ลวงด.ช.รุมถ่ายคลิปอนาจาร ขายกลุ่มลับ"
description: "ทลายแก๊งสาวสอง เมืองยโสธร รวบ 7 ผู้ต้องหา ร่วมกันล่อลวงเด็กชายหน้าเวทีหมอลำ พาตัวรุมถ่ายคลิปอนาจาร สร้างคอนเทนต์ ส่งขายกลุ่มลับ"
category: "HOT_NEWS"
language: "th"
date: 2024-11-16T06:00:19.344Z
---

# ทลายแก๊งสาวสอง รวบ7ผู้ต้องหา ลวงด.ช.รุมถ่ายคลิปอนาจาร ขายกลุ่มลับ

[![ทลายแก๊งสาวสอง รวบ7ผู้ต้องหา ลวงด.ช.รุมถ่ายคลิปอนาจาร ขายกลุ่มลับ](https://www.khaosod.co.th/wpapp/uploads/2024/11/Two-girl-gang.jpg "ทลายแก๊งสาวสอง รวบ7ผู้ต้องหา ลวงด.ช.รุมถ่ายคลิปอนาจาร ขายกลุ่มลับ")](https://www.khaosod.co.th/wpapp/uploads/2024/11/Two-girl-gang.jpg)

**ทลายแก๊งสาวสอง เมืองยโสธร รวบ 7 ผู้ต้องหา ร่วมกันล่อลวงเด็กชายหน้าเวทีหมอลำ พาตัวรุมถ่ายคลิปอนาจาร สร้างคอนเทนต์ ส่งขายกลุ่มลับ**

วันที่ 16 พ.ย.2567 พล.ต.ต.ศารุติ แขวงโสภา ผบก.ปคม. สั่งการให้ พ.ต.อ.ศราวุธ จันต๊ะวงค์ ผกก.3 บก.ปคม. พร้อมด้วย พ.ต.ท.ปรัชญ์ แม้นเดช และ พ.ต.ท.ประเวศน์ แสงพรหม สว.กก.3 บก.ปคม.

นำกำลังเข้าจับกุม นายชินวัตร อายุ 23 ปี, นายภูมิ (นามสมมติ) อายุ 18 ปี, นายกาน (นามมสมมติ) อายุ 17 ปี ข้อหา “สมคบโดยตกลงกันตั้งแต่สองคนขึ้นไปเพื่อกระทำความผิดฐานค้ามนุษย์ โดยเป็นธุระจัดหา ซื้อ ขาย จำหน่าย พามาจากหรือส่งไปยังที่ใดหน่วงเหนี่ยวกักขัง จัดให้อยู่อาศัย หรือรับไว้ซึ่งเด็ก เพื่อการแสวงหาประโยชน์โดยมิชอบ จากการผลิตหรือเผยแพร่วัตถุ หรือสื่อลามกฯ”

ทลายแก๊งสาวสอง เมืองยโสธร รวบ 7 ผู้ต้องหา ร่วมกันล่อลวงเด็กชายหน้าเวทีหมอลำ พาตัวรุมถ่ายคลิปอนาจาร สร้างคอนเทนต์ ส่งขายกลุ่มลับ

และ นายนิ อายุ 18 ปี, นายภูมิ อายุ 17 ปี, นายยุ อายุ 18 ปี และ นายรัก อายุ 17 ปี (ทั้งหมดนามสมมติ) ข้อหา “เพื่อความประสงค์แห่งการค้า หรือโดยการค้าสิ่งอื่นใดอันลามกฯ”

[![](https://www.khaosod.co.th/wpapp/uploads/2024/11/16-สาว6.jpg)](https://www.khaosod.co.th/wpapp/uploads/2024/11/16-สาว6.jpg)

ทั้งนี้ ก่อนหน้าเจ้าหน้าที่ตำรวจ กก.3 บก.ปคม. นำกำลังออกปราบปรามขบวนการค้ามนุษย์และความผิดที่เกี่ยวเนื่อง ผ่านทางสื่อออนไลน์ จนเข้าไปในกลุ่มลับแพลตฟอร์มเอ็กซ์ (X) พบเครือข่ายสาวสองใน จ.ยโสธร ตระเวนหาเหยื่อ ล่อลวง ชักชวน เด็กชายตามสถานที่ที่มีการจัดงานแสดงหมอลำภายในจังหวัดและพื้นที่ใกล้เคียง

[![](https://www.khaosod.co.th/wpapp/uploads/2024/11/16-สาว5.jpg)](https://www.khaosod.co.th/wpapp/uploads/2024/11/16-สาว5.jpg)

เมื่อมีเหยื่อหลงเชื่อก็จะพาไปรุมกระทำอนาจารและแอบถ่ายคลิปวิดีโอ ก่อนนำภาพตัวอย่างมาโพสต์เพื่อชักชวนจูงใจให้เข้ากลุ่มลับ โดยพบกลุ่มผู้ต้องหาแบ่งหน้าที่กันทำ ผู้ต้องหาที่ 1-3 ร่วมกันกระทำอนาจาร ถ่ายทำคลิปวิดีโอ ส่วนผู้ต้องหาที่ 4-7 ทำหน้าที่ช่วยโฆษณาชักชวน และรีโพสต์ภาพตัวอย่างในคลิป ซึ่งการจะเข้ากลุ่มลับต้องชำระเงินก่อนเข้ากลุ่ม

[![](https://www.khaosod.co.th/wpapp/uploads/2024/11/16-สาว3.jpg)](https://www.khaosod.co.th/wpapp/uploads/2024/11/16-สาว3.jpg)

ต่อมาเจ้าหน้าที่ได้ปูพรมตรวจค้นทั่วเมืองยโสธร จำนวน 8 จุด ก่อนนำไปสู่การจับกุมผู้ต้องหาทั้งหมด จากการตรวจค้นบ้านผู้ต้องหาที่ 1 พบห้องที่ใช้ถ่ายทำคลิปวิดีโอรุมกระทำอนาจารเด็กอายุ 13 ปี พร้อมทั้งตรวจยึดโทรศัพท์มือถือที่มีการเผยแพร่สื่อลามกอนาจาร จำนวน 8 เครื่อง

[![](https://www.khaosod.co.th/wpapp/uploads/2024/11/16-สาว2.jpg)](https://www.khaosod.co.th/wpapp/uploads/2024/11/16-สาว2.jpg)

และจากการตรวจสอบโทรศัพท์มือถือผู้ต้องหาทั้งหมด ยังพบเด็กผู้ชายที่ตกเป็นเหยื่ออีกเป็นจำนวนมากปรากฏอยู่ในคลิปด้วย ขณะนี้ตำรวจอยู่ระหว่างสืบสวนขยายผลพิสูจน์ทราบถึงตัวเหยื่อเพื่อขยายผลการจับกุม เบื้องต้นสอบสวน ผู้ต้องหาทั้งหมดให้การรับสารภาพตลอดข้อกล่าวหา จึงนำตัวส่งพนักงานสอบสวน กก.3 บก.ปคม. ดำเนินคดีต่อไป

[![](https://www.khaosod.co.th/wpapp/uploads/2024/11/16-สาว4.jpg)](https://www.khaosod.co.th/wpapp/uploads/2024/11/16-สาว4.jpg)