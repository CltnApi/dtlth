---
layout: post
code: "ART2411010652X837HC"
origin_url: "https://www.khaosod.co.th/lottery/news_9476469"
image: "https://github.com/user-attachments/assets/48de6433-9525-4d43-ae62-26f0e7290cc8"
title: "ปิดเงียบถูกหวยหลายงวด ประหลาดขึ้นเศียรรูปปั้นกลางป่าดอน ชาวบ้านขนลุกจุดธูปเลขตรงกันเป๊ะ"
description: "คล้ายพญานาคโผล่เหนือเศียรรูปปั้นเทวรูปกลางดอนป่า ชาวบ้านจุดธูปขนลุกเลขตรงกันเป๊ะ เจ้าของที่และเป็นคนปั้นเฮ 2 งวดติด บนถูกหวยอีกปั้นครอบจอมปลวกตรงนี้เลย"
category: "LOTTERY"
language: "th"
date: 2024-11-01T14:38:54.574Z
---

# ปิดเงียบถูกหวยหลายงวด ประหลาดขึ้นเศียรรูปปั้นกลางป่าดอน ชาวบ้านขนลุกจุดธูปเลขตรงกันเป๊ะ

[![ปิดเงียบถูกหวยหลายงวด ประหลาดขึ้นเศียรรูปปั้นกลางป่าดอน ชาวบ้านขนลุกจุดธูปเลขตรงกันเป๊ะ](https://www.khaosod.co.th/wpapp/uploads/2024/10/Famous-lottery.jpg "ปิดเงียบถูกหวยหลายงวด ประหลาดขึ้นเศียรรูปปั้นกลางป่าดอน ชาวบ้านขนลุกจุดธูปเลขตรงกันเป๊ะ")](https://www.khaosod.co.th/wpapp/uploads/2024/10/Famous-lottery.jpg)

คล้ายพญานาคโผล่เหนือเศียรรูปปั้นเทวรูปกลางดอนป่า ชาวบ้านจุดธูปขนลุกเลขตรงกันเป๊ะ เจ้าของที่และเป็นคนปั้นเฮ 2 งวดติด บนถูกหวยอีกปั้นครอบจอมปลวกตรงนี้เลย

วันที่ 25 ต.ค.2567 ผู้สื่อข่าวได้รับแจ้งจากว่า ที่บ้านโนนยาง หมู่ 5 ต.กุดสระ อ.เมือง จ.อุดรธานี พบจอมปลวกประหลาดคล้ายพญานาคโผล่เหนือเศียรเทวรูปที่ป่าดอนท้ายหมู่บ้าน จึงเดินทางไปตรวจสอบ เมื่อไปถึงพบว่าบริเวณป่าดอนมีต้นไม้สูงในพื้นที่ 2 ไร่ และมีกระท่อมของนายบุญเลิศ อายุ 63 ปี เจ้าของที่เป็นคนพาไปดู

บริเวณต้นโพธิ์ข้างกระท่อมมีรูปปั้นและจอมปลวก บริเวณเหนือเศียรมีจอมปลวกคล้ายพญานาคเลื้อยไปตามรูปปั้นคล้ายสร้อยสังวาล และที่หมวกเทวรูปมีจอมปลวกคล้ายพญานาค ชาวบ้านเชื่อว่าจะมาให้โชคให้ลาภแน่นอน

[![](https://www.khaosod.co.th/wpapp/uploads/2024/10/หวย6-696x392.jpg)](https://www.khaosod.co.th/wpapp/uploads/2024/10/หวย6.jpg)

ชาวบ้านที่พากันมาดู ต่างนำด้วยดอกไม้ธูปเทียนมาสักการะและถ่ายรูปเพราะไม่เคยเห็น ส่วนนางน็อต อายุ 48 ปี ร่างทรงประจำบ้านก็มาทำพิธีเข้าทรง เมื่อเริ่มจุดเทียนธูปต่อหน้ารูปปั้นก็มีอาการแปลกๆแบมือขึ้น 2 ข้างจับที่หัว 3 ครั้ง บรรยากาศช่วงนั้นในป่าดอนเงียบสนิททุกคนต่างรอลุ้นเลขและฟังว่าร่างทรงจะสื่อสารอะไร ก่อนร้องบอกว่า ปู่อยู่นี่มาแล้ว 355 ปี ชื่อว่าปู่อินทรา ไม่ใช่เทวดาแต่เป็นพญานาคน้อย ฝากถึงลูกหลานถ้าอยากมีอยากได้อยากเป็น ขอให้เป็นคนดีอยู่ในศีลอยู่ในธรรม จากนั้นก็ชูมือขึ้นมา 4 นิ้วกวัดแกว่งไปมา

[![](https://www.khaosod.co.th/wpapp/uploads/2024/10/หวย3-2-696x392.jpg)](https://www.khaosod.co.th/wpapp/uploads/2024/10/หวย3-2.jpg)

ผู้สื่อข่าวถามว่า รอยปลวกนั้นมาจากไหน ปู่ตอบกลับมาว่าท่านอยากขึ้นมาเอง จากนี้หากโชคดีได้รับรางวัลร่ำรวยก็ให้เอานางรำสวยๆมารำให้ดูด้วย และอย่าลืมผ้าโสร่ง 4 ผืน หลังร่างทรงออกจากร่าง ชาวบ้านได้จูดธูปมงคล 2 ดอกหน้ารูปปั้นเทวรูปพญานาค ปรากฎว่าทุกคนพากันขนลุก เพราะธูปมงคลที่ได้เป็นเลขตัวเดียวกันเป๊ะคือ 402 และ 302

[![](https://www.khaosod.co.th/wpapp/uploads/2024/10/หวย7-696x392.jpg)](https://www.khaosod.co.th/wpapp/uploads/2024/10/หวย7.jpg)

นายบุญเลิศ เล่าว่า เคยเป็นช่างฝีมือถนัดงานศิลปะด้านการปั้นและแกะสลัก เคยปั้นรูปปั้นแบบต่างๆตามวัด ส่วนรูปปั้นที่เห็นอยู่นั้นก็ปั้นเองมากับมือ จากนั้นก็เอามาตั้งไว้เมื่อ 5 ปีที่แล้ว ตอนแรกปลวกยังไม่ขึ้นเยอะขนาดนี้มีเพียงปลวกเล็กใต้ต้นโพธิ์ ครั้งแรกที่นำรูปปั้นเทวรูปมาตั้งบนจอมปลวกก็ถูกหวยมาเรื่อยๆ และ 2 งวดที่ผ่านถูกติดต่อกัน แต่ไม่เคยบอกใครจนมาบอกวันนี้ ช่วงน้ำท่วมหนักมิดคอปลายเดือนส.ค.ที่ผ่านมา ได้พายเรือมาดูกระท่อมก็เห็นปลวกขึ้นรูปปั้นเทวรูปในลักษณะที่แปลกตา เอาโทรศัพท์ถ่ายรูปเก็บไว้และเอาไปให้ภรรยาดู ภรรยาก็บอกว่าคล้ายพญานาคเลย

[![](https://www.khaosod.co.th/wpapp/uploads/2024/10/หวย2-3-696x392.jpg)](https://www.khaosod.co.th/wpapp/uploads/2024/10/หวย2-3.jpg)

” จากนั้นก็มีชาวบ้านหลั่งไหลมาชมแทบทุกวัน รูปปั้นเทวรูปผมเคารพบูชามาตลอด วันพระก็จะมาสวดมนต์ต่อหน้ารูปปั้น ส่วนตัวเชื่ออยู่แล้วว่าพญานาคมีจริง เพราะตามหลักความเชื่อของพระพุทธศาสนาก็บอกเล่าต่อๆกันมาหลายพันปี ก่อนหน้านี้เคยฝันเห็นพญานาค สวมเสื้อ หน้าเหลี่ยมร่างใหญ่ประจำ ส่วนเลขเด็ดจากธูปมงคล 2 ดอกวันนี้ตรงกับเลขที่ซื้อก่อนหน้านี้ เชื่องวดนี้รวยแน่ หากถูกหวยอีกงวดจะปั้นพญานาครอบจอมปลวกตรงนี้เลย “