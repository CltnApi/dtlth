---
layout: post
code: "ART2411030907L8P0C4"
origin_url: "https://www.khaosod.co.th/special-stories/news_9488355"
image: "https://github.com/user-attachments/assets/f3f0bbf3-3c8d-4098-9938-425c7b1242e4"
title: "ซับเวย์ ชี้แจง สาขาที่โดนคอมเพลนเรื่องอาหาร ถูกยกเลิกแฟรนไชส์ไปแล้ว แต่ยังเปิดขายอยู่"
description: "ซับเวย์ ชี้แจง สาขาที่โดนคอมเพลนเรื่องอาหาร ถูกยกเลิกแฟรนไชส์ไปแล้ว แต่ยังเปิดขายอยู่ พบมีถึง 105 สาขา ที่ถูกยกเลิกแฟรนไชส์ มีแค่ 51 สาขาที่เปิดถูกต้อง"
category: "SPECIAL_STORIES"
language: "th"
date: 2024-11-03T09:17:20.218Z
---

# ซับเวย์ ชี้แจง สาขาที่โดนคอมเพลนเรื่องอาหาร ถูกยกเลิกแฟรนไชส์ไปแล้ว แต่ยังเปิดขายอยู่

[![ซับเวย์ ชี้แจง สาขาที่โดนคอมเพลนเรื่องอาหาร ถูกยกเลิกแฟรนไชส์ไปแล้ว แต่ยังเปิดขายอยู่](https://www.khaosod.co.th/wpapp/uploads/2024/11/Subway-v.jpg "ซับเวย์ ชี้แจง สาขาที่โดนคอมเพลนเรื่องอาหาร ถูกยกเลิกแฟรนไชส์ไปแล้ว แต่ยังเปิดขายอยู่")](https://www.khaosod.co.th/wpapp/uploads/2024/11/Subway-v.jpg)

**ซับเวย์ ชี้แจง สาขาที่โดนคอมเพลนเรื่องอาหาร ถูกยกเลิกแฟรนไชส์ไปแล้ว แต่ยังเปิดขายอยู่ พบมีถึง 105 สาขา ที่ถูกยกเลิกแฟรนไชส์ มีแค่ 51 สาขาที่เปิดถูกต้อง**

กลายเป็นเรื่องราวที่ถูกพูดถึงในโลกออนไลน์สำหรับ ซับเวย์ (Subway) ร้านอาหารแฟรนไชส์สัญชาติอเมริกา ประเภทแซนวิช – สลัด ภายหลังจากที่บางสาขา ถูกคอมเพลนในเรื่องคุณภาพอาหารบ่อยครั้งในช่วงหลัง รวมถึงราคา โปรโมชันในแต่ละสาขาต่างกันไป

ล่าสุดแฟนเพจเฟซบุ๊ก [**Subway Thailand**](https://www.facebook.com/SubwayThailand?__cft__[0]=AZWRAfR9Wnt17eUlUP6VC-H3fdhovAqCnPa7FtMZMpOgEsFwDio6Y9Q8DS_NA5pj3Urodh09oHdBQdPPxti1XyFt7lu--o6yXtBWgFiU3I0_1A88XDJgrunsvzrRN4gdkby8ecDMAE4reX3KIaa0ohDclsum1H1ZXpKaxHH-Vcmd-48d901hJnGqnFEbylEs7_8&__tn__=-UC%2CP-R) ได้ออกมาชี้แจงถึงประเด็นดังกล่าวใจความดังนี้

เนื่องจากตอนนี้เราได้รับข้อร้องเรียนเรื่องคุณภาพอาหาร วัตถุดิบขาด กระดาษห่อไม่มีพิมพ์ลายซับเวย์ กระดาษห่อลายซับเวย์สีเลอะติดอาหาร ขนมปังบางสาขาที่ใช้ ไม่ใช่ของซับเวย์ และอื่น ๆ เข้ามาเป็นจำนวนมาก

จากการตรวจสอบ พบว่าลูกค้าไปใช้บริการจากร้านซับเวย์ที่ถูกยกเลิกสิทธิแฟรนไชส์ไปตั้งแต่วันที่ 26 ก.ค. 2567 ไปแล้ว ยกตัวอย่างเช่น

ซีพี ทาวเวอร์ สีลม  
เดอะ ไนท์ เซ็นเตอร์ พระราม 9  
ปตท. บางแสน  
ปตท. สุขสวัสดิ์  
ปตท. สายไหม 56  
ปตท. วิภาวดี  
เชลล์ ลาดพร้าว  
ทองหล่อ  
เชลล์ ท่าพระ  
คาลเท็กซ์ ประชานุกูล  
ดิ อัพ พระราม 3  
บางจาก ราชพฤกษ์

หากลูกค้าประสงค์ที่จะสั่งหรือซื้อซับเวย์ สามารถสังเกตหน้าร้าน จะต้องมีเลขที่ร้านและเครื่องหมายสัญลักษณ์ Authorized Franchise จะเป็นแฟรนไชส์ที่ได้รับสิทธิโดยถูกต้องพร้อมบริการตามปกติ มีอาหาร และวัตถุดิบครบทุกเมนู รวมทั้ง อโวคาโด มะกอก อื่น ๆ ถูกต้องตามมาตรฐานของซับเวย์

_**\*\* ผู้สื่อข่าวรายงานเพิ่มเติมว่า ร้านซับเวย์ที่ถูกยกเลิกสิทธิแฟรนไชส์ ไปแล้วนั้นมีทั้งหมด105 สาขา (สามารถตรวจสอบสาขาที่ถูกยกเลิกจากภาพประกอบด้านล่างข่าว) โดยมีเพียง 51 สาขา ที่ยังเป็นแฟรนไชส์ได้รับสิทธิโดยถูกต้อง**_

![](https://www.khaosod.co.th/wpapp/uploads/2024/11/subway-a.jpg)

![](https://www.khaosod.co.th/wpapp/uploads/2024/11/Subway-b.jpg)

![](https://www.khaosod.co.th/wpapp/uploads/2024/11/465218537_992151842939117_3542455703511291519_n.jpg)

**Photo :** FB Subway Thailand

