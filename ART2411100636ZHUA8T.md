---
layout: post
code: "ART2411100636ZHUA8T"
origin_url: "https://www.khaosod.co.th/sports/news_9498567"
image: "https://github.com/user-attachments/assets/007ba343-17bf-4ada-aca0-1bc701a8aa10"
title: "คิม เย-จี แม่นปืนคนเท่ประกาศพักแข่ง หลังโดนดราม่ารับงาน ถ่ายแบบ - บันเทิง"
description: "คิม เย-จี นักแม่นปืนสาวสุดเท่ห์ของทีมชาติเกาหลีใต้ ประกาศพักจากการแข่งขัน หลังโดนคุกคามบนโลกออนไลน์อย่างหนักคิม เย-จี เหรียญเงิน"
category: "SPORTS"
language: "th"
date: 2024-11-10T06:51:30.755Z
---

# คิม เย-จี แม่นปืนคนเท่ประกาศพักแข่ง หลังโดนดราม่ารับงาน ถ่ายแบบ - บันเทิง

[![คิม เย-จี แม่นปืนคนเท่ประกาศพักแข่ง หลังโดนดราม่ารับงาน ถ่ายแบบ - บันเทิง](https://www.khaosod.co.th/wpapp/uploads/2024/11/YEji1.jpg "คิม เย-จี แม่นปืนคนเท่ประกาศพักแข่ง หลังโดนดราม่ารับงาน ถ่ายแบบ - บันเทิง")](https://www.khaosod.co.th/wpapp/uploads/2024/11/YEji1.jpg)

คิม เย-จี นักแม่นปืนสาวสุดเท่ห์ของทีมชาติเกาหลีใต้ ประกาศพักจากการแข่งขัน หลังโดนคุกคามบนโลกออนไลน์อย่างหนัก

คิม เย-จี เหรียญเงินโอลิมปิก 2024 โด่งดังจากท่ายิงที่ดูเท่ห์ด้วยการล้วงกระเป๋า สวมหมวกเบสบอลที่กลายเป็นไวรัล ซึ่งต่อยอดจนได้ร่วมงานกับแบรนด์ดังอย่าง หลุยส์ วิตตอง, ได้เล่นภาพยนต์แอคชั่นในบทนักฆ่า และ เพิ่งได้รับการแต่งตั้งเป็นแบรนด์ แอมบาสเดอร์ ของ รถยนต์พลังงานไฟฟ้า “เทสลา” ของเกาหลีอีกต่างหาก

แต่ล่าสุดจู่ๆ เย-จี วัย 32 ปี ออกมาประกาศข่าวว่า “ฉันต้องการที่จะพักเบรกสักระยะจากการเดินทางสู่โอลิมปิก เพื่อให้เวลากับลูกชาย และโฟกัสกับหน้าที่แม่”

โดยแหล่งข่าวจากเอเยนซี พีลฟิล ของเธอเผยว่า สาเหตุที่ คิม เย-จี ตัดสินใจเช่นนั้นเป็นเพราะเธอและครอบครัวได้รับข้อความเกลียดชังบนโซเชียลมีเดียจนส่งผลกระทบกับความรู้สึก โดยบางคอมเมนต์ต้องการให้เธอจริงจังกับกีฬาต่อไป บ้างก็บอกให้รีบกอบโกยในช่วงที่โด่งดัง นอกจากนี้ยังถูกคนเข้ามาขอยืมเงินเป็นการส่วนตัวบ่อยครั้ง

อย่างไรก็ตามยืนยันว่า เธอจะยังไม่มีแผนรีไทร์ เพียงแต่การแข่งขันกีฬาแห่งชาติในเดือน เม.ย. จะยังไม่มีเธอเข้าร่วม แม้ภาพลักษณ์ของเธอจะดูแข็งแกร่ง แต่จริงแล้วเธอเป็นคนที่อ่อนไหวมาก