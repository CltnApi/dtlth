---
layout: post
code: "ART2411061527VV3V7W"
origin_url: "https://www.khaosod.co.th/entertainment/news_9493711"
image: "https://github.com/user-attachments/assets/741de2d3-6476-4572-80e4-47de039261d3"
title: "\"แน็ก ชาลี\" ร่อนจดหมายด่วน ยกเลิกงาน-ไลฟ์สดขายสินค้าวันพรุ่งนี้"
description: "\"แน็ก ชาลี\" ร่อนจดหมายยกเลิกงาน-ไลฟ์สดขายสินค้าวันพรุ่งนี้ หวั่นมีผลกระทบตามมา หลังเรื่องราวกลับมาเป็นกระแสอีกครั้ง "
category: "ENTERTAINMENT"
language: "th"
date: 2024-11-06T15:32:08.982Z
---

# "แน็ก ชาลี" ร่อนจดหมายด่วน ยกเลิกงาน-ไลฟ์สดขายสินค้าวันพรุ่งนี้

[!["แน็ก ชาลี" ร่อนจดหมายด่วน ยกเลิกงาน-ไลฟ์สดขายสินค้าวันพรุ่งนี้](https://www.khaosod.co.th/wpapp/uploads/2024/11/nack2.jpg ""แน็ก ชาลี" ร่อนจดหมายด่วน ยกเลิกงาน-ไลฟ์สดขายสินค้าวันพรุ่งนี้")](https://www.khaosod.co.th/wpapp/uploads/2024/11/nack2.jpg)

**“แน็ก ชาลี” ร่อนจดหมายยกเลิกงาน-ไลฟ์สดขายสินค้าวันพรุ่งนี้ หวั่นมีผลกระทบตามมา หลังเรื่องราวกลับมาเป็นกระแสอีกครั้ง**

ภายหลังที่เมื่อช่วงบ่ายที่ผ่านมา อินฟลูเอนเซอร์สาวชื่อดังชาวเกาหลี ได้ออกมาแถลงข่าวเปิดใจถึงเรื่องราวที่ผ่านมา หลังจากที่ได้เลิกรา และแยกย้ายกันไปกับนักแสดงหนุ่มชาวไทย

ล่าสุด วันที่ 6 พ.ย.2567 เพจเฟซบุ๊ก [**อรรถรส**](https://www.facebook.com/auttaross?__cft__[0]=AZWPwR9ROdVjU0wJGq4AxWcuEbH3-N_u0BSn6AYVz7uvLjOf81zxFNSPylVAA3LDH8myKcaFRHN3gaKvT0mSmo-CfWvWDHzSptXfR7IlibofoGd_U3nPXsxWUQFR1QR5irmQ5oopM_67SFvj_ImfMmIqMngxycpmLajpu2pWFdJnmRoTpX0_mNDoIjnnpQsIl-8&__tn__=-UC%2CP-R) ได้โพสต์ข้อความพร้อมจดหมายแถลงการณ์ของทาง บริษัท ชาลี ปอทเจส กรุ๊ป จำกัด เกี่ยวกับการยกเลิกงานและการไลฟ์สดขายสินค้าในวันพรุ่งนี้

โดยข้อความในจดหมายระบุว่า “บริษัท ชาลี ปอทเจส กรุ๊ป จำกัด CHARLIE POTJES GROUP CO., LTD. 2 พฤศจิกายน 2567 เรียน ลูกค้าที่เคารพทุกท่าน เรื่อง ขอแจ้งยกเลิกงานไลฟ์ขายสินค้าในวันที่ 7 พฤศจิกายน 2567 และงานอื่นๆจนกว่าสถานการณ์จะเป็นปกติ

ทางบริษัท ชาลี ปอทเจส กรุ๊ป จำกัด ขอเรียนแจ้งลูกค้าทุกท่านว่า ในช่วงหลายเดือนที่ผ่านมา กระแสดราม่าในเหตุการณ์ต่างๆ ระหว่างคุณชาลี ปอทเจส กับนักแสดงต่างชาติท่านหนึ่งนั้น ภายในช่วง 3-4 วันต่อจากนี้ อาจะมีเหตุการณ์ต่างๆ เกี่ยวกับประเด็นส่วนตัวที่ขัดแย้งระหว่างกัน กลับเข้ามาเป็นกระแส ซึ่งอาจะมีผลกระทบในระยะสั้นต่อภาพลักษณ์ของนักแสดง

![](https://www.khaosod.co.th/wpapp/uploads/2024/11/461978541_8098490643612565_351247224982472021_n-696x392.jpg)

ADVERTISEMENT

ถึงแม้ทางบริษัทจะมีความมั่นใจในข้อมูลที่มีมาตลอด และอาจจะมีการออกมาชี้แจงข้อมูลต่างๆด้วย แต่ทางบริษัทฯ ก็ไม่เคยอยากจะให้เหตุการณ์ดังกล่าวนี้ส่งผลกระทบใดๆต่อแบรนด์สินค้าของลูกค้าแม้เพียงเล็กน้อยก็ตาม ทางบริษัทฯ จึงขอแจ้งยกเลิกงานไลฟ์ขายสินค้ารวมแบรนด์ ในวันพฤหัสบดีที่ 7 พฤศจิกายน 2567 และงานอื่นๆทุกงานต่อจากนี้ จนกว่าสถานการณ์จะเป็นปกติ

หากลูกค้าท่านใดที่ได้ชำระเงินมาแล้ว ทางบริษัทฯขอนุญาตชำระเงินคืนให้ลูกค้าเต็มจำนวน และหากท่านใดได้ส่งสินค้ามาแล้ว ขอให้ท่านคำนวณและเรียกเก็บค่าสินค้าตัวอย่างกับบริษัทฯได้ครับ ทางบริษัทฯ ขออภัยอย่างยิ่งในความไม่สะดวกในครั้งนี้ ขอขอบพระคุณลูกค้าทุกท่าน และหวังเป็นอย่างยิ่งว่าจะได้ร่วมงานกันใหม่ในครั้งต่อไปครับ ขอแสดงความนับถือ กรรมการผู้จัดการ บริษัท ชาลี ปอทเจส กรุ๊ป จำกัด”