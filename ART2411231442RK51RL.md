---
layout: post
code: "ART2411231442RK51RL"
origin_url: "https://www.khaosod.co.th/special-stories/news_9518713"
image: "https://github.com/user-attachments/assets/6f5f6201-40ef-4f97-a276-10c7a7f7c414"
title: "เกมแล้ว ไอ้หนุ่ม เขย่าไฮโล ทริปน้ำไม่อาบ ตร.บุกตามถึงภูทับเบิก เจ้าตัวอ้างแค่ทำคอนเทนต์"
description: "เกมแล้ว ไอ้หนุ่ม เขย่าไฮโล ทริปน้ำไม่อาบ ตร.บุกตามถึงภูทับเบิก เจ้าตัวอ้างแค่ทำคอนเทนต์ หลังภาพแชร์ว่อนไปในโซเชียล ชาวเน็ตวิจารณ์นี่หรือทริปสายบุญ"
category: "SPECIAL_STORIES"
language: "th"
date: 2024-11-23T15:07:37.013Z
---

# เกมแล้ว ไอ้หนุ่ม เขย่าไฮโล ทริปน้ำไม่อาบ ตร.บุกตามถึงภูทับเบิก เจ้าตัวอ้างแค่ทำคอนเทนต์

[![เกมแล้ว ไอ้หนุ่ม เขย่าไฮโล ทริปน้ำไม่อาบ ตร.บุกตามถึงภูทับเบิก เจ้าตัวอ้างแค่ทำคอนเทนต์](https://www.khaosod.co.th/wpapp/uploads/2024/11/hilowww.jpg "เกมแล้ว ไอ้หนุ่ม เขย่าไฮโล ทริปน้ำไม่อาบ ตร.บุกตามถึงภูทับเบิก เจ้าตัวอ้างแค่ทำคอนเทนต์")](https://www.khaosod.co.th/wpapp/uploads/2024/11/hilowww.jpg)

**เกมแล้ว ไอ้หนุ่ม เขย่าไฮโล ทริปน้ำไม่อาบ ตร.บุกตามถึงภูทับเบิก เจ้าตัวอ้างแค่ทำคอนเทนต์ หลังภาพแชร์ว่อนไปในโซเชียล ชาวเน็ตวิจารณ์นี่หรือทริปสายบุญ**

วันที่ 23 พ.ย.2567 ผู้สื่อข่าวรายงานว่า กลุ่มรถจักรยานยนต์ “ทริปน้ำไม่อาบ” กว่า 6,000 คัน แห่เข้าจังหวัดเพชรบูรณ์ ตั้งแต่ช่วงเช้า เพื่อร่วมกิจกรรมท่องเที่ยวตามที่นัดหมายไว้ โดยมีจุดหมายปลายทางหลักคือ ภูทับเบิก และเขาค้อ

ทั้งนี้เจ้าหน้าที่ตำรวจได้มีการตั้งจุดตรวจ จุดสกัด และวางกำลังดูแลความเรียบร้อยตลอดเส้นทาง เพื่อป้องกันอุบัติเหตุและควบคุมความประพฤติของผู้ร่วมทริป โดยเน้นย้ำเรื่องการขับขี่ปลอดภัย การไม่ดื่มแอลกอฮอล์ และการเคารพกฎจราจรอย่างเคร่งครัด

ล่าสุดในโลกออนไลน์ต่างพากันวิพากษ์วิจารณ์พฤติกรรมต่างๆของผู้ร่วมทริปไม่อาบเป็นอย่างมาก หลังจากมีผู้ได้รับบาดเจ็บและเสียชีวิตจากการขับขี่บนท้องถนน และยังทำให้การจราจรติดขัดเป็นอย่างมาก

นอกจากนี้ยังมีการแชร์ภาพผู้ร่วมทริปบางส่วนที่เดินทางไปถึงที่หมายแล้วนั้น ได้มีการตั้งวงเล่นการพนันกันแล้วถ่ายภาพลงโซเชียล โดยชาวเน็ตส่วยใหญ่ต่างเรียกร้องให้เจ้าหน้าที่ตำรวจเข้าไปตรวจสอบกวนขันพฤติกรรมต่างๆของผู้ร่วมทริปน้ำไม่อาบ บางส่วนออกมาต่อว่าถึงทริปดังกล่าวว่า ไหนว่าเป็นทริปสายบุญ แต่ทำผิดศีล5 ข้ออบายมุข การพนัน เป็นต้น

เกมแล้ว ไอ้หนุ่ม เขย่าไฮโล ทริปน้ำไม่อาบ ตร.บุกตามถึงภูทับเบิก เจ้าตัวอ้างแค่ทำคอนเทนต์

ล่าสุดมีรายงานว่า เจ้าหน้าที่ตำรวจ สภ.หล่มเก่า จ.เพชรบูรณ์ พร้อมด้วยชุดสืบสวน ได้ลงพื้นที่ หลังจากที่โซเชียลมีการแชร์ภาพผู้ร่วมทริปน้ำไม่อาบบางราย มีพฤติกรรมเล่นการพนันไฮโลบนภูทับเบิก จากการตรวจสอบเบื้องต้นเจ้าหน้าที่พบชายคนดังกล่าวตามที่ปรากฏในโซเชียล ทราบชื่อคือนายประวิทย์ อายุ 33 ปี

โดยนายประวิทย์ ให้การอ้างว่า ได้โพสต์ภาพการเล่นการพนันไฮโลจริง แต่เป็นการทำคอนเทนต์เท่านั้น ส่วนอีกคนในภาพคือนายรัฐกร ไม่มีการเล่นการพนันแต่อย่างใด เจ้าหน้าที่จึงได้ทำการว่ากล่าวตักเตือน โดยนายประวิทย์รับปากว่าจะไม่ทำอีก

**อ่าน [วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ](https://www.khaosod.co.th/special-stories/news_9518357)**