---
layout: post
code: "ART2411191012FXGBKP"
origin_url: "https://www.khaosod.co.th/breaking-news/news_9512548"
image: "https://github.com/user-attachments/assets/b697ceda-e0fe-4d88-bcdd-edbb9f78ca7f"
title: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือน พายุ “หม่านหยี่” ฉบับ 7"
description: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เผยไทยตอนบนอุณหภูมิลด 1-2 องศาเซลเซียส ประกาศเตือน พายุ “หม่านหยี่” ฉบับที่ 7"
category: "HOT_NEWS"
language: "th"
date: 2024-11-19T10:21:15.942Z
---

# กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือน พายุ “หม่านหยี่” ฉบับ 7

[![กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือน พายุ “หม่านหยี่” ฉบับ 7](https://www.khaosod.co.th/wpapp/uploads/2024/11/Todays-weather-2-3.jpg "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือน พายุ “หม่านหยี่” ฉบับ 7")](https://www.khaosod.co.th/wpapp/uploads/2024/11/Todays-weather-2-3.jpg)

**กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เผยไทยตอนบนอุณหภูมิลด 1-2 องศาเซลเซียส ประกาศเตือน พายุ “หม่านหยี่” ฉบับที่ 7**

วันที่ 19 พ.ย.2567 **[กรมอุตุนิยมวิทยา](https://www.tmd.go.th/)** พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางจากประเทศจีนแผ่ปกคลุมประเทศไทยตอนบนและทะเลจีนใต้ ลักษณะเช่นนี้ทำให้บริเวณดังกล่าวมีอุณหภูมิลดลง กับมีลมแรง ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลงไว้ด้วย

สำหรับมรสุมตะวันออกเฉียงเหนือที่พัดปกคลุมอ่าวไทย และภาคใต้มีกำลังแรงขึ้น ทำให้ภาคใต้มีฝนฟ้าคะนอง และมีฝนตกหนักบางแห่งทางตอนล่าง ส่วนคลื่นลมบริเวณอ่าวไทยมีกำลังปานกลาง โดยอ่าวไทยตอนล่างมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวหลีกเลี่ยงการเดินเรือในบริเวณที่มีฝนฟ้าคะนอง

อนึ่ง **พายุโซนร้อน “หม่านหยี่” (MAN-YI)** บริเวณทะเลจีนใต้ตอนบน คาดว่าจะเคลื่อนเข้าใกล้เกาะไหหลำ ประเทศจีน ในช่วงวันที่ 19–20 พ.ย. 2567 โดยมีแนวโน้มอ่อนกำลังลงเป็นพายุดีเปรสชันและหย่อมความกดอากาศต่ำกำลังแรงตามลำดับต่อไป

โดยพายุนี้ไม่เคลื่อนเข้าสู่ประเทศไทย และไม่มีผลกระทบต่อลักษณะอากาศของประเทศไทยโดยตรง ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**ฝุ่นละอองในระยะนี้:** ประเทศไทยตอนบนมีการสะสมฝุ่นละออง/หมอกควันอยู่ในเกณฑ์เล็กน้อยเนื่องจากมีลมแรงและการระบายอากาศดี

อากาศเย็นในตอนเช้า และอุณหภูมิจะลดลงเล็กน้อย  
โดยมีฝนเล็กน้อยบางแห่ง ส่วนมากทางตอนบนของภาค  
อุณหภูมิต่ำสุด 18-21 องศาเซลเซียส  
อุณหภูมิสูงสุด 32-34 องศาเซลเซียส  
บริเวณยอดดอยอากาศหนาว อุณหภูมิต่ำสุด 7-14 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

อากาศเย็นในตอนเช้ากับมีลมแรง และอุณหภูมิจะลดลง 1-2 องศาเซลเซียส  
อุณหภูมิต่ำสุด 18-22 องศาเซลเซียส  
อุณหภูมิสูงสุด 32-33 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 13-18 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

อากาศเย็นในตอนเช้ากับมีลมแรง และอุณหภูมิจะลดลงเล็กน้อย  
อุณหภูมิต่ำสุด 21-24 องศาเซลเซียส  
อุณหภูมิสูงสุด 33-34 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

เมฆบางส่วนกับมีลมแรง และอุณหภูมิจะลดลงเล็กน้อย  
อุณหภูมิต่ำสุด 22-24 องศาเซลเซียส  
อุณหภูมิสูงสุด 34-35 องศาเซลเซียส  
ลมตะวันออกเฉียงเหนือ ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

มีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดสงขลา ปัตตานี ยะลา และนราธิวาส**  
อุณหภูมิต่ำสุด 22-24 องศาเซลเซียส อุณหภูมิสูงสุด 32-34 องศาเซลเซียส

ตั้งแต่จังหวัดนครศรีธรรมราช ขึ้นไป ลมตะวันออกเฉียงเหนือ ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

ตั้งแต่จังหวัดสงขลา ลงไป ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

มีฝนฟ้าคะนอง ร้อยละ 30 ของพื้นที่ ส่วนมากบริเวณ **จังหวัดพังงา กระบี่ ตรัง และสตูล**  
อุณหภูมิต่ำสุด 24-25 องศาเซลเซียส  
อุณหภูมิสูงสุด 34-35 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

มีเมฆบางส่วนกับมีลมแรง และอุณหภูมิจะลดลงเล็กน้อย  
อุณหภูมิต่ำสุด 24-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.  
[![](https://www.khaosod.co.th/wpapp/uploads/2024/11/daily-19-nov-2024-1700-557x696.png)](https://www.khaosod.co.th/wpapp/uploads/2024/11/daily-19-nov-2024-1700.png)

ต่อมา **กรมอุตุนิยมวิทยา** ประกาศ **เรื่อง พายุ “หม่านหยี่”** **ฉบับที่** **7** **(29****7****/256****7****) ความว่า** เมื่อเวลา 16.00 น. ของวันนี้ (19 พ.ย. 2567) พายุโซนร้อน “หม่านหยี่” บริเวณทะเลจีนใต้ตอนบน มีศูนย์กลางอยู่ห่างประมาณ 200 กิโลเมตร ทางทิศตะวันออกของเกาะไหหลำ ประเทศจีน หรือที่ละติจูด 18.6 องศาเหนือ ลองจิจูด 112.5 องศาตะวันออก มีความเร็วลมสูงสุดใกล้ศูนย์กลางประมาณ 83 กิโลเมตรต่อชั่วโมง

พายุนี้กำลังเคลื่อนตัวทางทิศตะวันตก ด้วยความเร็วประมาณ 15 กิโลเมตรต่อชั่วโมง คาดว่าจะเคลื่อนเข้าใกล้เกาะไหหลำ ประเทศจีนในช่วงวันที่ 19-20 พ.ย. 2567 และจะอ่อนกำลังลงตามลำดับ **โดยพายุนี้ไม่เคลื่อนเข้าสู่ประเทศไทยและไม่มีผลกระทบต่อลักษณะอากาศของประเทศไทยโดยตรง** ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**อนึ่ง** **ในช่วงวันที่ 2****0****–****2****3** **พ.ย. 2567** มรสุมตะวันออกเฉียงเหนือที่พัดปกคลุมอ่าวไทย ภาคใต้ และทะเลอันดามันมีกำลังแรงขึ้น ลักษณะเช่นนี้ทำให้ภาคใต้มีฝนเพิ่มขึ้น โดยมีฝนตกหนักถึงหนักมากบริเวณ**จังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส** และมีฝนตกหนักบางแห่งบริเวณ **จังหวัดพังงา กระบี่ ตรัง และสตูล**

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม ส่วนคลื่นลมบริเวณอ่าวไทยและทะเลอันดามันจะมีกำลังแรงขึ้น

โดยบริเวณอ่าวไทยตอนล่างมีคลื่นสูงประมาณ 2 เมตร อ่าวไทยตอนบนมีคลื่นสูง 1–2 เมตร และทะเลอันดามันมีคลื่นสูงประมาณ 1 เมตร ห่างฝั่งคลื่นสูง 1–2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา [http://www.tmd.go.th](http://www.tmd.go.th/index.php) หรือที่ 0-2399-4012-13 และ 1182 ได้ตลอด 24 ชั่วโมง ประกาศ ณ วันที่ 19 พฤศจิกายน พ.ศ. 2567 เวลา 17.00 น. กรมอุตุนิยมวิทยา จะออกประกาศฉบับต่อไปใน วันที่ 19 พฤศจิกายน พ.ศ. 2567 เวลา 23.00 น.  
[![](https://www.khaosod.co.th/wpapp/uploads/2024/11/storm7-696x692.jpg)](https://www.khaosod.co.th/wpapp/uploads/2024/11/storm7.jpg)