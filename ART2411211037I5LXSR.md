---
layout: post
code: "ART2411211037I5LXSR"
origin_url: "https://www.khaosod.co.th/entertainment/news_9515759"
image: "https://github.com/user-attachments/assets/15f3a0e0-8ef2-4e4b-bea1-ee8450070290"
title: "‘ใหม่ ดาวิกา’ เผยใจช้ำมาก ขอหยุดอัปเดตเรื่องฟ้อง โฟกัสเรื่องราวดีๆ ในชีวิต"
description: "‘ใหม่ ดาวิกา’ โพสต์รัว ลั่นใจช้ำมากพอแล้ว ขอหยุดอัปเดตเรื่องฟ้องเกรียนแม่หยัว ขอโฟกัสงาน เรื่องราวดีๆ ในชีวิต"
category: "ENTERTAINMENT"
language: "th"
date: 2024-11-21T11:12:57.786Z
---

# ‘ใหม่ ดาวิกา’ เผยใจช้ำมาก ขอหยุดอัปเดตเรื่องฟ้อง โฟกัสเรื่องราวดีๆ ในชีวิต

[![‘ใหม่ ดาวิกา’ เผยใจช้ำมาก ขอหยุดอัปเดตเรื่องฟ้อง โฟกัสเรื่องราวดีๆ ในชีวิต](https://www.khaosod.co.th/wpapp/uploads/2024/11/davikah211167-10.jpg "‘ใหม่ ดาวิกา’ เผยใจช้ำมาก ขอหยุดอัปเดตเรื่องฟ้อง โฟกัสเรื่องราวดีๆ ในชีวิต")](https://www.khaosod.co.th/wpapp/uploads/2024/11/davikah211167-10.jpg)

**‘ใหม่ ดาวิกา’ โพสต์รัว ลั่นใจช้ำมากพอแล้ว ขอหยุดอัปเดตเรื่องฟ้องเกรียนแม่หยัว ขอโฟกัสงาน เรื่องราวดีๆ ในชีวิต**

สืบเนื่องจากกรณี ซีรีส์ดัง **“แม่หยัว”** ได้มีการนำแมวมาวางยาสลบเพื่อเข้าฉาก ใน EP.5 ซึ่งเป็นฉากที่ต้องพิสูจน์ว่า พระไชยราชาถูกท้าวศรีสุดาจันทร์ วางยาจริงหรือไม่

หลังจากที่ฉากดังกล่าวได้เผยแพร่ออกไป ชาวเน็ตก็ได้ตั้งข้อสงสัยว่าแมวตายจริงหรือไม่ ได้รับการดูแลอย่างถูกต้อง จากผู้เชี่ยวชาญก่อนหรือเปล่า

ทำเอาหลายคนโยงไปเป็นการทารุณกรรมสัตว์ จนถูกวิพากษ์วิจารณ์อย่างดุเดือด ดราม่าลุกลามเป็นวงกว้างจวกทั้งนักแสดงและผู้กำกับ

**อ่านต่อ :** [วิจารณ์ซีรีส์ “แม่หยัว” ใช้ยาสลบน้องแมวจนชักจริง เหมาะสมไหม?](https://www.khaosod.co.th/special-stories/news_9497563)

[![](https://www.khaosod.co.th/wpapp/uploads/2024/11/davika141167-13.jpg)](https://www.khaosod.co.th/wpapp/uploads/2024/11/davika141167-13.jpg)

ADVERTISEMENT

รวมถึงมีชาวเน็ตตามไปคอมเมนต์ด่านางเอกของเรื่องอย่าง **“ใหม่-ดาวิกา โฮร์เน่”** ผู้รับบท **“จินดา”** หรือ **“ท้าวศรีสุดาจันทร์”** ซึ่งมีประโยคที่ค่อนข้างแรงกระทบจิตใจนางเอกสาวเป็นอย่างมาก ทำให้แฟนคลับเรียกร้องให้เธอออกมาฟ้องชาวเน็ตที่คอมเมนต์เกินกว่าเหตุ ด้วยการฟ้อง

ก่อนใหม่ ดาวิกา ได้เคลื่อนไหว โดยเธอได้โพสต์ภาพหนังสือสั่งฟ้อง พร้อมกับระบุข้อความว่า **“ขอปกป้องศักดิ์ศรีนะคะ มีอะไรติดต่อผ่านทนายเจมส์น้า #ใหม่ดาวิกา”** ตามที่ข่าวเคยนำเสนอแล้วนั้น[![](https://www.khaosod.co.th/wpapp/uploads/2024/11/davikah211167-14.jpg)](https://www.khaosod.co.th/wpapp/uploads/2024/11/davikah211167-14.jpg)



ล่าสุดหลังจากที่เธอ ได้โพสต์ภาพหนังสือสั่งฟ้องคู่กรณีแล้วนั้น ทางสาวใหม่ ได้ออกมาเคลื่อนไหวผ่านทวิตเตอร์ หรือ X อีกครั้ง ด้วยการโพสต์ข้อความว่า

**“เราก็แค่คนธรรมดาที่อยากจะมีความสุขใช้ชีวิตที่ต้องการที่เรียบง่ายสงบไม่อยากเจอคนเยอะไม่ยุ่งเรื่องใครไม่ทำร้ายใคร…พยายามทำใจที่ทุกวันนี้เจอแต่เรื่องปวดหัวและคงต้องเจออีกนาน”**

อีกทั้งโพสต์ข้อความ ถึงแฟนคลับของเธอเอง “แฟนคลับพี่ใหม่ไม่ต้องมาปวดหัวเรื่องนี้ด้วยนะ พี่รู้เราสู้มาเยอะ สู้ไปก็ไม่ชนะหรอกความคิดคนมันเปลี่ยนยาก..เรามามีความสุขเวลาเจอกันแชร์เรื่องราวดีๆกันดีกว่า…ฮีลใจกันนะ ทุกวินาทีของชีวิตมีค่า love youuu”

ก่อนจะอัปเดตเรื่องการฟ้องนักเลงเกรียนคีย์บอร์ด และสภาพจิตใจ ว่า **“ต่อไปนี้จะไม่อัปเดตเรื่องฟ้องแล้วนะแต่ออกอีเวนต์น่าจะมีสัมภาษณ์ซึ่งก็ต้องตอบตามหน้าที่ แต่ต่อไปอยากจะโฟกัสงานและเรื่องราวดีๆ ในชีวิต ตอนนี้ใจมันชํ้ามามากจากความเสียใจผิดหวัง เริ่มกันใหม่”**



[![](https://www.khaosod.co.th/wpapp/uploads/2024/11/davikah211167.jpg)](https://www.khaosod.co.th/wpapp/uploads/2024/11/davikah211167.jpg)





**อ่านข่าวที่เกี่ยวข้อง :**