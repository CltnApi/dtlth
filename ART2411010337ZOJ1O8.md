---
layout: post
code: "ART2411010337ZOJ1O8"
origin_url: "https://www.khaosod.co.th/https://www.khaosod.co.th/entertainment/news_9485614"
image: "https://github.com/user-attachments/assets/0fb6b634-7f84-4f9d-9c22-95d9181fba1f"
title: "มดดำ ตอบชัด นัท ไม่ได้ท้อง! เผยปมข่าวลือเตียงหัก ลั่น! เสาร์-อาทิตย์นี้ มีนัดคุย"
description: "หลายคนบอก อยากรู้อะไรให้ถาม ‘มดดำ’ ก่อนหน้านี้มีข่าวปริศนาเงา “พระเอกตัวท็อป ส่อแววเตียงหัก นอกใจภรรยานักร้องยุค 90 เพราะติดสาว”"
category: "ENTERTAINMENT"
language: "th"
date: 2024-11-01T03:41:40.888Z
---

# มดดำ ตอบชัด นัท ไม่ได้ท้อง! เผยปมข่าวลือเตียงหัก ลั่น! เสาร์-อาทิตย์นี้ มีนัดคุย

[![มดดำ ตอบชัด นัท ไม่ได้ท้อง! เผยปมข่าวลือเตียงหัก ลั่น! เสาร์-อาทิตย์นี้ มีนัดคุย](https://www.khaosod.co.th/wpapp/uploads/2024/11/moddum011167-4.jpg "มดดำ ตอบชัด นัท ไม่ได้ท้อง! เผยปมข่าวลือเตียงหัก ลั่น! เสาร์-อาทิตย์นี้ มีนัดคุย")](https://www.khaosod.co.th/wpapp/uploads/2024/11/moddum011167-4.jpg)

หลายคนบอก อยากรู้อะไรให้ถาม ‘มดดำ’ ก่อนหน้านี้มีข่าวปริศนาเงา “พระเอกตัวท็อป ส่อแววเตียงหัก นอกใจภรรยานักร้องยุค 90 เพราะติดสาว” ชาวเน็ตคอมเมนต์ ให้น้ำหนักมาที่ อั้ม-นัท

ต่อมาฝ่ายชายอัดคลิปยืนยันไม่ใช่คู่ของตนเอง ในขณะที่ฝ่ายหญิงโพสต์ข้อความปริศนา จนชาวเน็ตงง! เหมือนไม่ได้นัดกันมา แต่ก็ยังไม่ได้คำตอบที่ชัดเจน

![มดดำ](https://www.khaosod.co.th/wpapp/uploads/2024/11/moddum011167-7.jpg)

เหตุการณ์ต่อมา **นัท มีเรีย** ขึ้นคอนเสิร์ตไร้เงาสามี ที่ปกติมักจะนำช่อดอกไม้มาร่วมแสดงความยินดีแทบจะทุกครั้ง แต่ในคอนเสิร์ตครั้งนี้ กลับทำให้แฟนคลับสังเกตรูปร่าง พร้อมกับคอมเมนต์ถาม “นัท ตั้งท้องหรือเปล่า” บางคนแสดงควาทยินดีไปแล้วเรียบร้อย

ล่าสุดผู้สื่อข่าว ตามมาสัมภาษณ์ ‘มดดำ’ ที่มาร่วมงานมหกรรมแฉความอร่อย “แฉแฟร์” ณ MCC HALL ชั้น 3 เดอะมอลล์ไลฟ์สโตร์ บางกะปิ ถึงประเด็นที่หลายคนสงสัย “นัท มีเรีย ท้องหรือไม่ และความสัมพันธ์กับ อั้ม อธิชาติ ยังคงรักกันดีอยู่มั้ย?“

**เรื่องเพื่อนเลย นัท มีเรีย?** “ไม่เจอพี่นัทมานานแล้วนะ แต่เจอพี่อั้มตลอด ไม่ท้องหรอก ชุดมันอย่างนั้น ถ้าท้องๆ มานานแล้วป่ะ **(ยืนยันว่าไม่ท้องหรอก?) ไม่ท้อง ฉันไม่เจอเขาด้วย จะไปรู้ได้ยังไง (ได้เห็นใช่ไหม?)** เห็นในรายการข่าวใส่ไข่นั่นแหละ ไม่ท้องหรอก ถ้าเขาท้องเขาจะดีใจมากใช่ป่ะหล่ะ วินาทีนี้”

ADVERTISEMENT

![มดดำ](https://www.khaosod.co.th/wpapp/uploads/2024/11/moddum011167-1.jpg)

**แล้วเรื่องข่าวเลิกหล่ะ?** “**มีคนถามเยอะมาก ก็คงจะงอนๆ กันนั่นแหละ** แต่ก็คงไม่ถึงขั้นเลิกลาหรอก **(ตอนนี้สถานการณ์เขาดีหรือยัง?)** ฉันไม่เจอเขาเลย กับอั้มก็คุยผ่านทางไลน์ กะว่าเสาร์-อาทิตย์นี้จะนัดเจอกัน (3คน?) นัดเจออั้ม (หัวเราะ) ฉันไม่ได้เป็นผัวเมียกับเขานะยะ (หัวเราะ) ก็นัดเจอกับอั้ม”

**ก่อนหน้าที่เจอกัน ได้คุยกันไหม?** “**เขาก็บอกงอนกันนิดหน่อยอย่างงี้** **(ห่วงเขาไหมหล่ะ?)** ห่วงๆ มีอะไรก็บอกกันนะ“

**ตอนมีข่าว อั้มออกมาเคลียร์ ไม่เลิก?** “ก็เขาไม่ได้เลิกไง แต่ทะเลาะกันมั้ย คงทะเลาะแหละ **(แต่นัทโพสต์ปริศนา?) ก็งอนๆ กันมั้ง ใช่ไหมหล่ะ อีกคนออกมาบอก อีกคนหนึ่งไม่รู้เลยแบบนี้** ได้ข่าวมาแค่นั้นนะ ข่าวลือมาว่านักร้องยุค 90 ใช่มะ **(เฉลยหน่อยใช่ไหม?)** เขาไม่เลิก แต่ก็คงจะมีงอนๆ กันนั่นแหละ ก็คงต้องรอให้ง้อกันก่อน”

![มดดำ](https://www.khaosod.co.th/wpapp/uploads/2024/11/moddum011167-2.jpg)

**เขาเครียดกับข่าวไหม?** “ก็มาถ่ายคชาภาดีอยู่ ยังถ่ายรายการกับมะตูมอยู่เลย ถ้าอยู่เฉยๆ เขาคงจะมีเครียดแต่นี่เขามีงานทุกวัน”

**เขาลือกันด้วย แยกบ้านกันอยู่?** “จริงเหรอ เออใช่งานคอนเสิร์ตเขาก็ไม่ได้ไปเนอะ แต่นางก็ยังอยู่ที่เดียวกันแหละมั้ง ส่วนวันคอนเสิร์ตอั้มถ่ายอยู่รายการมะตูมไง ก็แยกบ้านมั้ยฉันไม่ได้ไปนอนกับเขา ไม่รู้ว่ะ ไม่กล้าตอบแทน แต่เห็นอยู่ด้วยกันนะ แต่ปกติเขาจะออกกำลังกายด้วยกันก็ไม่เห็นไปด้วยกันมากกว่า”

![มดดำ](https://www.khaosod.co.th/wpapp/uploads/2024/11/moddum011167-6.jpg)

**ให้กำลังใจยังไงบ้าง?** “ก็เพิ่งส่งไลน์กันเนี่ย เดี๋ยวนัดเจอกันเสาร์-อาทิตย์นี้”