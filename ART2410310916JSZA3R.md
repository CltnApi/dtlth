---
layout: post
code: "ART2410310916JSZA3R"
origin_url: "https://www.khaosod.co.th/https://www.khaosod.co.th/lottery/news_9473580"
image: "https://github.com/user-attachments/assets/d40a3c67-f23b-4390-892d-bdb2d7e43575"
title: "ลุ้น เลขเด็ดฝาโลง วัดดังนครปฐม จัดพิธีบังสุกุล ชิงเปรต หลังออกพรรษา แห่ส่องกันคึกคัก"
description: "ลุ้น เลขเด็ดฝาโลง วัดดังนครปฐม จัดพิธีบังสุกุล ชิงเปรต หลังออกพรรษา แห่ส่องกันคึกคัก เชื่อเฮี้ยนจัด ออกหวยพากันถูกทุกปี หลวงพ่อแป๊ะโปรยทานญาติโยม "
category: "LOTTERY"
language: "th"
date: 2024-11-01T11:49:56.522Z
---

# ลุ้น เลขเด็ดฝาโลง วัดดังนครปฐม จัดพิธีบังสุกุล ชิงเปรต หลังออกพรรษา แห่ส่องกันคึกคัก

[![ลุ้น เลขเด็ดฝาโลง วัดดังนครปฐม จัดพิธีบังสุกุล ชิงเปรต หลังออกพรรษา แห่ส่องกันคึกคัก](https://www.khaosod.co.th/wpapp/uploads/2024/10/lucky3-3.jpg "ลุ้น เลขเด็ดฝาโลง วัดดังนครปฐม จัดพิธีบังสุกุล ชิงเปรต หลังออกพรรษา แห่ส่องกันคึกคัก")](https://www.khaosod.co.th/wpapp/uploads/2024/10/lucky3-3.jpg)

**ลุ้น เลขเด็ดฝาโลง วัดดังนครปฐม จัดพิธีบังสุกุล ชิงเปรต หลังออกพรรษา แห่ส่องกันคึกคัก เชื่อเฮี้ยนจัด หวยออกพากันถูกทุกปี หลวงพ่อแป๊ะโปรยทานญาติโยม**

เมื่อเวลา 11.00 น. วันที่ 24 ต.ค.2567 ผู้สื่อข่าวรายงานว่า ที่วัดสว่างอารมณ์ แคแถว ต.ขุนแก้ว อ.นครชัยศรี จ.นครปฐม พระครูยติธรรมานุยุต หรือหลวงพ่อแป๊ะ เกจิชื่อดังเจ้าอาวาส ได้จัดพิธีสวดทำบุญ บังสุกุลประเพณีชิงเปรต ช่วงหลังออกพรรษา ที่ลานกว้างด้านหลังของวัด

[![](https://www.khaosod.co.th/wpapp/uploads/2024/10/lucky4-3.jpg)](https://www.khaosod.co.th/wpapp/uploads/2024/10/lucky4-3.jpg)

โดยเป็นประเพณีที่สืบทอดกันมายาวนาน มีการนำโลงศพเปล่า ตั้งบนกองฟืน นำชื่อนามสกุลที่สาธุชนเขียนชื่อบรรพบุรุษที่ล่วงลับไปแล้วลงบน แผ่นกระดาษมัดรวมกับกระดาษเงินกระดาษทอง เสื้อผ้าจำลอง ธรบัตรกงเต๊ก และผ้าไตร 1 ผืน มัดรวมกันนำไปใส่ในโลงศพ

[![](https://www.khaosod.co.th/wpapp/uploads/2024/10/lucky7.jpg)](https://www.khaosod.co.th/wpapp/uploads/2024/10/lucky7.jpg)

มีเครื่องเซ่นไหว้ และธูปเทียนไว้ให้ผูที่จะอุทิศส่วนบุญกุศลให้กับบรรพบุรุษอุทิศส่วนกุศลไปให้ ซึ่งในปีนี้ทางวัดเขียนข้อความ อุทิศส่วนกุศลให้ครูนักเรียน วัดเขาพระยาสังฆาราม จ.อุทัยธานี และผู้เสียชีวิตจากอุทกภัยทางภาคเหนือ และภาคอีสาน

โดยบรรยากาศมีองค์ไต่สือเอี๊ยจำลอง พร้อมมีขบวนเคลื่อนเข้าสู่พิธีเผา ในส่วนของชาวบ้านที่ไม่ได้มาเข้าร่วมพิธี ทางวัดได้ทำเฟซบุ๊กแจ้ง ให้ส่งรายชื่อบรรพบุรุษมาทางระบบออนไลน์ มาที่วัดเพื่อทางวัดได้พิมพ์ชื่อมารวบรวมไว้ใส่ลงไปในโลงศพเพื่อประกอบพิธีให้ ซึ่งมีจำนวนมากกว่า 2-3 พันรายที่ส่งมา นำมารวบรวมใส่ลงในโลง

[![](https://www.khaosod.co.th/wpapp/uploads/2024/10/lucky5-3.jpg)](https://www.khaosod.co.th/wpapp/uploads/2024/10/lucky5-3.jpg)

จากนั้นพระสงฆ์ประกอบพิธีสวดทำบุญบังสุกุล พร้อมสวดเจริญพระพุทธมนต์ ให้กับเหล่าดวงวิญญาณที่ล่วงลับ พร้อมกับจัดตั้งอาหารคาวหวานไหว้กลางแจ้ง โดยหลวงพ่อแป๊ะประกอบพิธีด้วยตนเอง ใช้เวลากว่า 2 ชม. หลังจากเสร็จสิ้นพิธีทางพระแล้ว ได้ประกอบพิธีเผาทั้งโลงศพและกระดาษที่อยู่ภายในโลงศพจนมอดไหม้หมดสิ้น และกรวดน้ำอุทิศให้กับผู้ที่ล่วงลับ

ลุ้น เลขเด็ดฝาโลง วัดดังนครปฐม จัดพิธีบังสุกุล ชิงเปรต หลังออกพรรษา แห่ส่องกันคึกคัก

ผู้สื่อข่าวรายงานมาอีกว่า ในงานนี้นอกจากมีบรรดาผู้ที่มาทำบุญและญาติผู้วายชน มาร่วมแล้ว ยังมี บรรดานักเสี่ยงโชคหาเลขเด็ดก็มาร่วมกันมากมาย เพราะเป็นช่วงโค้งสุดท้ายก่อนหวยออก โดยก่อนหน้าที่จะมีการเผาโลงศพ หลายคนแวะเวียนเข้าไปดู ที่ฝาโลง จะมีเลขประจำโลงเขียนไว้ เลข 7 8 9 ซึ่งเขียนติดมาไว้ที่ฝาโลง และหางประทัดหมายเลข 1 5 และ 6 2 8

[![](https://www.khaosod.co.th/wpapp/uploads/2024/10/lucky6-1.jpg)](https://www.khaosod.co.th/wpapp/uploads/2024/10/lucky6-1.jpg)

ต่างนำปากกามาจดหรือถ่ายภาพไว้เพื่อนำไปเสี่ยงโชคเพราะนักเสี่ยงโชคหลายคนเชื่อว่าเลขฝาโลงนั้นเฮี้ยนมาก และส่วนใหญ่จะออก และเคยถูกกันมาแล้วทุกปี ทั้งนี้หลังเสร็จพิธี หลวงพ่อแป๊ะได้ทำการโยนเหรียญโปรยทานโดยมีเหรียญ 10 เหรียญ 5 เหรียญบาท รวมไปถึงธนบัตรฉบับละ 20 บาท โปรยเพื่อเป็นการอุทิศส่วนกุศลให้ผู้ล่วงลับ สาธุชนต่างแย่งกันเก็บจำนวนมาก