---
layout: post
code: "ART2411030707QAZMBW"
origin_url: "https://www.khaosod.co.th/horoscope/news_9487243"
image: "https://github.com/user-attachments/assets/b710d24c-d401-4a08-93af-ee37011cb82a"
title: "ดวงเฮงดวงปัง - ราศีใดญาติมิตรนำสิ่งของมีค่าหายากมามอบให้ และราศีที่คนโสดจะมีคนขอแต่งงาน"
description: "ลัคนา (ลั) ราศีเมษวันนี้ท่านจะต้องระงับปากระงับคำให้จงหนักเพราะระยะนี้ท่านพูดอะไรออกไปก็เป็นการหาเรื่องใส่ตัวเข้าโดยง่าย"
category: "HOROSCOPE"
language: "th"
date: 2024-11-03T07:11:36.678Z
---

# ดวงเฮงดวงปัง - ราศีใดญาติมิตรนำสิ่งของมีค่าหายากมามอบให้ และราศีที่คนโสดจะมีคนขอแต่งงาน

[![ดวงเฮงดวงปัง - ราศีใดญาติมิตรนำสิ่งของมีค่าหายากมามอบให้ และราศีที่คนโสดจะมีคนขอแต่งงาน](https://www.khaosod.co.th/wpapp/uploads/2024/11/02-วันจันทร์.jpg "ดวงเฮงดวงปัง - ราศีใดญาติมิตรนำสิ่งของมีค่าหายากมามอบให้ และราศีที่คนโสดจะมีคนขอแต่งงาน")](https://www.khaosod.co.th/wpapp/uploads/2024/11/02-วันจันทร์.jpg)

**ดวงเฮงดวงปัง**  
**วันจันทร์ที่ 4 พฤศจิกายน พ.ศ.2567**  
**โดย…บุศพันธ์**

![ดวงเฮงดวงปัง](https://www.khaosod.co.th/wpapp/uploads/2024/11/02-วันจันทร์ตามวัน-300x300.jpg)

**ลัคนา** **(****ลั****)** **ราศีเมษ**

วันนี้ท่านจะต้องระงับปากระงับคำให้จงหนักเพราะระยะนี้ท่านพูดอะไรออกไปก็เป็นการหาเรื่องใส่ตัวเข้าโดยง่ายแค่ท่านเอ่ยปากดุสุนัขของท่านเองเขายังเห่าตอบ หรืออาจจะขู่กรรโชกท่านเอาเสียด้วยซ้ำระวังข้อมูลหรือเอกสารที่ได้รับในการทำงานจะเป็นเท็จ ควรตรวจสอบข้อมูลให้รอบคอบก่อนนำไปใช้จริง

**ลัคนา** **(****ลั****)** **ราศีพฤษภ**

วันนี้ท่านมีผลงานใหม่ๆ ปรากฏแก่สายตาผู้ร่วมงานและจะแสดงงานใหม่ๆ เพิ่มขึ้นอีกเรื่อยๆ ชีวิตและงานของท่านไม่มีปัญหาอะไรที่ท่านแก้ไขไม่ได้ ผู้ร่วมงานทุกคนเข้มแข็งและมีความรู้บริวารซื่อตรงและเข้มแข็งในการทำงาน ญาติมิตรนำสิ่งของที่มีค่าและหายากมามอบให้ท่าน ควรระวังเรื่องพลานามัยให้ดี

**ลัคนา** **(****ลั****)** **ราศีเมถุน**

วันนี้ท่านควรระวังการพูดการจาให้มากขึ้นเป็นพิเศษการเจรจาต่อรองใดๆ จะยุ่งยากมากขึ้นจากนี้ไปหรืองานอาจหลุดลอยไปเพราะการเจรจาของท่านก็เป็นได้ผู้ที่ทำงานค้าปลีก ควรให้ผู้อื่นมาอยู่หน้าร้านแทนท่านคู่ครองคนรักมักจะชอบพูดถึงเรื่องราวเก่าๆหรือนำของในอดีตมาปัดฝุ่นใหม่ให้ท่านชื่นชม

**ลัคนา** **(****ลั****)** **ราศีกรกฎ**

วันนี้ท่านจะได้พบปะพูดคุยสนิทสนมกับเพศตรงข้ามที่มีฐานะด้อยกว่าท่านมากๆหรืออาจจะอายุต่างกันมากซึ่งถึงเขาจะเป็นคนดีเช่นไร การเข้าไปอยู่ในสังคมของท่านก็ลำบากอยู่ดี ส่วนท่านที่มีคู่แล้ว คนรักของท่านอาจมีปัญหาในงาน หรืออาจสูญเสียงานที่ทำอยู่ไปก็ได้ รายรับมีน้อยแต่รายจ่ายปุบปับมีมาก

**ลัคนา** **(****ลั****)** **ราศีสิงห์**

วันนี้ท่านมีค่าใช้จ่ายเกี่ยวกับบ้านช่องห้องหอค่อนข้างสูง อาจมีอาการแพ้สิ่งแวดล้อมหรืออาหารจนมีอาการเจ็บป่วยจนให้ผู้สูงอายุในบ้านท่านต้องดูแล มีโชคดีเกี่ยวกับการค้าขายของเล็กๆ น้อยๆ จะมีญาติพี่น้องไปมาหาสู่ท่านมากมายหลายคน แต่ไม่ควรใช้บ้านท่านจัดงานรื่นเริงหาความสนุกสนานใดๆ

**ลัคนา** **(****ลั****)** **ราศีกันย์**

วันนี้ท่านไม่ควรทะเลาะวิวาทกับผู้มีอิทธิพลหรือบริวารชั้นผู้น้อยในปกครองของท่าน ไม่ควรว่ายน้ำข้ามคลองโดยไม่จำเป็น จะมีผู้นำอาวุธของมีคมมาให้ที่บ้านหรือท่านจะได้ลาภจากการเล่นเกมส์หรือการแข่งขันต่างๆ แต่รางวัลที่ได้มาก็น้อยนิดเต็มที ระยะนี้อาจมีเพศตรงข้ามมาขายขนมจีบท่านแบบลับๆล่อๆ

**ลัคนา** **(****ลั****)** **ราศีตุล**

วันนี้ท่านจะมีรายได้จากการค้าของเก่า หรือสิ่งศักดิ์สิทธิ์ตามความเชื่อของท่าน การแลกเปลี่ยนเงินตราต่างประเทศจะได้กำไรดี ซื้อขายหุ้นในตลาดต่างประเทศก็เช่นกัน อาจแพ้น้ำแพ้อากาศหรือเป็นไข้ตัวร้อนนอนซมไปหลายวัน ท่านที่มีคู่แล้วควรระงับอารมณ์ฉุนเฉียวกับคู่ให้มากๆ คนโสดจะมีคนขอแต่งงาน

**ลัคนา** **(****ลั****)** **ราศีพิจิก**

วันนี้ท่านจะต้องประชุมกับหุ้นส่วนคู่สัญญามากหน่อย อาจจะต้องทำงานหนักร่วมกันเป็นที่โกลาหลที่เดียว แต่การทำงานของท่านจะประสบปัญหาขัดแย้งกันอย่างฉับพลันพอสมวรคววรระงับสติอารมณ์ในการเจรจากับหุ้นส่วนให้ดี จะเริ่มสนใจเพื่อนฝูงเพศตรงข้ามที่ช่างพูดช่างเจรจาฉันท์คนรัก

**ลัคนา** **(****ลั****)** **ราศีธนู**

วันนี้ท่านไม่ควรตั้งเป้ายอดขายของเล็กๆน้อยๆ สูงจนเกินไปในระยะนี้ การไปออกงานแสดงสินค้าหรือนิทรรศการที่ไหนไกลบ้านอาจได้ไม่คุ้มเสีย ผลผลิตทางการเกษตรของท่านไม่ค่อยดีนักอาจขายไม่ได้ราคาอย่างที่หวังไว้ เอกสารหนังสือสำคัญอาจหล่นหายหรือเสียหายแต่ท่านอาจได้ลาภเป็นของเก่ามาแทน

**ลัคนา** **(****ลั****)** **ราศีมังกร**

วันนี้ท่านชอบระลึกถึงแต่เรื่องเก่าๆ จะพูดจะเจรจาอะไรก็เป็นเงินเป็นทองในระยะนี้อาจมีรายได้จากการเกษตรการทำเหมืองต่างๆ หรือรายได้ที่มาจากเรื่องเกี่ยวกับอสังหาริมทรัพย์จำนวนมาก การศึกษาต่อในระดับที่สูงขึ้นมีเค้าว่าจะเป็นจริงหรือบางท่านอาจเริ่มคิดจะบวชเรียนศึกษาธรรมะเพิ่มเติมก็เป็นได้

**ลัคนา** **(****ลั****)** **ราศีกุมภ์**

วันนี้ท่านจะต้องทำงานที่มีการติดต่อสื่อสารหรือเจรจามากขึ้นนับแต่นี้เป็นต้นไป ท่านที่เป็นพิธีกรจะมีงานเยอะขึ้นอย่างเห็นได้ชัด แม้จะอยู่ในช่วงที่จัดงานชุมนุมรื่นเริงมากนักไม่ได้ก็ตาม ถึงจะงานมากและวุ่นวายสับสน แต่รายได้ก็ยังไม่พอกับรายจ่ายอยู่ดีท่านอาจซื้อของเก่าของโบราณเข้าบ้านเพิ่มเติม

**ลัคนา** **(****ลั****)** **ราศีมีน**

วันนี้ท่านได้มิตรภาพอันดีจากผู้ใหญ่หรือครูอาจารย์ซึ่งท่านจะได้ทั้งความรู้และอุปนิสัยอันดีติดมาด้วยการนำทรัพย์สินสิ่งของมีค่าที่แวววาวไปไกลจากบ้านอาจหายในระหว่างทาง ญาติมิตรจะนำข้าวปลาอาหารมาให้ถึงบ้าน การตัดสินตกลงใจเกี่ยวกับการลงทุนโดยไม่มีเวลาพิจารณาให้รอบคอบจะเสียหาย