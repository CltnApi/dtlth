---
layout: post
code: "ART24111112322GWOBO"
origin_url: "https://www.khaosod.co.th/breaking-news/news_9500745"
image: "https://github.com/user-attachments/assets/e1318eea-b17d-4915-8813-f9531081e0e8"
title: "ศาลรธน. นัด 22 พ.ย. ถกรับ-ไม่รับคำร้องคดี ทักษิณ-เพื่อไทย ล้มล้างปกครอง"
description: "ศาลรัฐธรรมนูญ นัด 22 พ.ย. ถกรับ-ไม่รับคำร้อง คดี ทักษิณ-เพื่อไทย ล้มล้างปกครอง หลังอัยการสูงสุด ส่งคำชี้แจงทั้งสองฝ่ายมาแล้ว"
category: "HOT_NEWS"
language: "th"
date: 2024-11-11T12:37:33.040Z
---

# ศาลรธน. นัด 22 พ.ย. ถกรับ-ไม่รับคำร้องคดี ทักษิณ-เพื่อไทย ล้มล้างปกครอง

[![ศาลรธน. นัด 22 พ.ย. ถกรับ-ไม่รับคำร้องคดี ทักษิณ-เพื่อไทย ล้มล้างปกครอง](https://www.khaosod.co.th/wpapp/uploads/2024/11/tha.jpg "ศาลรธน. นัด 22 พ.ย. ถกรับ-ไม่รับคำร้องคดี ทักษิณ-เพื่อไทย ล้มล้างปกครอง")](https://www.khaosod.co.th/wpapp/uploads/2024/11/tha.jpg)

**ศาลรัฐธรรมนูญ นัด 22 พ.ย. ถกรับ-ไม่รับคำร้อง คดี ทักษิณ-เพื่อไทย ล้มล้างปกครอง หลังอัยการสูงสุด ส่งคำชี้แจงทั้งสองฝ่ายมาแล้ว**

วันที่ 11 พ.ย. 2567 ผู้สื่อข่าวรายงานว่า สืบเนื่องจากกรณีศาลรัฐธรรมนูญ แจ้งทางอัยการสูงสุด (อสส.) ชี้แจงกรณี นายธีรยุทธ สุวรรณเกษร ยื่นขอให้ศาลรัฐธรรมนูญสั่งให้ **นายทักษิณ ชินวัตร อดีตนายกรัฐมนตรี** ผู้ถูกร้องที่ 1 และ พรรคเพื่อไทย ผู้ถูกร้องที่ 2 เลิกการกระทำที่เป็นการใช้สิทธิและเสรีภาพ อันจะนำไปสู่การล้มล้างการปกครองระบอบประชาธิปไตยอันมีพระมหากษัตริย์ทรงเป็นประมุข ตามรัฐธรรมนูญ 2560 มาตรา 49

ขณะนี้ **นายไพรัช พรสมบูรณ์ศิริ อัยการสูงสุด (อสส.)** ได้ทำหนังสือตอบกลับส่งถึงศาลรัฐธรรมนูญแล้ว เมื่อช่วงบ่ายวันที่ 8 พ.ย.ที่ผ่านมา ซึ่งเป็นรายละเอียดในการสอบถ้อยคำ ทั้งทางฝั่งผู้ร้องเเละผู้ถูกร้อง

ทั้งนี้ เดิมองค์คณะตุลาการศาลรัฐธรรมนูญ จะหยิบยกคำร้องดังกล่าวขึ้นมาพิจารณาในการประชุมคณะตุลาการศาลรัฐธรรมนูญ ประจำสัปดาห์ในวันพุธที่ 13 พ.ย.ว่า จะพิจารณารับหรือไม่รับคำร้องไว้พิจารณาวินิจฉัย

**แต่เนื่องจากตุลาการศาลรัฐธรรมนูญ ติดภารกิจราชการต่างประเทศ รวมถึงวันพุธที่ 20 พ.ย. ตุลาการศาลรัฐธรรมนูญมีภารกิจราชการในประเทศ ดังนั้น จึงจะมีการพิจารณาว่า รับคำร้องดังกล่าวไว้วินิจฉัยหรือไม่ ในวันศุกร์ที่ 22 พ.ย.นี้แทน**