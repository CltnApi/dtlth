---
layout: post
code: "ART2411010232AMGJNR"
origin_url: "https://www.khaosod.co.th/https://www.khaosod.co.th/sports/news_9485489"
image: "https://github.com/user-attachments/assets/2a209d44-ab69-4ba2-a8eb-b4cc6483554b"
title: "รุด ตั้งเป้าอยู่ แมนยู ต่อหลังหมดหน้าที่กุนซือขัดตาทัพ - เผย เทน ฮาก ผิดหวังถูกปลด"
description: "รุด ฟาน นิสเทลรอย กุนซือรักษาการ แมนเชสเตอร์ ยูไนเต็ด ตั้งเป้าอยู่กับ \"ปีศาจแดง\" ต่อไปแม้จะหมดหน้าที่คุมทัพชั่วคราว พร้อมเผย อีริก เทน ฮาก ผิดหวังที่โดนปลดจากตำแหน่ง"
category: "SPORTS"
language: "th"
date: 2024-11-01T02:36:46.425Z
---

# รุด ตั้งเป้าอยู่ แมนยู ต่อหลังหมดหน้าที่กุนซือขัดตาทัพ - เผย เทน ฮาก ผิดหวังถูกปลด

[![รุด ตั้งเป้าอยู่ แมนยู ต่อหลังหมดหน้าที่กุนซือขัดตาทัพ - เผย เทน ฮาก ผิดหวังถูกปลด](https://www.khaosod.co.th/wpapp/uploads/2024/11/ruuud-7654.jpg "รุด ตั้งเป้าอยู่ แมนยู ต่อหลังหมดหน้าที่กุนซือขัดตาทัพ - เผย เทน ฮาก ผิดหวังถูกปลด")](https://www.khaosod.co.th/wpapp/uploads/2024/11/ruuud-7654.jpg)

**รุด ฟาน นิสเทลรอย กุนซือรักษาการ แมนเชสเตอร์ ยูไนเต็ด ตั้งเป้าอยู่กับ “ปีศาจแดง” ต่อไปแม้จะหมดหน้าที่คุมทัพชั่วคราว พร้อมเผย อีริก เทน ฮาก ผิดหวังที่โดนปลดจากตำแหน่ง**
โดย ฟาน นิสเทลรอย ได้ขึ้นมาทำหน้าที่เป็นเฮดโค้ชขัดตาทัพของ แมนฯ ยูไนเต็ด แทนที่ อีริก เทน ฮาก ซึ่งโดนปลดออกจากตำแหน่งไปเมื่อช่วงต้นสัปดาห์หลังพาทีมทำผลงานน่าผิดหวัง
คาดการณ์กันว่า ฟาน นิสเทลรอย จะได้คุมทัพ “ปีศาจแดง” อีก 3 เกมต่อจากนี้หลังเพิ่งประเดิมพาทีมถล่ม เลสเตอร์ ซิตี้ 5-2 ฟุตบอลคาราบาว คัพ รอบ 16 ทีมสุดท้ายก่อนที่ รูเบน อโมริม จะเข้ามาทำหน้าที่เป็นกุนซือคนใหม่หลังช่วงเบรกทีมชาติเดือน พ.ย. ตามที่สื่อรายงาน
Manchester United’s head coach Ruud van Nistelrooij gives instructions during the English League Cup soccer match between Manchester United and Leicester City at the Old Trafford stadium in Manchester, England, Wednesday, Oct. 30, 2024. (AP Photo/Dave Thompson)

ล่าสุด รุด ให้สัมภาษณ์ว่า เจ้าตัวตั้งเป้าที่จะอยู่กับ แมนฯ ยูไนเต็ด ต่อไปในฐานะผู้ช่วยโค้ชหลังจากจบภารกิจคุมทัพชั่วคราว “ผมมีแรงบันดาลใจที่จะอยู่กับ แมนฯ ยูไนเต็ด ต่อไป ผมจะกลับไปอยู่ในสัญญาผู้ช่วยที่ผมมีที่นี่ สำหรับฤดูกาลนี้ และฤดูกาลหน้า ผมมาในฐานะผู้ช่วยเพื่อช่วยสโมสรไปข้างหน้าและผมยังคงมีแรงบันดาลใจที่จะทำอย่างนั้นในทุกๆ ด้าน”
นอกจากนั้นแล้ว เทรนเนอร์วัย 48 ปียังพูดถึงการที่ เทน ฮาก โดนปลดซึ่งเจ้าตัวเผยเจ้านายเก่ารายนี้รู้สึกผิดหวังที่ต้องถูกตะเพิดจากตำแหน่ง “ใช่ ผมเจอเขาที่นี่เมื่อวันจันทร์ และคุยกับเขาก่อนเกม เขาผิดหวัง และซาบซึ้งมาก เขาใส่ใจสโมสร การสนทนาครั้งแรกที่เรามี ผมรู้สึกว่าเขาใส่ใจ และรักสโมสร และต้องการนำสโมสรไปข้างหน้า นั่นคือจุดที่เราเชื่อมโยงกัน เขายังภูมิใจในความสำเร็จของเขาที่นี่ด้วย”