---
layout: post
code: "ART2410310906NB5AN0"
origin_url: "https://www.khaosod.co.th/https://www.khaosod.co.th/lifestyle/news_9482542"
image: "https://github.com/user-attachments/assets/678c3eef-d35f-414f-a90f-e4e67a39c837"
title: "โตไกชวนอร่อยข้าวหน้าด้งเนื้อออส-วากิว รสแท้ญี่ปุ่นต้นตำรับ"
description: "ได้ชื่อร้านดังเก่าแก่ในแวดวงอาหารญี่ปุ่นบ้านเรา“โตไก” ซึ่งวันนี้โดดเด่นเรื่องบุฟเฟต์ปิ้งย่างญี่ปุ่นต้นตำรับ และผู้นำเข้าวัตถุดิบเครื่องปรุง-อาหารทะเลรายแรกๆ"
category: "LIFESTYLE"
language: "en"
date: 2024-11-01T11:10:58.528Z
---

# โตไกชวนอร่อยข้าวหน้าด้งเนื้อออส-วากิว รสแท้ญี่ปุ่นต้นตำรับ

[![โตไกชวนอร่อยข้าวหน้าด้งเนื้อออส-วากิว รสแท้ญี่ปุ่นต้นตำรับ](https://www.khaosod.co.th/wpapp/uploads/2024/10/สวรรค์ในครัว.jpg "โตไกชวนอร่อยข้าวหน้าด้งเนื้อออส-วากิว รสแท้ญี่ปุ่นต้นตำรับ")](https://www.khaosod.co.th/wpapp/uploads/2024/10/สวรรค์ในครัว.jpg)

ได้ชื่อร้านดังเก่าแก่ในแวดวงอาหารญี่ปุ่นบ้านเรา

**“โตไก”** ซึ่งวันนี้โดดเด่นเรื่องบุฟเฟต์ปิ้งย่างญี่ปุ่นต้นตำรับ และผู้นำเข้าวัตถุดิบเครื่องปรุง-อาหารทะเลรายแรกๆ ก็ดำเนินธุรกิจมาครบ 45 ปีแล้ว

ล่าสุดเปลี่ยนแปลงผู้บริหาร **คุณอริยะ ชิบาต้า** ลูกครึ่งไทย-ญี่ปุ่น วัย 30 เศษ เข้ามารับช่วงธุรกิจต่อจากคุณพ่อคุณแม่

![](https://www.khaosod.co.th/wpapp/uploads/2024/10/555-2.jpg)

พร้อมส่ง **“ข้าวหน้าด้งเนื้อพรีเมียม”** เป็นเมนูเปิดตัวทายาทโตไกรุ่นที่ 2 ในฐานะผู้คร่ำหวอดเรื่องเนื้อ

_ดังนั้นเมนูนี้ คุณอริยะ จึงจัดแจงเอง ตั้งแต่คัดเลือกเนื้อ คุมรสชาติให้เป็นรสแท้ญี่ปุ่น ฯลฯ ฝากเสน่ห์ปลายจวักไว้ในอ้อมอกแฟนๆ_

_ด้งเนื้อรวม_

สำหรับความพิเศษของ **“ข้าวหน้าด้งโตไก”** คือความชั้นยอดของเนื้อนำเข้า ไม่ว่า วากิวญี่ปุ่น และเนื้อออสเตรเลียรสเข้มข้น

โดยเฉพาะวากิวญี่ปุ่น ปังตรงความลายไขมันแทรกที่สมบูรณ์แบบ ซึ่งเกิดจากการเลี้ยงวัวแบบเอาใจใส่สุดๆ เนื้อจึงนุ่มฉ่ำละมุนลิ้น ละลายในปาก

รวมถึง **“ลิ้นวัว”** สั่งตรงจากอาร์เจนตินา ซึ่งนุ่ม มัน หนุบกำลังดี

_ลิ้นวัวอาร์เจนตินา นุ่มหนึบ_

แต่ถ้าใครไม่กินเนื้อ เขาก็จัดหมูสามชั้นไว้ให้อร่อยรับซีอีโอหนุ่ม

**ขณะที่รสชาตินั้น เน้นความออเทนติกญี่ปุ่นแท้ มีทั้งปรุงดิบ สุกเบิร์นฉ่ำ ซึ่งคุณอริยะมั่นใจว่าเด็ด เพราะขนาดคนญี่ปุ่นยังชมว่าเป็นด้งอร่อยโดนใจ**

![สวรรค์ในครัว](https://www.khaosod.co.th/wpapp/uploads/2024/10/50-696x613.jpg)

ในส่วนของข้าว คัดสายพันธุ์ญี่ปุ่น พร้อมวิธีหุงต้นตำรับ เพื่อให้ได้ข้าวที่นุ่ม หอม เต็มเม็ด

_เมนูใหม่ขายเป็นเซ็ต มีให้เลือก 9 หน้า และยังเลือกปริมาณ ไซซ์ถ้วย S M L_

เสิร์ฟพร้อมซุปมิโสะ กิมจิ ชาเขียว และแตงโม

![สวรรค์ในครัว](https://www.khaosod.co.th/wpapp/uploads/2024/10/500-464x696.jpg)

**ราคา 139-799 บาท แพงสุดตัวท็อป “วากิว ซาชิมิ ด้ง” ซึ่งเป็นเนื้อดิบ 799 บาท**

ถูกสุดคือหมูสามชั้น **“บูตะบาระ ยากิ ด้ง”** 139 บาท

บูตะบาระ ยากิ ด้ง

ร้านยังจัดโปรฯ ฉลอง 45 ปี ทานครบ 2 พันบาท หรือบุฟเฟต์ 999 บาท 2 คนขึ้นไป รับสิทธิ์ลุ้นโชคทันที

ไม่ว่า มือถือซัมซุง Galaxy Z Fold6, ที่พักวิลลาหรู, คูปองอิ่มฟรี, ส่วนลด ฯลฯ

**เริ่มแล้วที่โตไกทุกสาขา จนถึง 15 ม.ค.2568**

**มาดามคูซีน**

![](https://www.khaosod.co.th/wpapp/uploads/2024/10/503831.jpg)

![](https://www.khaosod.co.th/wpapp/uploads/2024/10/503840.jpg)

#คอลัมน์สวรรค์ในครัว