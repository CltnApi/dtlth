---
layout: post
code: "ART2411210632XJYN1O"
origin_url: "https://www.khaosod.co.th/breaking-news/news_9515172"
image: "https://github.com/user-attachments/assets/4d1ba2a5-992e-4581-9ce9-309dcee40380"
title: "เปิดครบหมด โผแต่งตั้งนายพลตำรวจ 41 ตำแหน่ง ทั้งตำแหน่งม้ามืด-ตำแหน่งนอนมา"
description: "เปิดครบหมด โผแต่งตั้งนายพลตำรวจ 41 ตำแหน่ง ทั้งตำแหน่งม้ามืด-ตำแหน่งนอนมา ที่น่าสนใจสยาม บุญสม จตร. เป็นผู้บัญชาการตำรวจนครบาล"
category: "HOT_NEWS"
language: "th"
date: 2024-11-21T06:37:11.424Z
---

# เปิดครบหมด โผแต่งตั้งนายพลตำรวจ 41 ตำแหน่ง ทั้งตำแหน่งม้ามืด-ตำแหน่งนอนมา

[![เปิดครบหมด โผแต่งตั้งนายพลตำรวจ 41 ตำแหน่ง ทั้งตำแหน่งม้ามืด-ตำแหน่งนอนมา](https://www.khaosod.co.th/wpapp/uploads/2024/11/police445-3.jpg "เปิดครบหมด โผแต่งตั้งนายพลตำรวจ 41 ตำแหน่ง ทั้งตำแหน่งม้ามืด-ตำแหน่งนอนมา")](https://www.khaosod.co.th/wpapp/uploads/2024/11/police445-3.jpg)

**เปิดครบหมด โผแต่งตั้งนายพลตำรวจ 41 ตำแหน่ง ทั้งตำแหน่งม้ามืด-ตำแหน่งนอนมา ที่น่าสนใจพล.ต.ท.สยาม บุญสม จตร. เป็นผู้บัญชาการตำรวจนครบาล**

ผ่านพ้นไปแล้วสำหรับการแต่งตั้งโยกย้ายนายพลตำรวจ ระดับรองผบ.ตร.ถึงผบช. ที่มี น.ส.แพทองธาร ชินวัตร นายกรัฐมนตรี เป็นประธานการประชุมคณะกรรมการข้าราชการตำรวจ (ก.ตร.) ครั้งที่ 10/2567

น.ส.แพทองธาร กล่าวว่า การประชุมข้าราชการตำรวจในวันนี้มีเรื่องพิจารณาหลายเรื่อง ตามกรอบของพ.ร.บ.ตำรวจแห่งชาติ และกฎระเบียบที่เกี่ยวข้องกำหนด เรื่องการพิจารณาให้ความเห็นชอบ คัดเลือกแต่งตั้งผู้บริหารระดับสูง ระดับผู้บัญชาการขึ้นไป ที่มีความจำเป็นที่ต้องได้บุคลากรที่มีความสามารถบริหารจัดการ รับผิดชอบและตอบสนองต่อการบริการประชาชน และรักษาความสงบเรียบร้อยของสังคม

โดยให้พิจารณาให้ตรงตามที่กรอบกฎหมายกำหนด จึงขอให้ที่ประชุมร่วมกันพิจารณา ให้รอบคอบ เพื่อให้การ บริหารงานของสำนักงานตำรวจแห่งชาติเป็นไปอย่างต่อเนื่อง โดยคำนึงถึงผลประโยชน์ของราชการเป็นสำคัญ

ผู้สื่อข่าวรายงานต่อว่า การแต่งตั้งครั้งนี้มีทั้งหมด 41 ตำแหน่งด้วยกัน ตั้งแต่ระดับรองผบ.ตร.-ผบช. โดยที่ประชุมมีมติแต่งตั้งระดับผู้บัญชาการที่น่าสนใจคือ พล.ต.ท.สยาม บุญสม จตร. เป็นผู้บัญชาการตำรวจนครบาล (ผบช.น.) พล.ต.ต.ภาณุมาศ บุญญลักษม์ รองผบช.สตม. นรต.รุ่น 41 เป็น ผู้บัญชาการตำรวจตรวจคนเข้าเมือง (ผบช.สตม.)

พล.ต.ท.สันติ ชัยนิรามัย เป็น ผู้บัญชาการปราบปรามยาเสพติด (ผบช.ปส.) และ พล.ต.ท.ไตรรงค์ ผิวพรรณ ผบช.สพฐ.ตร. นรต.46 โยกนั่งกองบัญชาการตำรวจสืบสวนสอบสวนอาชญากรรมทางเทคโนโลยี (ผบช.สอท.)

[![](https://www.khaosod.co.th/wpapp/uploads/2024/11/police445-2.jpg)](https://www.khaosod.co.th/wpapp/uploads/2024/11/police445-2.jpg)