---
layout: post
code: "ART2411191136YZOSAO"
origin_url: "https://www.khaosod.co.th/sports/news_9512737"
image: "https://github.com/user-attachments/assets/340b9bfb-5e1e-439f-95d1-57bf21d3da15"
title: "ดีกว่าปล่อยนั่งสำรอง - เชลซีตกเป็นข่าวสนดึง ควิวิน เคลเลเฮอร์ มาเฝ้าเสา"
description: "เชลซีตกเป็นข่าวกำลังมีเป้าหมายดึงตัว ควิวิน เคลเลเฮอร์ ผู้รักษาประตูลิเวอร์พูล มาเฝ้าเสา หลังจากที่มือกาวรายนี้ส่อแววจะหล่นไปเป็นมือ 3 ในอนาคต"
category: "SPORTS"
language: "th"
date: 2024-11-19T11:41:34.542Z
---

# ดีกว่าปล่อยนั่งสำรอง - เชลซีตกเป็นข่าวสนดึง ควิวิน เคลเลเฮอร์ มาเฝ้าเสา

[![ดีกว่าปล่อยนั่งสำรอง - เชลซีตกเป็นข่าวสนดึง ควิวิน เคลเลเฮอร์ มาเฝ้าเสา](https://www.khaosod.co.th/wpapp/uploads/2024/11/เคลเลเฮอร์.jpg "ดีกว่าปล่อยนั่งสำรอง - เชลซีตกเป็นข่าวสนดึง ควิวิน เคลเลเฮอร์ มาเฝ้าเสา")](https://www.khaosod.co.th/wpapp/uploads/2024/11/เคลเลเฮอร์.jpg)

สำนักข่าวเดอะซันรายงานว่า “สิงโตน้ำเงินคราม”เชลซี แห่งพรีเมียร์ลีก อังกฤษ กำลังมีเป้าหมายดึงตัว ควิวิน เคลเลเฮอร์ ผู้รักษาประตูทีมคู่แข่งร่วมลีก “หงส์แดง”ลิเวอร์พูล มาเฝ้าเสาให้ในฤดูกาลหน้า

ที่ผ่านมาแม้เคลเลเฮอร์จะโชว์ฟอร์มได้ดีไม่น้อย แต่มือกาวรายนี้ก็แทบไม่มีหวังแย่งตำแหน่งตัวหลักจาก อลิสซอน เบ็กเกอร์ แถมในฤดูกาลหน้าลิเวอร์พูลจะได้ จอร์จี มามาร์ดาชวิลี มาอีกราย เคลเลเฮอร์จึงน่าหลุดไปเป็นมือ 3 หากยังอยู่ที่เดิมต่อ

ขณะที่เชลซีก็กำลังมองหาผู้รักษาประตูฝีมือดีมาเข้าสังกัด เพื่อให้แข่งขันแย่งตำแหน่งกับ โรเบิร์ต ซานเชซ และมองว่าเคลเลเฮอร์นั้นมีศักยภาพมากพอ

รายงานระบุว่าลิเวอร์พูลเองก็ไม่ได้อยากขายเคลเลเฮอร์ให้ทีมคู่แข่งร่วมลีกโดยตรง แต่อาจยอมรับได้ถ้ามีข้อเสนอเข้ามาสัก 35 ล้านปอนด์ ซึ่งมือกาวทีมชาติไอร์แลนด์นั้นยังเป็นที่สนใจของทีมต่างแดนอย่างยูเวนตุสและนาโปลีด้วย แต่เจ้าตัวน่าจะยังอยากอยู่ในอังกฤษต่อไปมากกว่า