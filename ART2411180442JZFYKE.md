---
layout: post
code: "ART2411180442JZFYKE"
origin_url: "https://www.khaosod.co.th/lifestyle/news_9509366"
image: "https://github.com/user-attachments/assets/c70c11b6-0976-4a0a-acfa-e38901d85462"
title: "สดจากเยาวชน - เผยแพร่พระอัจฉริยภาพ  สมเด็จเจ้าฟ้าสิริวัณณวรี"
description: " ด้วยสำนึกในพระกรุณาธิคุณ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พร้อมทั้งพระอัจฉริยภาพและพระกรณียกิจในด้านต่างๆ ที่ล้วนสร้างประโยชน์สุข"
category: "LIFESTYLE"
language: "th"
date: 2024-11-18T04:46:21.662Z
---

# สดจากเยาวชน - เผยแพร่พระอัจฉริยภาพ  สมเด็จเจ้าฟ้าสิริวัณณวรี

[![สดจากเยาวชน - เผยแพร่พระอัจฉริยภาพ  สมเด็จเจ้าฟ้าสิริวัณณวรี](https://www.khaosod.co.th/wpapp/uploads/2024/11/SOD-2-scaled.jpg "สดจากเยาวชน - เผยแพร่พระอัจฉริยภาพ  สมเด็จเจ้าฟ้าสิริวัณณวรี")](https://www.khaosod.co.th/wpapp/uploads/2024/11/SOD-2-scaled.jpg)

ด้วยสำนึกในพระกรุณาธิคุณ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พร้อมทั้งพระอัจฉริยภาพและพระกรณียกิจในด้านต่างๆ ที่ล้วนสร้างประโยชน์สุขให้แก่ประชาชนชาวไทย นำมาซึ่งคุณภาพชีวิตที่ดีจากการสร้างงาน สร้างรายได้ ให้ชุมชนอย่างมั่นคงและยั่งยืน

![สดจากเยาวชน - เผยแพร่พระอัจฉริยภาพ สมเด็จเจ้าฟ้าสิริวัณณวรี](https://www.khaosod.co.th/wpapp/uploads/2024/11/SOD02-1.jpg)

_กระทรวงมหาดไทย จึงนำแนวทางตามพระดำริในการขับเคลื่อนโครงการ “ผ้าไทยใส่ให้สนุก” มากำหนดเป็นนโยบายสำคัญของกระทรวงมหาดไทย เพื่อนำไปสู่การพัฒนาที่ยั่งยืน พร้อมทั้งขับเคลื่อนการพัฒนาคุณภาพชีวิตและสร้างรายได้ โดยการน้อมนำแนวพระราชดำริมาประยุกต์ใช้ ตลอดจนการส่งเสริมเศรษฐกิจฐานราก การสร้างพลังสร้างสรรค์ หรือซอฟต์พาวเวอร์ของประเทศ เพื่อยกระดับและพัฒนาความรู้ ความสามารถ และความคิดสร้างสรรค์ของคนไทยให้สร้างมูลค่า สร้างรายได้ รวมทั้งการอนุรักษ์ ฟื้นฟู พัฒนาต่อยอดศิลปวัฒนธรรมและส่งเสริมภูมิปัญญาท้องถิ่น_

![สดจากเยาวชน - เผยแพร่พระอัจฉริยภาพ สมเด็จเจ้าฟ้าสิริวัณณวรี](https://www.khaosod.co.th/wpapp/uploads/2024/11/SOD03.jpg)

เมื่อเร็วๆ นี้ กระทรวงมหาดไทยจัดการประชุมเชิงปฏิบัติการภายใต้โครงการสร้างการรับรู้และเผยแพร่พระอัจฉริยภาพทางด้านการยกระดับและพัฒนาภูมิปัญญาผ้าและงานหัตถกรรมไทย ตามพระดำริ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ในการสืบสาน รักษา และต่อยอด พระราชปณิธานของสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง โดยจัดกิจกรรมสร้างการรับรู้ให้กลุ่มผู้ผลิต ผู้ประกอบการโอท็อปช่างทอผ้า ทายาทและเยาวชนของผู้ผลิต ผู้ประกอบการ โอท็อปกว่า 400 ราย จาก 6 จังหวัด ได้แก่ ปัตตานี สงขลา เชียงใหม่ ขอนแก่น นครพนม และนนทบุรี แต่ละจุดดำเนินการมีผู้เชี่ยวชาญด้านผ้าไทย งานหัตถกรรม รวมถึงผู้เชี่ยวชาญด้านการตลาดลงพื้นที่ร่วมโค้ชชิ่งให้ความรู้ความเข้าใจแก่ผู้เข้าร่วมโครงการอย่างเต็มกำลัง

![สดจากเยาวชน - ผยแพร่พระอัจฉริยภาพ สมเด็จเจ้าฟ้าสิริวัณณวรี](https://www.khaosod.co.th/wpapp/uploads/2024/11/SOD04-1.jpg)

**นับเป็นการเผยแพร่พระกรณียกิจ พระวิสัยทัศน์ และพระอัจฉริยภาพของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทางด้านการอนุรักษ์และต่อยอดมรดกภูมิปัญญาการทอผ้าของไทย ให้กลุ่มผู้ผลิต ผู้ประกอบการโอท็อปช่างทอผ้า ทายาทและเยาวชนของผู้ผลิต และผู้ที่สนใจทั่วไป โดยเฉพาะอย่างยิ่ง กลุ่มเยาวชนในพื้นที่ต่างๆ ที่สนใจศึกษาเรียนรู้และพัฒนาต่อยอดภูมิปัญญาด้านผ้าไทยในการฟื้นคืนภูมิปัญญาผ้าไทยในภูมิภาคต่างๆ ที่กำลังจะสูญหายให้กลับมาเป็นที่นิยมอีกครั้ง นำมาซึ่งการสร้างงาน สร้างรายได้ สร้างชีวิตที่ดีให้ช่างทอผ้าและครอบครัวอย่างยั่งยืน**