---
layout: post
code: "ART24111411564KDDYI"
origin_url: "https://www.khaosod.co.th/sports/game-esport/news_9505970"
image: "https://github.com/user-attachments/assets/d39edeab-a471-4610-9ef5-0feb9894794e"
title: "อย่าพลาดถ้าอยากเก่งขึ้น - VALORANT ผุดรายการ ห้องเรียนวาโล จัดเต็มสาระและความบันเทิง"
description: "โรงเรียนไหนยังไม่เปิดเทอม แต่โรงเรียนนี้เปิดเทอมแล้ว! เพราะ VALORANT เกม FPS ชั้นนำของโลกจะมาเปิดห้องเรียนให้วัยรุ่นวาโลไทยได้สนุกสนานไปกับเกร็ดความรู้"
category: "SPORTS"
language: "th"
date: 2024-11-14T12:01:25.516Z
---

# อย่าพลาดถ้าอยากเก่งขึ้น - VALORANT ผุดรายการ ห้องเรียนวาโล จัดเต็มสาระและความบันเทิง

[![อย่าพลาดถ้าอยากเก่งขึ้น - VALORANT ผุดรายการ ห้องเรียนวาโล จัดเต็มสาระและความบันเทิง](https://www.khaosod.co.th/wpapp/uploads/2024/11/unnamed.jpg "อย่าพลาดถ้าอยากเก่งขึ้น - VALORANT ผุดรายการ ห้องเรียนวาโล จัดเต็มสาระและความบันเทิง")](https://www.khaosod.co.th/wpapp/uploads/2024/11/unnamed.jpg)

โรงเรียนไหนยังไม่เปิดเทอม แต่โรงเรียนนี้เปิดเทอมแล้ว! เพราะ VALORANT เกม FPS ชั้นนำของโลกจะมาเปิดห้องเรียนให้วัยรุ่นวาโลไทยได้สนุกสนานไปกับเกร็ดความรู้และความบันเทิงในรายการ “ห้องเรียนวาโล” ทุกวันเสาร์ ทาง [https://www.facebook.com/VALORANTth](https://www.facebook.com/VALORANTth) และ [https://www.youtube.com/valorantth](https://www.youtube.com/valorantth) พร้อมแล้วไปเข้าห้องเรียนกัน!

ไม่ว่าจะคุณจะเป็นวัยรุ่นวาโลมือสมัครเล่น หรือเป็นนักแม่นปืนขั้นเทพ! ห้องเรียนวาโลจะเป็นรายการที่พาทุกคนไปรู้จักเกม VALORANT ให้มากยิ่งขึ้น ผ่านคอนเทนต์สุดวาไรตี้ ครบรสทั้งสาระและบันเทิง ให้ทุกคนได้เช็กชื่อเป็นนักเรียนในคลาส เพื่อให้ทั้งนักเรียนใหม่ได้เรียนรู้เทคนิคต่างๆ แบบเน้นๆ และนักเรียนปัจจุบันที่อยากทบทวนความรู้แบบเอาให้เป๊ะกันที่นี่! โดยมีบรรดาอินฟลูเอ็นเซอร์ นักแข่งโปรเพลเยอร์ยอดฝีมือ และแขกรับเชิญขวัญใจคอมมูนิตี้วัยรุ่นวาโลไทย มาเป็นแขกรับเชิญพิเศษ ส่งต่อความรู้ เทคนิค และเคล็ด (ไม่) ลับต่างๆ บนพื้นฐานความสนุกตามสไตล์เกม VALORANT

ที่สำคัญ ห้องเรียนวาโลไม่จำกัดคนเข้า เพราะเป็นรายการทางออนไลน์ที่ทุกคนเข้าไปจดความรู้กันได้ตลอด ส่วนใครมีข้อสงสัยก็ส่งคำถามไปยังรายการได้ รวมถึงกิจกรรมต่างๆ ที่มีให้ร่วมสนุกเพียบ

ห้องเรียนวาโล ออกอากาศทุกวันเสาร์ ทาง [facebook.com/VALORANTth](https://www.facebook.com/VALORANTth) และ [youtube.com/valorantth](http://youtube.com/valorantth) ประเดิม EP 1 ไปแล้วเมื่อวันเสาร์ที่ 9 พฤศจิกายนที่ผ่านมา กับแขกรับเชิญตัวตึงอย่าง SuperBusS ที่แท็กทีมมากับ natyeol กับบทเรียนแรก หัวข้อ VALORANT 101: Sentinel ตำแหน่งที่เป็นก้าวแรกในการเป็นวัยรุ่นวาโลของใครหลายคน เผยเทคนิคแบบหมดเปลือกว่าเล่นอย่างไรให้เซียน โดยสามารถดูกันได้เลย [ที่นี่](https://www.youtube.com/watch?v=tG4Gw7431h0)

แต่อย่ามัวจดเคล็ดลับหรือนั่งยิ้มไปกับคอนเทนต์สนุกๆ ของรายการห้องเรียนวาโล เพราะทุกคนสามารถร่วมสนุกและมีส่วนร่วมกับรายการได้ด้วยการส่งคลิปช็อตเด็ดสุดเจ๋งของตัวเองเข้ามาได้ เพียงโพสต์คลิปและติดแฮชแท็ก #ห้องเรียนวาโล ผ่านช่องทาง Facebook, Instagram หรือ TikTok ไม่แน่ว่าคำถามหรือคลิปของคุณอาจถูกนำมาพูดถึงหรือตอบปัญหาโดยแขกรับเชิญของเรา!



ห้องเรียนวาโล ถือเป็นมิติใหม่ของรายการเกมในบ้านเรา ที่ Riot Games ประเทศไทยตั้งใจสร้างสรรค์คอนเทนต์ต่อยอดความสนุกจากเกมที่หลายคนชื่นชอบให้กลายเป็นอีกหนึ่งช่องทางที่แฟนๆ ได้ใกล้ชิดเกมและอินฟลูเอ็นเซอร์ที่พวกเขารักในรูปแบบที่ไม่จำเจ ทั้งยังได้ความรู้ไปพัฒนาฝีมือกันต่อไป สร้างคอมมูนิตี้ VALORANT ไทยให้แข็งแรงและมีคุณภาพมากกว่าเดิมด้วย อย่ามัวรอช้า หยิบสมุดกับปากกาให้พร้อม แล้วไปเข้าห้องเรียนวาโลกัน!

