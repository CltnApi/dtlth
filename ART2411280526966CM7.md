---
layout: post
code: "ART2411280526966CM7"
origin_url: "https://www.khaosod.co.th/entertainment/news_9524902"
image: "https://github.com/user-attachments/assets/0f8bffca-5aa0-46a3-ad41-ea10237bbf53"
title: "ไม่ธรรมดา ออม กรณ์นภัส นางเอกทายาทบริษัทดัง เปิดยอดแฟนๆเปย์วันรับปริญญา"
description: "ไม่ธรรมดา ออม กรณ์นภัส นางเอกทายาทบริษัทดัง เปิดยอดเงิน-ทองคำ-เพชร แฟนคลับเปย์วันรับปริญญา รักมากแค่ไหนรู้เลย เป็นที่รักของแฟนๆแค่ไหน เห็นได้ชัดๆจากวัน"
category: "ENTERTAINMENT"
language: "th"
date: 2024-11-28T06:10:56.678Z
---

# ไม่ธรรมดา ออม กรณ์นภัส นางเอกทายาทบริษัทดัง เปิดยอดแฟนๆเปย์วันรับปริญญา

[![ไม่ธรรมดา ออม กรณ์นภัส นางเอกทายาทบริษัทดัง เปิดยอดแฟนๆเปย์วันรับปริญญา](https://www.khaosod.co.th/wpapp/uploads/2024/11/ormkornfam2811679998.jpg "ไม่ธรรมดา ออม กรณ์นภัส นางเอกทายาทบริษัทดัง เปิดยอดแฟนๆเปย์วันรับปริญญา")](https://www.khaosod.co.th/wpapp/uploads/2024/11/ormkornfam2811679998.jpg)

ไม่ธรรมดา ออม กรณ์นภัส นางเอกทายาทบริษัทดัง เปิดยอดเงิน-ทองคำ-เพชร แฟนคลับเปย์วันรับปริญญา รักมากแค่ไหนรู้เลย เตรียมนำเงินไปทำบุญต่อ

เป็นที่รักของแฟนๆแค่ไหน เห็นได้ชัดๆจากวันสำคัญอย่างวันรับปริญญากันเลย ล่าสุด “ออม กรณ์นภัส” นางเอกดาวรุ่งคนใหม่ของช่อง 3 เบสพาร์ทเนอร์ หลิงหลิง คอง เตรียมตัวเข้าพิธีรับปริญญา เป็นบัณฑิตใหม่ คณะเศรษฐศาสตร์ มหาวิทยาลัยศรีนครินทรวิโรฒ หลักสูตรนานาชาติ

“ออม กรณ์นภัส”​แจ้งเกิดเต็มตัวจากซีรีส์แซฟฟิกเรื่องแรกของช่อง3 “ใจซ่อนรัก The Secret of Us” ​ทำให้แจ้งเกิดคู่จิ้น “หลิง-ออม” สร้างประวัติศาสตร์ตึกมาลีนนท์แตก ไปไหนก็ห้างแตก

_ถือเป็นปีทองของ ออม แฟนคลับจัดเต็มงานซ้อมรับปริญญา จัดขบวนแห่คึกคัก จัดของขวัญหลักหลายล้านให้ ทั้งเงิน ทองคำ เพชร ทำเอาหลายคนให้ความสนใจ_

[![](https://www.khaosod.co.th/wpapp/uploads/2024/11/ormkornfam2811678.jpg)](https://www.khaosod.co.th/wpapp/uploads/2024/11/ormkornfam2811678.jpg)

ADVERTISEMENT

ออม กรณ์นภัส ได้ให้สัมภาษณ์ว่า ที่ตัดสินใจเรียน คณะเศรษฐศาสตร์ เนื่องจากไม่ได้คิดว่าจะเข้าวงการบันเทิงและอยากเรียนเพื่อมาสานต่อธุรกิจของที่บ้านในฐานะที่เธอเป็นทายาทรุ่นที่ 3 และล่าสุดเจ้าตัว_เพิ่งเปิดธุรกิจส่วนตัว แบรนด์เสื้อผ้าของตัวเองชื่อว่า Keep Slient ซึ่งขายหมดเกลี้ยงในเวลารวดเร็ว_

_“เงินที่แฟนคลับให้ เราเก็บไว้หมดเลย ถ้ามีโอกาสให้คนได้มีโอกาสบริจาคได้ก็คือบริจาค เหมือนช่วงที่น้ำท่วมหนูก็บริจาคไป แล้วก็มีอะไรเยอะแยะเต็มไปหมดแม่เมเนจหมด หนูก็บริจาคอยู่เรื่อยๆ ก็คือเหมือนมีใครสักคนหนึ่งที่พูดว่า เรารับอย่างเดียวไม่ได้เราต้องให้ด้วย ใจบุญ แฟนๆก็จะได้รับบุญด้วย ”_

[![](https://www.khaosod.co.th/wpapp/uploads/2024/11/ormkornfam28116713.jpg)](https://www.khaosod.co.th/wpapp/uploads/2024/11/ormkornfam28116713.jpg)

สำหรับ ออม กรณ์นภัส เป็นทายาทรุ่นที่ 3 ของตระกูลเศรษฐรัตนพงศ์ เจ้าของ ‘บริษัท เศรษฐชล จำกัด’ บริษัทส่งออกอาหารแช่แข็งทั้งไทยและต่างประเทศ ​บริษัทก่อตั้งโดย ธนา เศรษฐรัตนพงศ์ และ ยุพยง เศรษฐรัตนพงศ์ ดำเนินธุรกิจอาหารแช่แข็งส่งออกต่างประเทศ อาทิ สหรัฐอเมริกา , สวิตเซอร์แลนด์ , ออสเตรเลีย , นิวซีแลนด์ , ญี่ปุ่น และไต้หวัน และเพิ่งเปิดให้แฟนคลับได้ซื้อในประเทศไทยได้บางส่วน

[![](https://www.khaosod.co.th/wpapp/uploads/2024/11/ormkornfam28116711.jpg)](https://www.khaosod.co.th/wpapp/uploads/2024/11/ormkornfam28116711.jpg)

‘บริษัท เศรษฐชล จำกัด’ จดทะเบียนเมื่อวันที่ 1 พฤศจิกายน 2532 ด้วยทุนจดทะเบียนปัจจุบัน 30,000,000 บาท ใน 5 ประเภทสินค้าหลัก ได้แก่ ปลาแช่แข็ง, ผักแช่แข็ง, ผลไม้และน้ำผลไม้แช่แข็ง, สินค้าพร้อมรับประทานแช่แข็ง และขนมหวานไทยแช่แข็ง โดยรายได้รวม-กำไรสุทธิย้อนหลัง 5 ปี ดังนี้

รายได้รวมปี 2562 59,523,840.91 บาท กำไร(สุทธิ) 1,645,968.62 บาท  
รายได้รวมปี 2563 126,682,288.71 บาท กำไร(สุทธิ) 4,515,316.72 บาท  
รายได้รวมปี 2564 131,230,548.58 บาท กำไร(สุทธิ) 8,935,774.10 บาท  
รายได้รวมปี 2565 81,399,845.24 บาท กำไร(สุทธิ) -6,818,186.26 บาท  
รายได้รวมปี 2566 135,429,008.18 บาท กำไร(สุทธิ) 7,652,148.01 บาท

**ประวัติ ออม กรณ์นภัส**  
วันเกิด : 27 พฤษภาคม 2545  
ส่วนสูง 175 เซนติเมตร  
คุณแม่ คือ อดีตนักแสดงดัง ก้อย นฤมล พงษ์สุภาพ  
คุณพ่อ คือ ปณตพงศ์ เศรษฐรัตนพงศ์ ทายาทรุ่นที่ 2 ของ บริษัท เศรษฐชล จำกัด  
มีน้องชาย 1 คน

**ประวัติการศึกษา ออม กรณ์นภัส**  
ประถมศึกษา : โรงเรียนวัฒนาวิทยาลัย  
มัธยมศึกษาตอนต้น : โรงเรียนมัธยมปัญญารัตน์  
มัธยมศึกษาตอนปลาย : โรงเรียนสาธิตมหาวิทยาลัยศรีนครินทรวิโรฒ ประสานมิตร  
ปัจจุบันกำลังเข้ารับปริญญาตรี คณะเศรษฐศาสตร์ มหาวิทยาลัยศรีนครินทรวิโรฒ หลักสูตรนานาชาติ

**ผลงานในวงการบันเทิง ออม กรณ์นภัส**  
เข้าสู่วงการบันเทิงผ่านการคัดเลือกจนได้เข้ามาเป็นนักแสดงซีรีส์วัยรุ่น สูตรรักนักการโรงแรม ทางช่อง 3 เมื่อปี 2562 และในปีต่อมาก็ได้เซ็นสัญญาเป็นนักแสดงในสังกัดช่อง 3

จากสูญถึงสิบ (2564)  
เกมล่าทรชน (2564)  
รับเชิญ พราวมุก (2564)  
รับเชิญ ดวงตาที่สาม (2564)  
อ้ายข่อยฮักเจ้า (2565)  
ใต้เงาตะวัน (2566)  
มาตาลดา (2566)  
แค้น (2566)  
ดวงใจเทวพรหม ตอน ลออจันทร์ (2567)

[![](https://www.khaosod.co.th/wpapp/uploads/2024/11/ormkornfam28116712.jpg)](https://www.khaosod.co.th/wpapp/uploads/2024/11/ormkornfam28116712.jpg)