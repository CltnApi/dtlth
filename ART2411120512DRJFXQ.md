---
layout: post
code: "ART2411120512DRJFXQ"
origin_url: "https://www.khaosod.co.th/breaking-news/news_9501324"
image: "https://github.com/user-attachments/assets/aeb4bfe1-8ccf-436a-a934-1966b1f836d3"
title: "จับแล้ว เจ้าหน้าที่ป่าไม้ ปล้นปืน-ไม้พะยูง ของกลาง 6.6 ล้าน ขณะขับกระบะหนี"
description: "จับแล้ว เจ้าหน้าที่ป่าไม้ ปล้นปืน-ไม้พะยูง ของกลาง 6.6 ล้าน จับจนท.มัดมือเท้า ตร.สกัดจับขณะขับกระบะหนี หลังศาลออกหมายจับล่าตัว คุมตัวสอบสวน"
category: "HOT_NEWS"
language: "th"
date: 2024-11-12T05:15:45.101Z
---

# จับแล้ว เจ้าหน้าที่ป่าไม้ ปล้นปืน-ไม้พะยูง ของกลาง 6.6 ล้าน ขณะขับกระบะหนี

[![จับแล้ว เจ้าหน้าที่ป่าไม้ ปล้นปืน-ไม้พะยูง ของกลาง 6.6 ล้าน ขณะขับกระบะหนี](https://www.khaosod.co.th/wpapp/uploads/2024/11/forest-1.jpg "จับแล้ว เจ้าหน้าที่ป่าไม้ ปล้นปืน-ไม้พะยูง ของกลาง 6.6 ล้าน ขณะขับกระบะหนี")](https://www.khaosod.co.th/wpapp/uploads/2024/11/forest-1.jpg)

**จับแล้ว เจ้าหน้าที่ป่าไม้ ปล้นปืน-ไม้พะยูง ของกลาง 6.6 ล้าน จับจนท.มัดมือเท้า ตร.สกัดจับขณะขับกระบะหนี หลังศาลออกหมายจับล่าตัว คุมตัวสอบสวน**

กรณีชายฉกรรจ์ 4-5 คน เข้าไปก่อเหตุปล้นไม้พะยูงจำนวน 19 แผ่น รวมมูลค่าประมาณ 6.6 ล้านบาท พร้อมทั้งปล้นปืน 2 กระบอก ทำร้าย มัดมือมัดเท้าเจ้าหน้าที่ และหนีไปในความมืด ที่ หน่วยป้องกันรักษาป่าที่ สน.2 (วาริช-พรรณนา) ต.กุดตะกาบ อ.วาริชภูมิ จ.สกลนคร เมื่อวันที่ 9 พ.ย.ที่ผ่านมา ต่อมาศาลออกหมายจับ ส.อ.เทพตะวัน หรืออาท สุริยมาตย์ อายุ 35 ปี พนักงานราชการป่าไม้ ปัจจุบันอยู่หน่วยศรีธาตุ จ.อุดรธานี และสั่งให้ออกจากราชการไว้ก่อน ตามที่เสนอข่าวไปนั้น

[![](https://www.khaosod.co.th/wpapp/uploads/2024/11/S__9592852_0-696x522.jpg)](https://www.khaosod.co.th/wpapp/uploads/2024/11/S__9592852_0.jpg)

ความคืบหน้า เมื่อเวลา 09.15 น. วันที่ 12 พ.ย. พล.ต.ท.สรายุทธ สงวนโภคัย ผบช.ภ.4 พร้อมด้วยพล.ต.ต.ณัฐนนท์ ประชุม รอง ผบช.ภ.4, พล.ต.ต.นพเก้า โสมนัส ผบก.สส.ภ.4 สั่งการให้เจ้าหน้าที่ตำรวจออกจับกุมตามหมายจับศาล สว่างแดนดิน จังหวัดสกลนคร ที่ จ.141/2567 ลงวันที่ วันที่ 11 พ.ย. 2567 ส.อ.เทพตะวัน หรืออาท สุริยมาตย์ อายุ 35 ปี ชาว ต.ส่องดาว อ.ส่องดาว จ.สกลนคร

[![](https://www.khaosod.co.th/wpapp/uploads/2024/11/S__9592849_0-696x522.jpg)](https://www.khaosod.co.th/wpapp/uploads/2024/11/S__9592849_0.jpg)

โดยจับกุมได้ที่ริมถนนสาย 227 วังสามหมอ – วาริชภูมิ ต.หนองกุงทับม้า อ.วังสามหมอ จว.อุดรธานี พร้อมรถยนต์โตโยต้า ไฮลักซ์ รีโว่ และโทรศัพท์มือถือ 1 เครื่อง จึงนำตัวผู้ต้องหาส่ง พนักงานสอบสวนสภ.วาริชภูมิ จ.สกลนคร เพื่อดำเนินการตามกฎหมายต่อไป

[![](https://www.khaosod.co.th/wpapp/uploads/2024/11/S__9592851_0-696x522.jpg)](https://www.khaosod.co.th/wpapp/uploads/2024/11/S__9592851_0.jpg)

[![](https://www.khaosod.co.th/wpapp/uploads/2024/11/payoog-1-696x392.jpg)](https://www.khaosod.co.th/wpapp/uploads/2024/11/payoog-1.jpg)



