---
layout: post
code: "ART2411290952BAK7FZ"
origin_url: "https://www.matichon.co.th/economy/news_4927694"
image: "https://github.com/user-attachments/assets/1851de24-1c02-4b87-bff1-d7d49d5bb784"
title: "บางจากฯ จุดพลุ Greenovative Forum ครั้งที่ 14 ชูสมดุล AI สร้างอนาคตยั่งยืน"
description: "นายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจากและกรรมการผู้จัดการใหญ่ บริษัท บางจาก คอร์ปอเรชั่น จำกัด (มหาชน) เปิดเผยในการบรรยายพิเศษ"
category: "ECONOMY"
language: "th"
date: 2024-11-29T09:56:28.726Z
---

# บางจากฯ จุดพลุ Greenovative Forum ครั้งที่ 14 ชูสมดุล AI สร้างอนาคตยั่งยืน

[![](https://www.matichon.co.th/wp-content/uploads/2024/11/882559-728x398.jpg "882559")](https://www.matichon.co.th/wp-content/uploads/2024/11/882559.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

#### **บางจากฯ จุดพลุ Greenovative Forum ครั้งที่ 14 ชูสมดุล AI สร้างอนาคตยั่งยืน** 

นายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจากและกรรมการผู้จัดการใหญ่ บริษัท บางจาก คอร์ปอเรชั่น จำกัด (มหาชน) เปิดเผยในการบรรยายพิเศษ ในหัวข้อ “AI, Energy and Environment” ภายในงาน Greenovative Forum ครั้งที่ 14 “Crafting Tomorrow’s Future with Sustainable Energy and AI” ครบรอบ 40 ปีบางจากฯ ก้าวสู่ทศวรรษที่ 5ที่ทรู ดิจิทัล พาร์ค เวสต์ ว่า แม้ AI จะสร้างประโยชน์เป็นอย่างมากในการช่วยเพิ่มประสิทธิภาพและร่นระยะเวลาในการปฏิบัติงานต่างๆ แต่กระบวนการพัฒนาและใช้งาน AI ต้องการพลังงานมหาศาลเช่นกัน ซึ่งส่งผลต่อทรัพยากรโลก เช่น น้ำและพลังงาน ทำให้ต้องพึ่งพาแหล่งพลังงานก๊าซธรรมชาติมากขึ้น หรือ พลังงานนิวเคลียร์จะเป็นอีกหนึ่งทางเลือก ขณะเดียวกันแนวคิดเรื่อง DNA Data Storage เป็นการปฏิวัติระบบการจัดเก็บข้อมูลที่ไม่เพียงแต่มีความกะทัดรัดและทนทานสูง แต่ยังช่วยลดการใช้พลังงานและลดผลกระทบต่อสิ่งแวดล้อมได้อย่างมีนัยสำคัญเมื่อเทียบกับศูนย์ข้อมูลแบบดั้งเดิม

ผู้สื่อข่าวรายงานว่า ภายในงานยังมีการพูดคุยระหว่าง นายชัยวัฒน์ กับ นายนครินทร์ วนกิจไพบูลย์ ประธานเจ้าหน้าที่บริหาร และบรรณาธิการบริหาร สำนักข่าว The Standard ในช่วงสนทนาพิเศษ (Fireside Chat) ในหัวข้อ “Living Sustainably with AI ” โดยสะท้อนมุมมองเกี่ยวกับการรับมือกับความเปลี่ยนแปลงและการอยู่ร่วมกันกับ AI อย่างยั่งยืน โดยเฉพาะในยุคที่เทคโนโลยีพัฒนาอย่างรวดเร็ว

น.ส.ชญานิศ โควาวิสารัช Senior Consultant, Net Zero, ERM (สหราชอาณาจักร) กล่าวถึงประสบการณ์จากการทำงานด้านการให้คำปรึกษาด้านความยั่งยืน ว่า AI มีศักยภาพอย่างยิ่งในการยกระดับคุณภาพชีวิตของมนุษย์ และสามารถช่วยแก้ปัญหาที่ซับซ้อน ตั้งแต่ความท้าทายด้านสิ่งแวดล้อม ไปจนถึงความเหลื่อมล้ำทางสังคมและการพัฒนาทรัพยากรมนุษย์ ดังนั้นการกำกับดูแลที่เป็นระบบและการวางแผนกลยุทธ์อย่างเร่งด่วนจึงมีความสำคัญ เพื่อให้การพัฒนา AI เป็นไปอย่างยั่งยืนและเหมาะสม

นอกจากนี้  Mr. Carlos Aggio Senior Enterprise AI Value Strategy Executive จาก Accenture (สิงคโปร์) ได้นำเสนอแนวทางการพัฒนานวัตกรรม AI สู่การพลิกโฉมโลกพลังงาน กับเป้าหมายการลดคาร์บอนอย่างยั่งยืน ในหัวข้อ “Tomorrow’s Innovations Today”

พร้อมด้วยสองเวทีเสวนาโดย เคน-นครินทร์ วนกิจไพบูลย์ แลกเปลี่ยนมุมมองกับผู้เชี่ยวชาญจากหลากหลายวงการ โดยหัวข้อแรก “Smart Solutions for Everyday Wellness”

ศ.ดร. สุชัชวีร์ สุวรรณสวัสดิ์ นายกสภามหาวิทยาลัยซีเอ็มเคแอล และนายกร วรรณไพโรจน์ ศิลปินวง PROXIE และนักศึกษาคณะแพทยศาสตร์และการสาธารณสุข วิทยาลัยแพทยศาสตร์ศรีสวางควัฒน ราชวิทยาลัยจุฬาภรณ์ ร่วมแบ่งปันเทรนด์การใช้ AI ในนวัตกรรมการแพทย์และสาธารณสุข

สำหรับหัวข้อที่สอง “Forward-Looking Organizations: Efficiency Meets Intelligence” นางสาวอรนุช เลิศสุวรรณกิจ ประธานเจ้าหน้าที่บริหาร บริษัท เทคซอส มีเดีย จำกัด ดร.วิโรจน์ จิรพัฒนกุล กรรมการผู้จัดการและผู้ร่วมก่อตั้ง บริษัท สคูลดิโอ จำกัด และนายรณพงศ์ คำนวณทิพย์ กรรมการผู้จัดการส่วนภูมิภาค บริษัท มายด์ เอไอ เซาท์อีสเอเซีย จำกัด ร่วมกันแลกเปลี่ยนทัศนคติในการนำ AI เข้ามาปรับใช้ในโลกธุรกิจที่ได้เปลี่ยนแปลงวิธีการทำงานอย่างมีนัยสำคัญ โดยเฉพาะในแง่ของการพัฒนาศักยภาพของบุคลากร เพื่อให้เกิดความสมดุลระหว่างเทคโนโลยีอัจฉริยะกับทักษะและความสามารถของมนุษย์

ปิดท้ายด้วยการนำเสนอโดย ดร.พัทน์ ภัทรนุธาพร Postdoctoral Researcher at MIT Media Lab และ Co-director of Advancing Human-AI Interaction (AHA) Initiative ในหัวข้อ “The Next Frontier AI and Future Generation”  ชี้ให้เห็นถึงความสำคัญในการพัฒนาและยกระดับความสามารถของมนุษย์ควบคู่ไปกับเทคโนโลยี ที่จำเป็นต้องหาจุดร่วมที่ทำให้ทั้งสองฝ่ายสามารถอยู่ร่วมกันได้อย่างกลมกลืนและเสริมสร้างประโยชน์ซึ่งกันและกัน

งานสัมมนา Greenovative Forum จัดขึ้นเป็นประจำทุกปีอย่างต่อเนื่องโดยบางจากฯ ตั้งแต่ปี 2554 เพื่อสร้างเวทีแห่งการแลกเปลี่ยนความรู้และมุมมองใหม่ ๆ ในการพัฒนาอย่างยั่งยืน โดยเฉพาะในด้านพลังงาน เทคโนโลยี นวัตกรรม และสิ่งแวดล้อม สะท้อนถึงความมุ่งมั่นของบางจากฯ ในการเชิญชวนให้สาธารณชนตระหนักถึงประเด็นที่ควรให้ความสำคัญและร่วมมือกันในการผลักดัน ผ่านการร่วมมือจากทุกภาคส่วนไม่ว่าจะเป็นหน่วยงานภาครัฐ เอกชน หรือประชาชน เพื่อขับเคลื่อนให้เกิดการเปลี่ยนแปลง ร่วมสร้างสังคมที่สมดุลและยั่งยืน

![](https://www.matichon.co.th/wp-content/uploads/2024/11/882571-1024x685.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)