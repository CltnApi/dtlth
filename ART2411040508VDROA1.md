---
layout: post
code: "ART2411040508VDROA1"
origin_url: "https://www.khaosod.co.th/special-stories/news_9489093"
image: "https://github.com/user-attachments/assets/4d0fe88c-5f51-4c1f-abbd-1dd157e394b3"
title: "งานเข้า 'เอ ศุภชัย'  ออกเมนู 'มังคุดคัด' 8 ลูก ราคา 699 บาท โดนติงแพงไปมั้ย?"
description: "ดราม่าโผล่อีก! 'เอ ศุภชัย' ออกเมนูมังคุดคัด 8 ลูก ราคา 699 บาท โดนติงแพงไปมั้ย ได้ประมาณเท่านี้ ชาวเน็ตเห็นต่างถกกันเดือด"
category: "SPECIAL_STORIES"
language: "th"
date: 2024-11-04T05:13:11.919Z
---

# งานเข้า 'เอ ศุภชัย'  ออกเมนู 'มังคุดคัด' 8 ลูก ราคา 699 บาท โดนติงแพงไปมั้ย?

[![งานเข้า 'เอ ศุภชัย'  ออกเมนู 'มังคุดคัด' 8 ลูก ราคา 699 บาท โดนติงแพงไปมั้ย?](https://www.khaosod.co.th/wpapp/uploads/2024/11/mangosteenbypa18.jpg "งานเข้า 'เอ ศุภชัย'  ออกเมนู 'มังคุดคัด' 8 ลูก ราคา 699 บาท โดนติงแพงไปมั้ย?")](https://www.khaosod.co.th/wpapp/uploads/2024/11/mangosteenbypa18.jpg)

**ดราม่าโผล่อีก! ‘เอ ศุภชัย’ ออกเมนูมังคุดคัด 8 ลูก ราคา 699 บาท โดนติงแพงไปมั้ย ได้ประมาณเท่านี้ ชาวเน็ตเห็นต่างถกกันเดือด**

ช่วงนี้ดูเหมือนว่างานจะเข้า **“เอ – ศุภชัย ศรีวิจิตร”** นักปั้นมือทอง รัว ๆ หลังหันมาเอาดีกับการเปิดครัว ทำอาหารขาย พร้อมเสิร์ฟเมนูเอาใจคนรักการกิน

ไม่ว่าจะพะโล้ , ขาหมู ,เค้กกล้วยหอม , เค้กส้มสด, ผัดเผ็ดกระดูกหมู ,ข้าวเหนียวทุเรียน และมังคุดคัด ซึ่งออกเมนูใหม่แต่ละที ก็เป็นที่พูดถึงในโลกโซเชียลฯ

แต่มิวาย เจอดราม่าเข้ามาอยู่เรื่อย ๆ ทั้งติงเรื่องราคาที่แรงไป และการส่งที่ล่าช้า แต่เจ้าตัวก็ไม่เคยย่อท้อ รีบคิด ปรับ แก้ไข เพื่อเสิร์ฟความอร่อย ถึงลูกค้าทุกท่านตามเสียงเรียกร้อง

**อ่านต่อ :** [“เอ ศุภชัย” ออกเมนูใหม่ ‘ข้าวเหนียวทุเรียน’ โดนติง 499 ได้เท่านี้ แพงไปมั้ย](https://www.khaosod.co.th/entertainment/news_9487036)

[![](https://www.khaosod.co.th/wpapp/uploads/2024/11/mangosteenbypa16.jpg)](https://www.khaosod.co.th/wpapp/uploads/2024/11/mangosteenbypa16.jpg)

ล่าสุด เอ ศุภชัย ออกมาแชร์คลิปวิดีโอความประทับใจ หลังส่งเมนู **“มังคุดคัด”** ไปให้สาว**“คิมเบอร์ลี่ แอน โวลเทมัส”** ลิ้มรส พร้อมระบุแคปชั่นว่า **“น้องคิมบอกว่าอยากทานมังคุดคัด พี่เอเลยสั่งไปให้ทาน น้องคิมบอกอร่อยมาก ดีใจคนทำได้กำลังใจ”**

แต่งานนี้ เมื่อแชร์คลิปดังกล่าวออกไป มีเสียงชม ก็มีเสียงวิจารณ์ เมื่อชาวเน็ตบางส่วนเข้ามาคอมเมนต์ โฟกัสปริมาณอาหาร และติงราคาที่สวนทางกัน ซึ่งมังคุดคัด 8 ลูก มีราคา 699 บาท

[![](https://www.khaosod.co.th/wpapp/uploads/2024/11/mangosteenbypa9.jpg)](https://www.khaosod.co.th/wpapp/uploads/2024/11/mangosteenbypa9.jpg)

**คอมเมนต์ติงบางส่วนจากโลกออนไลน์**

\-เค้กส้มว่าอึ้งแล้วเจอมังคุดคัด 8 ลูก 699 พอเลย

\-ขนาดอั้มคนสนิทยังได้แค่ 9 ลูก พีคกว่าคือมีคนได้ 7… มาตรฐานมันอยู่ตรงไหนวะ? ราคาแม่งก็ไม่ใช่ละ

\-ไม่เคยกินแต่จากที่ดูรีวิวมา พวกพะโล้ พะโล้ขาหมูที่พี่เอขายคือดีแล้วอ่ะคุณน้า ปริมาณดูเหมาะกับคุณภาพราคา ไม่น่าเกลียด ส่วนอย่างอื่นก็…

\-คัดยังไง คัดออกหรือเปล่าาาาา อมก

\-จากใจคนในพื้นที่ ..แพงขนาดนี้อย่ากินเลย

\-มังคุดน้อยไปค่ะ เครื่องเยอะ

[![](https://www.khaosod.co.th/wpapp/uploads/2024/11/mangosteenbypa23.jpg)](https://www.khaosod.co.th/wpapp/uploads/2024/11/mangosteenbypa23.jpg)

ขณะที่บางส่วน กลับเห็นต่าง เข้ามาตอบกลับคอมเมนต์ติงเรื่องราคาว่า

\-ปกติมังคุดคัดก็แพงอยู่แล้วนะค่ะไม้นึง 40-50บาทเราคนใต้พอจะทราบราคานิดหน่อยค่ะ

\-ขอถามแบบไม่รู้จริงๆนะมังคุดคัดแพงเพราะอะไร

\-สำหรับเราถ้าอยากกินไม่มีคำว่าแพง ความคิดเห็นส่วนตัวนะคะ ของกินของใช้บางอย่าง ก็เหมาะกับบางคนค่ะไม่ใช่ทุกคน

\-มังคุดคัดแพงนะคะ โดยเฉพาะที่เกรดดี ๆ ราคายิ่งแพง มีเครื่องยำใช้วัตถุดิบดีๆทั้งนั้น น้ำตาลเคี่ยวอีก สมราคาละค่ะ

\-สำหรับคนที่บอกแพง ความเห็นส่วนตัว เราคิดว่าสะดวกราคาไหน ไปซื้อราคานั้น ไม่ต้องไปนั่งวิจารณ์ราคาที่ตัวเองไม่สะดวกซื้อ เพราะถ้าคุณบอกว่าแพงแสดงว่า สิ่งนั้นไม่ได้เหมาะสำหรับคุณ

\-สำหรับเราราคานี้ถือว่าสูงแต่กินได้ แค่ถ้าใครจะดราม่าเรื่องมังคุด แนะนำไปลองทำนะคะ ทรมานกับยางมาก ใช้น้ำมหาศาลในการล้างกว่าจะปอกออกมาได้อีก

\-บางทีพี่เอควรคำนวนต้นทุนด้วยนะคะ บางอย่างขายเกินราคามากค่ะ หรือวัตถุดิบที่ใช้เอามาจากต่างประเทศจะได้เข้าใจว่ามันแพงเพราะอะไรบางคนไม่เข้าใจค่ะว่าแพงเพราะอะไร

\-ถ้าคิดว่าราคานี้แพงไปสำหรับตัวเอง แสดงว่าเขาไม่ได้ทำมาเพื่อให้เราซื้อค่ะ เขาก็มีลูกค้าเฉพาะกลุ่มของเขา ที่สามารถซื้อกินได้โดยที่ไม่บ่นว่าแพงค่ะ

[![](https://www.khaosod.co.th/wpapp/uploads/2024/11/mangosteenbypa20.jpg)](https://www.khaosod.co.th/wpapp/uploads/2024/11/mangosteenbypa20.jpg)

[![](https://www.khaosod.co.th/wpapp/uploads/2024/11/mangosteenbypa21.jpg)](https://www.khaosod.co.th/wpapp/uploads/2024/11/mangosteenbypa21.jpg)

**อ่านข่าวที่เกี่ยวข้อง :**