---
layout: post
code: "ART24111423379QUUQS"
origin_url: "https://www.matichon.co.th/politics/news_4899367"
image: "https://github.com/user-attachments/assets/c162a1ab-fd63-4187-8ebd-5f9aae2f0ef2"
title: "อิ๊งค์ ถกเวทีผู้นำเอเปค ชี้การเมืองไทยมีเสถียรภาพ พบปะบิ๊กเอกชนดึง ‘กูเกิล-ไมโครซอฟท์-ติ๊กต็อก’ ลงทุน"
description: "เมื่อวันที่ 14 พฤศจิกายน ผู้สื่อข่าวรายงานว่า น.ส.แพทองธาร ชินวัตร นายกรัฐมนตรี และคณะ ได้เดินทางถึงท่าอากาศยานกองทัพอากาศ กองบินที่ 2 กรุงลิมา สาธารณรัฐเปรู"
category: "POLITICS"
language: "th"
date: 2024-11-14T23:41:14.273Z
---

# อิ๊งค์ ถกเวทีผู้นำเอเปค ชี้การเมืองไทยมีเสถียรภาพ พบปะบิ๊กเอกชนดึง ‘กูเกิล-ไมโครซอฟท์-ติ๊กต็อก’ ลงทุน

[![อิ๊งค์](https://www.matichon.co.th/wp-content/uploads/2024/11/tokewaytee1.jpg "tokewaytee1")](https://www.matichon.co.th/wp-content/uploads/2024/11/tokewaytee1.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

#### **อิ๊งค์ ถกเวทีผู้นำเอเปค ชี้การเมืองไทยมีเสถียรภาพ พบปะบิ๊กเอกชน ดึง ‘กูเกิล-ไมโครซอฟท์-ติ๊กต็อก’ ลงทุน**

เมื่อวันที่ 14 พฤศจิกายน ผู้สื่อข่าวรายงานว่า **น.ส.แพทองธาร ชินวัตร** นายกรัฐมนตรี และคณะ ได้เดินทางถึงท่าอากาศยานกองทัพอากาศ กองบินที่ 2 กรุงลิมา สาธารณรัฐเปรู เพื่อเข้าร่วมการประชุมผู้นำเขตเศรษฐกิจเอเปค ระหว่างวันที่ 14-17 พฤศจิกายน โดยมีนาย Durich Fancisco Whittembury Talledo รมว.ด้านการเคหะ การก่อสร้าง และสุขาภิบาล ให้การต้อนรับ (Minister of Housing, Construction and Sanitation) ทั้งนี้ ระหว่างการเดินทางจากนครลอสแอนเจลิส สหรัฐอเมริกา มายังกรุงลิมา สาธารณรัฐเปรู บนเครื่องบิน น.ส.แพทองธาร ได้ประชุมร่วมกับทีมงานเพื่อเตรียมการสำหรับการประชุมผู้นำเขตเศรษฐกิจเอเปค ครั้งที่ 31 รวมถึงการประชุมอื่นๆที่เกี่ยวข้อง

น.ส.แพทองธาร กล่าวถึงภารกิจการเข้าร่วมประชุมผู้นำเขตเศรษฐกิจเอเปค ซึ่งจะได้พบกับผู้นำเขตเศรษฐกิจหลายคน อาทิ นายสี จิ้นผิง ประธานาธิบดีของจีน เพื่อกระชับความร่วมมือด้านต่างๆ รวมถึงพบปะกับภาคเอกชนสำคัญ ทั้งกูเกิล ไมโครซอฟท์ และติ๊กต็อก ซึ่งจะขอใช้โอกาสและเวทีนี้ประกาศว่าประเทศไทยพร้อมแล้วสำหรับการลงทุน และการเมืองมีเสถียรภาพ เพื่อให้เกิดการดึงดูดการลงทุนมาสู่ประเทศไทย  
อย่างไรก็ตาม ก่อนเข้าร่วมการประชุมผู้นำเขตเศรษฐกิจเอเปค นายกฯได้เยี่ยมชม Inka Plaza ตลาดของฝาก และสินค้าพื้นเมืองเปรู ที่มีหลากหลายประเภท ตั้งแต่เครื่องเงิน หินสี กระเป๋าสาน และเครื่องแต่งกายจากขนอัลปากา ซึ่งเป็นเส้นใยจากสัตว์ของประเทศเปรู ผ้าที่เป็นที่นิยมของชาวเปรู โดยนายกฯได้ลองสวมเสื้อปอนโชเปรู ซึ่งเป็นเสื้อพื้นถิ่นของประเทศเปรูที่นักท่องเที่ยวนิยมซื้อเป็นของฝาก

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)