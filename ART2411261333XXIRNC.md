---
layout: post
code: "ART2411261333XXIRNC"
origin_url: "https://www.matichon.co.th/social/news_4921770"
image: "https://github.com/user-attachments/assets/de25b72c-83a5-402a-8597-cbbbd3aaf6d4"
title: "อินโดนีเซีย เมินการลงทุนจาก แอปเปิล มูลค่า 3.46 พันล้านบาท ชี้ข้อเสนอไม่เป็นธรรม"
description: "อินโดนีเซีย เมินการลงทุนจาก แอปเปิล มูลค่า 100 ล้านดอลล์ ชี้ข้อเสนอไม่เป็นธรรม-ไม่ได้สร้างมูลค่าเพิ่มแก่รายได้ชาวอินโดฯ"
category: "WORLD"
language: "th"
date: 2024-11-26T19:36:01.530Z
---

# อินโดนีเซีย เมินการลงทุนจาก แอปเปิล มูลค่า 3.46 พันล้านบาท ชี้ข้อเสนอไม่เป็นธรรม

[![](https://www.matichon.co.th/wp-content/uploads/2024/11/d33.jpg "d33")](https://www.matichon.co.th/wp-content/uploads/2024/11/d33.jpg)

(AP Photo/Andy Wong, File)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**อินโดนีเซีย เมินการลงทุนจาก แอปเปิล มูลค่า 100 ล้านดอลล์ ชี้ข้อเสนอไม่เป็นธรรม-ไม่ได้สร้างมูลค่าเพิ่มแก่รายได้ชาวอินโดฯ**

เมื่อวันที่ 26 พฤศจิกายน [**China Xinhua News**](https://www.facebook.com/XinhuaNewsAgency.th?__tn__=-UC*F) เปิดเผยว่า รัฐบาลอินโดนีเซียได้ปฏิเสธข้อเสนอการลงทุนของแอปเปิล (Apple) สำหรับปี 2024-2026 มูลค่า 100 ล้านดอลลาร์สหรัฐ (ราว 3.46 พันล้านบาท) อย่างเป็นทางการ

กระทรวงอุตสาหกรรมของอินโดนีเซียพิจารณาว่าข้อเสนอจากแอปเปิลไม่เป็นธรรม และการลงทุนของแอปเปิลไม่ได้สร้างมูลค่าเพิ่มอันมีนัยสำคัญแก่รายได้หรือการสร้างงานของอินโดนีเซีย

นอกจากนั้นมูลค่าการลงทุนยังไม่ยุติธรรมเมื่อเทียบกับการลงทุนของกลุ่มบริษัทเทคโนโลยีต่างชาติแห่งอื่นๆ ซึ่งเข้ามาจัดตั้งโรงงานในอินโดนีเซีย

กระทรวงฯ วางแผนเชิญกลุ่มผู้แทนแอปเปิลมาหารือข้อเสนอการลงทุนใหม่ และการลงทุนคงค้าง 10 ล้านดอลลาร์สหรัฐ (ราว 346 ล้านบาท) สำหรับการลงทุนปี 2020-2023

ทั้งนี้ รัฐบาลอินโดนีเซียเปิดกว้างสู่การเจรจาเพื่อบรรลุข้อตกลงการลงทุนของแอปเปิลในอินโดนีเซีย เพื่อผลิตภัณฑ์ของแอปเปิล ซึ่งรวมถึงไอโฟน 16 ทั้งซีรีส์ จะได้ใบรับรองและวางตลาดในอินโดนีเซียอย่างเป็นทางการ

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)