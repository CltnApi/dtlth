---
layout: post
code: "ART2411040952T83S16"
origin_url: "https://www.khaosod.co.th/special-stories/news_9489806"
image: "https://github.com/user-attachments/assets/d57510dd-2d79-4572-816f-2e0fd163c3f5"
title: "ฉลองออกพรรษา! หลวงตากระดกเหล้าขาว เมาซิ่งชนชาวบ้านเจ็บ 2"
description: "ฉลองออกพรรษา! หลวงตากระดกเหล้าขาว เมาซิ่งชนชาวบ้านเจ็บ 2 พูดจาวกวนไปมา เดินจนเซล้ม จนสบงหลุดล่อนจ้อน พระลั่นไม่ได้ดื่ม กินแต่ท่อม"
category: "SPECIAL_STORIES"
language: "th"
date: 2024-11-04T09:57:28.607Z
---

# ฉลองออกพรรษา! หลวงตากระดกเหล้าขาว เมาซิ่งชนชาวบ้านเจ็บ 2

[![ฉลองออกพรรษา! หลวงตากระดกเหล้าขาว เมาซิ่งชนชาวบ้านเจ็บ 2](https://www.khaosod.co.th/wpapp/uploads/2024/11/buddha.jpg "ฉลองออกพรรษา! หลวงตากระดกเหล้าขาว เมาซิ่งชนชาวบ้านเจ็บ 2")](https://www.khaosod.co.th/wpapp/uploads/2024/11/buddha.jpg)

**ฉลองออกพรรษา! หลวงตากระดกเหล้าขาว เมาซิ่งชนชาวบ้านเจ็บ 2 พูดจาวกวนไปมา เดินจนเซล้ม จนสบงหลุดล่อนจ้อน พระลั่นไม่ได้ดื่ม กินแต่ท่อม**

เวลาประมาณ 12.00 น. พ.ต.ท.สุวิทย์ ซุยจรูญ สว.(สอบสวน) สภ.ระเบาะไผ่ จ.ปราจีนบุรี ได้รับแจ้งจากศูนย์วิทยุว่า มีเหตุรถเก๋งพุ่งชนประชาชนได้รับบาดเจ็บจำนวน 2 ราย หลังจากรับแจ้งประสานอาสาสมัครกู้ภัยร่วมกตัญญูลงพื้นที่ตรวจสอบ

ที่เกิดเหตุอยู่บริเวณบ้านปรือวาย ต.หนองโพรง อ.ศรีมหาโพธิ พบรถเก๋งสีบรอนซ์ มีร่องรอยความเสียหายด้านหน้ารถฝั่งซ้าย จอดอยู่ในไร่มันสำปะหลังชาวบ้าน ตรวจสอบเพิ่มภายในรถ พบสบงพระถูกวางไว้ที่เบาะด้านหลัง และขวดเหล้าขาว 1 ขวด มีร่องรอยถูกกินไปแล้วครึ่งขวด

ใกล้กันพบผู้บาดเจ็บ 2 ราย เจ้าหน้าที่กู้ภัยได้เร่งนำส่งโรงพยาบาล ส่วนตัวผู้ขับรถเก๋งพบว่าเป็นพระภิกษุสงฆ์ ทราบชื่อคือ พระสำเภา สุบิน มีลักษณะอาการคล้ายคนเมา พูดจาวกวนไปมา เดินจนเซล้ม จนสบงที่ห่มร่างกายหลุดล่อนจ้อน

ชาวบ้านได้ถามว่า หลวงพ่อได้กินเหล้ามาหรือไม่ พระตอบกลับมาว่า “ไม่ได้ดื่ม กินแต่ใบกระท่อมมา”

อย่างไรก็ตาม เจ้าหน้าที่ได้สอบถามนายเอ (นามสมมติ) ที่มาด้วยกับพระ ให้ข้อมูลว่า อาศัยติดรถมาจากวัดด้วยกัน ระหว่างทางพระไม่ได้มีการกินเหล้า แต่ดูจากอาการคาดว่าน่าจะกินมาก่อนหน้าแล้ว ตนกับพระเป็นเพื่อนกันมานาน มีนิสัยชอบดื่ม คาดว่าน่าจะออกพรรษาแล้วเลยฉลอง

เบื้องต้น เจ้าหน้าที่ตำรวจ สภ.ระเบาะไผ่ ได้นำตัวพระรูปดังกล่าวไปสอบสวนที่โรงพักต่อไป