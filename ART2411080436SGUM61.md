---
layout: post
code: "ART2411080436SGUM61"
origin_url: "https://www.khaosod.co.th/lottery/news_9495767"
image: "https://github.com/user-attachments/assets/09481d5c-8de9-4aea-81fe-4a8ba84b667a"
title: "สาวใหญ่เมืองแพร่ ขอโชคกุมารสมบัติ จุดธูปได้เลขเด็ดสมใจ เหมาลอตเตอรี่หมดแฝง"
description: "นครปฐม เจ้าของร้านเฟอร์นิเจอร์ กราบไหว้สรีระหลวงพ่อพูล..."
category: "LOTTERY"
language: "th"
date: 2024-11-08T04:40:33.061Z
---

# สาวใหญ่เมืองแพร่ ขอโชคกุมารสมบัติ จุดธูปได้เลขเด็ดสมใจ เหมาลอตเตอรี่หมดแฝง

[![สาวใหญ่เมืองแพร่ ขอโชคกุมารสมบัติ จุดธูปได้เลขเด็ดสมใจ เหมาลอตเตอรี่หมดแฝง](https://www.khaosod.co.th/wpapp/uploads/2024/11/20241026_175247.jpg "สาวใหญ่เมืองแพร่ ขอโชคกุมารสมบัติ จุดธูปได้เลขเด็ดสมใจ เหมาลอตเตอรี่หมดแฝง")](https://www.khaosod.co.th/wpapp/uploads/2024/11/20241026_175247.jpg)

**นครปฐม เจ้าของร้านเฟอร์นิเจอร์ กราบไหว้สรีระหลวงพ่อพูล ขอโชคกุมารสมบัติ จุดธูปมงคลได้เลขเด็ดสมใจ เล็งเสี่ยงดวง เหมาลอตเตอรี่หมดแฝง หวังต่อยอดธุรกิจ เชื่อคำร่ำลือเงินทองไหลมาเทมา**

8 พ.ย. 67 – ผู้สื่อข่าวรายงานว่า ที่วัดไผ่ล้อม ต.พระปฐมเจดีย์ อ.เมืองนครปฐม บรรยากาศภายในศาลาหลวงพ่อพูล ซึ่งมีสรีระหลวงพ่อพูลบงรรจุอยู่ในโรงแก้วที่ไม่เน่าเปื่อย ตั้งตระหง่านอยู่บนอุ้งมือของหนุมานยักษ์ใหญ่ เอกลักษณ์ของหลวงพ่อพูล

![](https://www.khaosod.co.th/wpapp/uploads/2024/11/20241026_171554.jpg)

สาธุชนจะเดินทางมากราบไหว้ขอพรขอโชคลาภกันไม่ขาดสาย นอกจากกราบไหว้สรีระหลวงพ่อพูลแล้ว ยังเข้าขอพรขอโชคลาภกุมารสมบัติ ที่ตั้งอยู่ด้านหน้าทางเข้าเพื่อขอโชคลาภด้วยเช่นกัน ซึ่งกุมารสมบัติองค์นี้ หลวงพ่อพูลอดีตเจ้าอาวาส ท่านได้นำมาตั้งไว้ตั้งแต่สมัยที่ท่านยังมีชีวิตอยู่

![](https://www.khaosod.co.th/wpapp/uploads/2024/11/20241026_171701.jpg)

โดยท่านเดินทางไปเป็นพระคู่สวดที่จังหวัดสุพรรณบุรี และได้เห็นกุมารองค์ใหญ่เนื้อสำริด ฐาน 9 นิ้ว สูง 15 นิ้ว ถูกทิ้งขว้างขาดการดูแลมีฝุ่นเกาะ ท่านจึงขอเจ้าอาวาสนำกลับมาตั้งไว้ที่วัดไผ่ล้อม ภายในกุฎิท่าน เหมือนเป็นกุมารคู่บุญ

![](https://www.khaosod.co.th/wpapp/uploads/2024/11/20241026_175307.jpg)

จากนั้น ได้นำมาบูรณะใหม่ และตั้งชื่อให้ว่า กุมารทองสมบัติ ซึ่งนับเป็นกุมารทององค์เก่าแก่องค์แรก และองค์เดียวของหลวงพ่อพูล เมื่อบูรณะเสร็จสิ้นเมื่อท่านละสังขารไป หลวงพี่น้ำฝน จึงเชิญกุมารสมบัติหลวงพ่อพูลนำมาตั้งไว้ที่ด้านข้างองค์หลวงพ่อพูล เหมือนเป็นกุมารคู่บุญ ให้สาธุชนมาขอโชคขอลาภขอพร

![](https://www.khaosod.co.th/wpapp/uploads/2024/11/20241026_175320.jpg)

ซึ่งหลายครั้งกุมารสมบัติได้แสดงอิทธิฤทธิ์ จนเป็นที่ร่ำลือออกช่วยเหลือผู้คนและญาติโยม สาธุชน ที่เดินทางมาขอพร และยังให้โชคลาภกับบรรดานักเสี่ยงโชค จนมีความเชื่อว่า หากใครได้บูชาหรือกราบไหว้กุมารสมบัติ เชื่อว่าสามารถบันดาลโชคลาภให้เงินทองไหลมาเทมา รวมไปถึงการค้ากิจการก็เจริญเติบโตไปด้วย

![](https://www.khaosod.co.th/wpapp/uploads/2024/11/20241026_175412.jpg)

ทำให้มีนักธุรกิจใหญ่หลายราย มากราบไหว้ขอพรกันโดยตลอด ทำให้ กุมารสมบัติหลวงพ่อพูล มีชื่อเสียง นำเครื่องเส้นไหว้และสิ่งของแก้บนมาบนบานกันแน่น โดยเฉพาะรถยนต์บังคับไฟฟ้า หุ่นยนต์ รถจักรยาน น้ำแดง วางเรียงรายรอบตัวเต็มไปหมด

![](https://www.khaosod.co.th/wpapp/uploads/2024/11/20241026_175148.jpg)

จนทำให้สาธุชนที่มาขอพร ขอโชคขอลาภ ขาดไม่ได้เมื่อมาวัดไผ่ล้อม จะต้องเข้ากราบไหว้สรีระหลวงพ่อพูล ก่อนที่จะมามาขอโชคขอลาภจากกุมารสมบัติ หนึ่งในจำนวนที่มากราบไหว้ขอพร นางพิรุณ ศรีวงษ์ อายุ 45 ปี เจ้าของร้านเฟอร์นิเจอร์ จ.แพร่ ได้เดินทางมาขอพรสรีระหลวงพ่อพูล เปิดเผยว่า

ตนเองเมื่อนำเฟอร์นิเจอร์มาส่งให้ลูกค้า ผ่านมา จ.นครปฐม จะต้องเข้าวะกราบไหว้หลวงพ่อพูล ทุกครั้ง ขอพรให้ขายเฟอร์นิเจอร์ มีลูกค้าเยอะๆ ทุกครั้งที่มากราบไหว้กลับไปสินค้าก็จะขายดีเป็นเรื่องแปลก เพราะเหตุนี้ ตนเองมีความเชื่อว่าหลวงพ่อพูล ท่านให้โชคค้าขายดี ทุกครั้งที่มาส่งของต้องผ่าน จ.นครปฐม ก็จะแวะมากราบไหว้ทุกครั้ง

นางพิรุณ ยังเผยอีกว่า ในครั้งนี้เช่นกัน เมื่อกราบไหว้สรีระหลวงพ่อพูลแล้ว และเป็นครั้งแรกที่ตนเองแวะขอโชคกับกุมารสมบัติ ด้วยอยากได้เงินก้อนโตมาต่อทุนอีก เลยแวะขอโชคจากกุมารสมบัติ นำดอกไม้ธูปเทียนมากราบไหว้กุมารสมบัติ

ทุกครั้งได้แต่กรายไหว้หลวงพ่อพูล เลยอธิฐานกับกุมารสมบัติ ไว้หากได้โชคก้อนโต จะนำเฟอร์นิเจอร์ไม้ชุดบูชาชุดใหญ่ แกะสลักปิดทอง มาถวายให้ 2 ชุด ถวายหลวงพ่อพูล 1 ชุด กุมารสมบัติ 1 ชุด จากนั้น หยิบธูปมงคล ที่ตั้งอยู่ด้านหน้ากุมารสมบัติ ขึ้นมาอธิฐานก่อนจุดธูปมงคลปักที่กระถางธูปรอจนกระทั่งวธูปหมดดอก ปรากฏว่าได้เลข 189 พร้อมกับชี้ให้ดู

นางพิรุณ เผยอีกว่า เลขนี้เป็นเลขสวยมาก เป็นเลขมหาเศรษฐีที่ตนเองชื่นชอบ หากถูกรางวัลก้อนโต จะยกทีมงานทั้งหมดมากราบไหว้ทำตามสัญญา ก่อนที่จะเดินไปเหมาล็อตเตอรี่เลข 189 ตามแผง แล้วกลับบ้านด้วยความยิ้มแย้ม