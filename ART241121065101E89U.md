---
layout: post
code: "ART241121065101E89U"
origin_url: "https://www.khaosod.co.th/entertainment/news_9515159"
image: "https://github.com/user-attachments/assets/43a5960e-dcf2-49a7-a27c-29931615c374"
title: "บันเทิงต่างประเทศ - ไม่ควรพลาดสักเรื่อง กับภาพยนตร์ 4 เรื่อง 4 แนว เข้าฉายแล้ววันนี้"
description: "บันเทิงต่างประเทศ- เข้าฉายวันนี้ “GHOST CAT ANZU ภูตเหมียว อันซุ , SANA: Let Me Hear ซานะ , Elevation อสุรกายขย้ำ 8,000 ฟุต และ High Forces ยึดเสียดฟ้า"
category: "ENTERTAINMENT"
language: "th"
date: 2024-11-21T06:56:17.356Z
---

# บันเทิงต่างประเทศ - ไม่ควรพลาดสักเรื่อง กับภาพยนตร์ 4 เรื่อง 4 แนว เข้าฉายแล้ววันนี้

[![บันเทิงต่างประเทศ - ไม่ควรพลาดสักเรื่อง กับภาพยนตร์ 4 เรื่อง 4 แนว เข้าฉายแล้ววันนี้](https://www.khaosod.co.th/wpapp/uploads/2024/11/bunter.jpg "บันเทิงต่างประเทศ - ไม่ควรพลาดสักเรื่อง กับภาพยนตร์ 4 เรื่อง 4 แนว เข้าฉายแล้ววันนี้")](https://www.khaosod.co.th/wpapp/uploads/2024/11/bunter.jpg)

บันเทิงต่างประเทศ- เข้าฉายวันนี้ 4 เรื่อง 4 รส “GHOST CAT ANZU ภูตเหมียว อันซุ , SANA: Let Me Hear ซานะ , Elevation อสุรกายขย้ำ 8,000 ฟุต และ High Forces ยึดเสียดฟ้า

![](https://www.khaosod.co.th/wpapp/uploads/2024/11/ANZU-CHAT-FANTOME.jpg)

แอนิเมชั่นแฟนตาซี **“GHOST CAT ANZU ภูตเหมียว อันซุ”** คาริน เด็กสาวได้พบกับ _อันซุ แมวผีที่มีลักษณะขี้เล่น_ ทั้งสองเป็นเพื่อนกัน ในช่วงฤดูร้อนที่คารินใช้เวลาในชนบท ซึ่งแฝงไปด้วยเรื่องราวเหนือธรรมชาติและการผจญภัยที่ทำให้คารินได้ค้นพบตัวตนและเติบโตขึ้นไปพร้อมกับมิตรภาพที่ไม่เหมือนใคร

![](https://www.khaosod.co.th/wpapp/uploads/2024/11/SANA-Let-Me-Hear-Main-Poster.png)

หนังสยอง **“SANA: Let Me Hear ซานะ: เสียงเรียกจากผี”** ปี 1992 มีเด็กสาวตกลงมาจากหลังคาโรงเรียน ข้างศพเธอมีเครื่องบันทึกเทปที่ยังคงบันทึกอยู่…32 ปีต่อมา โฮโนกะมาสอนที่โรงเรียน วันหนึ่งเธอได้ยินเสียงฮัมจากดาดฟ้าและเสียงตะโกนว่า ฟังเสียงของฉัน! _โฮโนกะ ไปดูหนังสือรุ่นปี 1992 และพบภาพของ ซานะ ที่หมกมุ่นกับการรวบรวมเสียงทุกคนเพื่อแต่งเพลง_ จึงรู้ทันทีว่าซานะคือต้นเหตุของอุบัติเหตุครั้งนี้

![](https://www.khaosod.co.th/wpapp/uploads/2024/11/Elevation.jpg)

ADVERTISEMENT

ลุ้นระทึกภาพยนตร์ **“Elevation อสุรกายขย้ำ 8,000 ฟุต”** ดินแดนดิสโทเปียหลังโลกล่มสลาย _ผู้รอดชีวิตต้องอพยพไปตั้งรกรากบนเทือกเขาสูงกว่าระดับน้ำทะเล 8,000 ฟุต_ วันหนึ่งคุณพ่อเลี้ยงเดี่ยวพร้อมสองสาวต้องเผชิญหน้าต่อสู้กับ อสุรกายกระหายเลือด เพื่อพาลูกชายไปรักษาในเมืองท่ามกลางเดิมพันชีวิตที่เต็มไปด้วยอันตรายและความตาย แสดงโดย แอนโทนี แม็กกี และ โมเรนา บัคคาริน งานกำกับ จอร์จ โนลฟี

![](https://www.khaosod.co.th/wpapp/uploads/2024/11/High-Forces.jpg)

**“High Forces ยึดเสียดฟ้า”** _เกาห่าวจุน อดีตเจ้าหน้าที่ตำรวจพิเศษ ที่จับโจรปล้นเป็นเหตุให้_ เสี่ยวจุน ลูกสาวต้องตาบอด ทำให้เขาและภรรยาต้องแยกทางกัน ต่อมาเขาบังเอิญเจออดีตภรรยาและลูกสาวขณะขึ้นเครื่องแอร์บัส A380 แต่ในระหว่างทางผู้ก่อการร้ายจับผู้โดยสารเป็นตัวประกันและสังหารผู้โดยสาร เกาจึงต้องต่อสู้กับผู้ก่อการร้ายโดยมีชีวิตของภรรยา,ลูกสาว และผู้โดยสารคนอื่นๆ เป็นเดิมพัน

**ทั้ง 4 เรื่องเข้าฉายแล้ววันนี้**