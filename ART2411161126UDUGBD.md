---
layout: post
code: "ART2411161126UDUGBD"
origin_url: "https://www.khaosod.co.th/breaking-news/news_9508562"
image: "https://github.com/user-attachments/assets/60795aab-9ce7-40a7-9c2e-d35363040efb"
title: "คุมตัวเจ๊พัช กฤษอนงค์ ถึงกองปราบ ยังยิ้มสู้ แต่ไม่ตอบคำถาม"
description: "จากกรณี ศาลอาญาคดีทุจริตและประพฤติมิชอบกลาง ​ขออนุมัติการออกหมายจับ น.ส.กฤษอนงค์ หรือ เจ๊พัช ในความผิดฐาน “กรรโชกทรัพย์” และ “เป็นตัวกลางเรียกรับสินบน”"
category: "HOT_NEWS"
language: "th"
date: 2024-11-16T11:31:33.257Z
---

# คุมตัวเจ๊พัช กฤษอนงค์ ถึงกองปราบ ยังยิ้มสู้ แต่ไม่ตอบคำถาม

[![คุมตัวเจ๊พัช กฤษอนงค์ ถึงกองปราบ ยังยิ้มสู้ แต่ไม่ตอบคำถาม](https://www.khaosod.co.th/wpapp/uploads/2024/11/paattt.jpg "คุมตัวเจ๊พัช กฤษอนงค์ ถึงกองปราบ ยังยิ้มสู้ แต่ไม่ตอบคำถาม")](https://www.khaosod.co.th/wpapp/uploads/2024/11/paattt.jpg)

จากกรณี ศาลอาญาคดีทุจริตและประพฤติมิชอบกลาง ​ขออนุมัติการออกหมายจับ น.ส.กฤษอนงค์ หรือ เจ๊พัช ในความผิดฐาน “กรรโชกทรัพย์” และ “เป็นตัวกลางเรียกรับสินบน”

จากการกรณีแอบอ้างเรียกเงินจากกลุ่มผู้ต้องหาเครือข่ายดิไอคอน​ โดยศาล​พิจารณาจากพยานหลักฐานแล้วเห็นว่า น.ส.กฤษอนงค์ มีพฤติกรรมกระทำผิดตามที่ถูกกล่าวหาจริง จึงเห็นควรให้ออกหมายจับในความผิดดังกล่าว จำนวน 2 ข้อหา​นั้น

โดยวันนี้ (16 พ.ย.) เจ้าหน้าที่ กก.2 บก.ป. นำกำลังเข้าจับกุม น.ส.กฤษอนงค์ สุวรรณวงศ์ หรือ เจ๊พัช ประธานอำนวยการศูนย์ประสานงานส่งเสริมเครือข่าย–ออนไลน์ ที่บ้านพัก ย่าน คลอง 5 จ.ปทุมธานี

[![](https://www.khaosod.co.th/wpapp/uploads/2024/11/pt-12.jpg)](https://www.khaosod.co.th/wpapp/uploads/2024/11/pt-12.jpg)

ผู้ต้องหาอยู่ภายในบ้าน จึงเรียกออกมาพบพร้อมอ่านหมายจับให้ทราบ หลังจากนั้นจึงนำตัวเข้าไปตรวจค้นภายในบ้านพัก เพื่อหาพยานหลักฐานเพิ่มเติม โดยเจ้าหน้าที่ตำรวจสอบสวนกลางได้นำหมายค้นจากศาลอาญา เข้าตรวจค้นอาคารสำนักงาน​ ที่ตั้งอยู่ภายในซอยลาดพร้าว 43 แยก2 ซึ่งเป็นอาคารสูง 3 ชั้น

[![](https://www.khaosod.co.th/wpapp/uploads/2024/11/ptt69.jpg)](https://www.khaosod.co.th/wpapp/uploads/2024/11/ptt69.jpg)

เจ้าหน้าที่ได้ห้ามผู้ไม่มีส่วนเกี่ยวข้องเข้าไปภายในโดยการเข้าตรวจค้นในวันนี้เนื่องจากมีหลักฐานว่าสถานที่ดังกล่าวเป็นจุดที่มีการพูดคุยตกลงกันของบอสปันเจ้พัชและฟิล์มตามที่ปรากฎในคลิปเสียง

เจ้าหน้าที่ใช้เวลา​ประมาณ 1 ชั่วโมง ในการตรวจค้น​ จึงได้นำกระเป๋าเดินทางจำนวน 2 ใบออกมาใส่รถกระบะที่จอดรอไว้ด้านหน้า​

ผู้สื่อข่าวรายงานเพิ่มเติมว่า 17.10 น.เจ้าหน้าที่ตำรวจได้นำตัว น.ส.กฤษอนงค์ สุวรรณวงศ์ จากบ้านพักเข้ามาที่กองบังคับการปราบปราม โดยเจ๊พัช นั้น ไหว้ และยิ้ม แต่ไม่ได้ตอบคำถามใดๆ ผู้สื่อข่าวที่รอทำข่าวจำนวนมาก

อ่านข่าวที่เกี่ยวข้อง  
[บุกรวบ เจ๊พัช “กฤษอนงค์” หน้าเครียด เร่งตรวจค้นบ้าน 2 หลัง​](https://www.khaosod.co.th/breaking-news/news_9508357)