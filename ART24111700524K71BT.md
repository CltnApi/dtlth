---
layout: post
code: "ART24111700524K71BT"
origin_url: "https://www.khaosod.co.th/breaking-news/news_9508810"
image: "https://github.com/user-attachments/assets/abc8d2fb-a5fb-4563-9015-f8ab927899ce"
title: "เปิดช่องทางชมสด ส่งใจเชียร์ โอปอล สุชาตา เช้านี้ 8 โมง รอบตัดสินลุ้นมง Miss Universe 2024"
description: "เปิดช่องทางชมสด ส่งใจเชียร์ โอปอล สุชาตา เช้านี้ 8 โมง รอบตัดสินลุ้นมง Miss Universe 2024 ในการประกวดครั้งที่ 73 ที่ประเทศเม็กซิโก"
category: "HOT_NEWS"
language: "th"
date: 2024-11-17T00:58:35.351Z
---

# เปิดช่องทางชมสด ส่งใจเชียร์ โอปอล สุชาตา เช้านี้ 8 โมง รอบตัดสินลุ้นมง Miss Universe 2024

[![เปิดช่องทางชมสด ส่งใจเชียร์ โอปอล สุชาตา เช้านี้ 8 โมง รอบตัดสินลุ้นมง Miss Universe 2024](https://www.khaosod.co.th/wpapp/uploads/2024/11/suchaaata55445-2.jpg "เปิดช่องทางชมสด ส่งใจเชียร์ โอปอล สุชาตา เช้านี้ 8 โมง รอบตัดสินลุ้นมง Miss Universe 2024")](https://www.khaosod.co.th/wpapp/uploads/2024/11/suchaaata55445-2.jpg)

**เปิดช่องทางชมสด ส่งใจเชียร์ โอปอล สุชาตา เช้านี้ 8 โมง รอบตัดสินลุ้นมง Miss Universe 2024 ในการประกวดครั้งที่ 73 ที่ประเทศเม็กซิโก**

ส่งใจเชียร์กันทั้งประเทศ สำหรับการประกวดรอบตัดสิน มิสยูนิเวิร์ส 2024 ครั้งที่ 73 ที่ประเทศเม็กซิโก โดยมี [โอปอล สุชาตา ช่วงศรี](https://www.instagram.com/suchaaata/) เป็นตัวแทนสาวไทย

ปีนี้ โอปอล สุชาตา เตรียมความพร้อมในทุกด้าน ทั้งฝึกเรื่องเพอร์ฟอร์แมนซ์ให้เป๊ะปัง ปั้นหุ่นให้เฟิร์ม อีกทั้งตลอดระยะเวลาในการเก็บตัวที่ประเทศเม็กซิโก ยังสวยสะพรั่งทุกวัน เรียกได้ว่าเป็นความมุ่งมั่น ตั้งใจ

[![](https://www.khaosod.co.th/wpapp/uploads/2024/11/suchaaata55445-5.png)](https://www.khaosod.co.th/wpapp/uploads/2024/11/suchaaata55445-5.png)

รอบ ‘Preliminary Competition’ และ ‘National Costume’ โอปอล สุชาตา แสดงศักยภาพอย่างดีเยี่ยม ทั้งในการเดินรอบชุดประจำชาติ ชุดว่ายน้ำ และชุดราตรี ด้วยความมุ่งมั่น ตั้งใจ และเต็มที่ในทุกนาทีของเธอนั้น ได้ใจแฟนๆ นางงามเป็นอย่างมาก

[![](https://www.khaosod.co.th/wpapp/uploads/2024/11/suchaaata55445-3.png)](https://www.khaosod.co.th/wpapp/uploads/2024/11/suchaaata55445-3.png)

โดยคว้ารางวัลแรกให้กับประเทศไทยได้สำเร็จ จากรางวัล Voice for Change Silver ร่วมกับอีก 7 ประเทศ ได้แก่ อารูบา, บาห์เรน, ไอร์แลนด์, เคย์เมน, ฟินแลนด์, เอริเทรีย และ กินี

[![](https://www.khaosod.co.th/wpapp/uploads/2024/11/suchaaata55445-4.png)](https://www.khaosod.co.th/wpapp/uploads/2024/11/suchaaata55445-4.png)

การประกวดรอบตัดสิน โอปอล สุชาตา ถูกจัดอันดับจากโพลหลายสำนักให้ติดอยู่ในโผท็อป 5 และท็อป 10 ร่วมกับสาวงามฝั่งละตินอเมริกา

[![](https://www.khaosod.co.th/wpapp/uploads/2024/11/suchaaata55445-2.png)](https://www.khaosod.co.th/wpapp/uploads/2024/11/suchaaata55445-2.png)

สามารถร่วมส่งใจเชียร์ โอปอล สุชาตา ได้ในวันอาทิตย์ที่ 17 พ.ย.67 เวลา 08.00 น. (ตามเวลาประเทศไทย) ผ่านทางสถานีโทรทัศน์ JKN18 และ Youtube : Miss Universe (เฉพาะสมาชิกเท่านั้น)

แฟนๆ ยังสามารถร่วมโหวต (Miss Universe FANVOTE) ให้โอปอล เพื่อเข้าสู่รอบ 30 คนสุดท้ายอัตโนมัติ ในวันไฟนอลที่จะถึงนี้

โหวตผ่านแอพ Miss Universe App หรือเข้าทางเว็บไซต์ [**https://missuniverse.choicely.com**](https://missuniverse.choicely.com/) และไปที่หน้าโหวต คลิก VOTING เมื่อเจอชื่อThailand สามารถกดรูปดาวเพื่อโหวต สำหรับการโหวตครั้งแรกจะฟรี หากต้องการโหวตครั้งต่อไป กดรูปดาว Thailand เพื่อโหวตและชำระเงิน