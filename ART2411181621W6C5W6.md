---
layout: post
code: "ART2411181621W6C5W6"
origin_url: "https://www.khaosod.co.th/sports/news_9511155"
image: "https://github.com/user-attachments/assets/bd46437d-cdf9-47e3-a9ad-2ef7d7f36d3e"
title: "การไฟฟ้าไทย-สปป.ลาว แข่งกีฬามิตรภาพ บรรยากาศสุดชื่นมื่น"
description: "ชาวการไฟฟ้า 2 ชาติ &#8220;ไทย-ลาว&#8221; กฟผ และ ฟฟล. ส..."
category: "SPORTS"
language: "th"
date: 2024-11-18T16:26:25.557Z
---

# การไฟฟ้าไทย-สปป.ลาว แข่งกีฬามิตรภาพ บรรยากาศสุดชื่นมื่น

[![การไฟฟ้าไทย-สปป.ลาว แข่งกีฬามิตรภาพ บรรยากาศสุดชื่นมื่น](https://www.khaosod.co.th/wpapp/uploads/2024/11/1731896580068_0.jpg "การไฟฟ้าไทย-สปป.ลาว แข่งกีฬามิตรภาพ บรรยากาศสุดชื่นมื่น")](https://www.khaosod.co.th/wpapp/uploads/2024/11/1731896580068_0.jpg)

ชาวการไฟฟ้า 2 ชาติ “ไทย-ลาว” กฟผ และ ฟฟล. สุดชื่นมื่น หลังร่วมแข่งขันกีฬามิตรภาพ ประจำปี 2567 ซึ่งฝ่ายไทย เป็นเจ้าภาพ ที่ปากช่อง เมืองโคราช  
[![](https://www.khaosod.co.th/wpapp/uploads/2024/11/1731896536046_0-696x464.jpg)](https://www.khaosod.co.th/wpapp/uploads/2024/11/1731896536046_0.jpg)

นายเสน่ห์ ตรีขันธ์ รองผู้ว่าการปฏิบัติการระบบส่ง (รวส.) พร้อมด้วย ดร.จิราพร ศิริคำ รองผู้ว่าการประจำสำนักผู้ว่าการ และกรรมการผู้จัดการใหญ่บริษัทผู้ผลิตไฟฟ้าจำกัด (มหาชน), นางสาวพนา สุภาวกุล รองผู้ว่าการบริหาร (รวห.) พร้อมผู้บริหารของการไฟฟ้าฝ่ายผลิตแห่งประเทศไทย (กฟผ.) นักกีฬาและผู้ปฏิบัติงาน ร่วมต้อนรับคณะรัฐวิสาหกิจไฟฟ้าลาว (ฟฟล.) นำโดย ท่าน ปอ. (ปริญญาเอก) บุญแท่น จันทร์สะไหม รองผู้อำนวยการใหญ่รัฐวิสาหกิจไฟฟ้าลาว, ท่านดาวเวียง สุนันทะลาด รักษาการผู้อำนวยการใหญ่ บริษัทผลิตไฟฟ้าลาว มหาชน (EDL-GEN) ฟฟล. พร้อมผู้บริหาร, ผู้ประสานงาน และนักกีฬาสังกัด ฟฟล. ที่เดินทางมาร่วมแข่งขันกีฬามิตรภาพ กฟผ.-ฟฟล. ประจำปี 2567 ที่ อ.ปากช่อง จ.นครราชสีมา ระหว่างวันที่ 15-16 พ.ย.ที่ผ่านมา โดยมี นายสหชาติ พิลาออน ผู้อำนวยการฝ่ายปฏิบัติการภาคตะวันออกเฉียงเหนือ (อปอ.) กฟผ. พร้อมผู้ปฏิบัติงานในสังกัดเป็นผู้รับผิดชอบการจัดแข่งขันกีฬาและอำนวยความสะดวก

[![](https://www.khaosod.co.th/wpapp/uploads/2024/11/1731896536062_0-696x464.jpg)](https://www.khaosod.co.th/wpapp/uploads/2024/11/1731896536062_0.jpg)

สำหรับการแข่งขันกีฬามิตรภาพระหว่างชาวการไฟฟ้าไทย และ สปป.ลาว นั้นจัดขึ้นทุกปี โดยหมุนเวียนกันเป็นเจ้าภาพจัดแข่งขัน ณ ประเทศของเจ้าภาพ ซึ่งปีนี้ กฟผ. เป็นเจ้าภาพจัดแข่งขันในประเทศไทย ที่ อ.ปากช่อง จ.นครราชสีมา โดยการแข่งขันแบ่งออกเป็น 4 ประเภท คือ ฟุตบอล, แบดมินตัน, เปตอง และกอล์ฟ

[![](https://www.khaosod.co.th/wpapp/uploads/2024/11/1731896536064_0-696x464.jpg)](https://www.khaosod.co.th/wpapp/uploads/2024/11/1731896536064_0.jpg)

ผลการแข่งขันนั้นเป็นไปอย่างสนุกสนาน กอล์ฟ กฟผ. ชนะ ฟฟล., แบดมินตัน กฟผ. ชนะ ฟฟล., เปตอง ฟฟล. ชนะ กฟผ. และฟุตบอล เสมอกัน

[![](https://www.khaosod.co.th/wpapp/uploads/2024/11/1731896580068_0-696x464.jpg)](https://www.khaosod.co.th/wpapp/uploads/2024/11/1731896580068_0.jpg)

อนึ่ง การแข่งขันกีฬามิตรภาพ 2 ประเทศนี้ ได้จัดขึ้นครั้งแรกในปี 2518 มีวัตถุประสงค์เพื่อให้เกิดความรักความสามัคคีระหว่างผู้บริหารและผู้ปฏิบัติงานของทั้ง 2 การไฟฟ้า รวมทั้งแลกเปลี่ยนทักษะในด้านกีฬาและได้พัฒนาฝีมือ ส่งเสริมสุขภาพอนามัยให้แข็งแรงที่เป็นประโยชน์ต่อการปฏิบัติงาน รวมถึงสิ่งสำคัญที่สุดทำให้เกิดความร่วมมือในด้านระบบการส่งจ่ายกระแสไฟฟ้าที่มีต่อกันมายาวนานตั้งแต่ปี 2511 จนถึงปัจจุบัน และการจัดงานในปีนี้ก็ประสบความสำเร็จตามวัตถุประสงค์อีกครั้ง.