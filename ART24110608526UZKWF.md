---
layout: post
code: "ART24110608526UZKWF"
origin_url: "https://www.khaosod.co.th/special-stories/news_9493078"
image: "https://github.com/user-attachments/assets/32045f7d-39df-4ebd-9643-27c372dd6706"
title: "ด่วน! ‘ดิไอคอน’ ประกาศสำคัญ ปฏิเสธคืนเงินทริปเที่ยว เลื่อนจ่ายไม่มีกำหนด"
description: "เปิดความเคลื่อนไหวล่าสุด 'ดิไอคอน กรุ๊ป' ร่อนจดหมายสำคัญ แจงปฏิเสธคืนเงินทริปเที่ยว - ยอดเงินส่วนอื่น เผยเหตุผลขอเลื่อนจ่ายไม่มีกำหนด"
category: "SPECIAL_STORIES"
language: "th"
date: 2024-11-06T08:57:01.628Z
---

# ด่วน! ‘ดิไอคอน’ ประกาศสำคัญ ปฏิเสธคืนเงินทริปเที่ยว เลื่อนจ่ายไม่มีกำหนด

[![ด่วน! ‘ดิไอคอน’ ประกาศสำคัญ ปฏิเสธคืนเงินทริปเที่ยว เลื่อนจ่ายไม่มีกำหนด](https://www.khaosod.co.th/wpapp/uploads/2024/11/the-icon-061167-4.jpg "ด่วน! ‘ดิไอคอน’ ประกาศสำคัญ ปฏิเสธคืนเงินทริปเที่ยว เลื่อนจ่ายไม่มีกำหนด")](https://www.khaosod.co.th/wpapp/uploads/2024/11/the-icon-061167-4.jpg)

**เปิดความเคลื่อนไหวล่าสุด ‘ดิไอคอน กรุ๊ป’ ร่อนจดหมายสำคัญ แจงปฏิเสธคืนเงินทริปเที่ยว – ยอดเงินส่วนอื่น เผยเหตุผลขอเลื่อนจ่ายไม่มีกำหนด**

ยังคงเป็นที่จับตาของสังคม ถึงความคืบหน้ากรณีดีเอสไอและตำรวจกองบัญชาการสอบสวนกลางได้ร่วมกันพิจารณาความผิดของ **“บริษัท ดิไอคอนกรุ๊ป จำกัด”** (THE iCON GROUP) ในความผิดฐานข้อหาร่วมฉ้อโกงประชาชน และร่วมกันนำเข้าข้อมูลอันเป็นเท็จฯ

โดยเบื้องต้นทางดีเอสไอพิจารณารับเป็นคดีพิเศษแล้ว แต่ในความผิดอื่น ๆ อย่างความผิดต่อเนื่องหรือเกี่ยวพันกับการกระทำความผิดอาญาฐานฟอกเงิน ซึ่งเป็นคดีพิเศษที่ 115/2567 อยู่ในอำนาจของพนักงานสอบสวนคดีพิเศษ

ขณะที่ความผิดตามพระราชกำหนดการกู้ยืมเงินที่เป็นการฉ้อโกงประชาชน หรือ แชร์ลูกโซ่ อยู่ระหว่างการสืบสวนพยานหลักฐานด้านความเห็นจากสำนักงานเศรษฐกิจการคลัง

หากการสอบสวนน่าเชื่อว่า มีการกระทำความผิดที่มีลักษณะเป็นการกู้ยืมเงินที่เป็นการฉ้อโกงประชาชน ก็จะทำการแจ้งข้อกล่าวหาเพิ่มเติม

[![](https://www.khaosod.co.th/wpapp/uploads/2024/11/the-icon-061167-7.jpg)](https://www.khaosod.co.th/wpapp/uploads/2024/11/the-icon-061167-7.jpg)

ล่าสุด บริษัท ดิไอคอนกรุ๊ป จำกัด (THE iCON GROUP) ได้เคลื่อนไหวผ่านทางเฟซบุ๊ก The iCon Group ออกประกาศสำคัญชี้แจงว่า **“เรื่อง ตัดยอดเงินคืนทริปท่องเที่ยวสำหรับผู้ที่ไม่ไปท่องเที่ยว รวมถึงยอดเงินคืนในส่วนอื่นตามเงื่อนไขบริษัท ของเดือนตุลาคม 2567**

**เนื่องจากขณะนี้ เงินในบัญชีธนาคารและทรัพย์สินของทางบริษัทฯ ยังคงถูกอายัดไว้ชั่วคราวเพื่อตรวจสอบ**

กรณีจึงเป็นเหตุดวิสัย ส่งผลกระทบให้การชำระคืนตามเงื่อนไขของบริษัท จำเป็นต้องถูกเลื่อนออกไปก่อนด้วยเหตุสุดวิสัย จนกว่าจะดำเนินการแล้วเสร็จ ทางบริษัทฯ ขออภัยในความไม่สะดวกมา ณ ที่นี้”

**ที่มา : [The iCon Group](https://www.facebook.com/share/p/1JmDm29b6h/)**