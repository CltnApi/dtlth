---
layout: post
code: "ART2411010822RF3Z6B"
origin_url: "https://www.khaosod.co.th/special-stories/news_9486205"
image: "https://github.com/user-attachments/assets/84d89371-8a89-4665-808c-9225e43f7b1a"
title: "หนุ่ม กรรชัย ท้าเดี่ยว ทนายธรรมราช แบบลูกผู้ชาย ได้ทุกรูปแบบ ขออย่ายุ่งคนรอบข้าง"
description: "หนุ่ม กรรชัย ท้าเดี่ยว ทนายธรรมราช แบบลูกผู้ชาย ได้ทุกรูปแบบ ขออย่ายุ่งคนรอบข้าง คือไม่ต้องไปฟ้องคนอื่น ลั่นยินดีเข้าสู่กระบวนการ"
category: "SPECIAL_STORIES"
language: "th"
date: 2024-11-01T14:55:19.583Z
---

# หนุ่ม กรรชัย ท้าเดี่ยว ทนายธรรมราช แบบลูกผู้ชาย ได้ทุกรูปแบบ ขออย่ายุ่งคนรอบข้าง

[![หนุ่ม กรรชัย ท้าเดี่ยว ทนายธรรมราช แบบลูกผู้ชาย ได้ทุกรูปแบบ ขออย่ายุ่งคนรอบข้าง](https://www.khaosod.co.th/wpapp/uploads/2024/11/num4453-3.jpg "หนุ่ม กรรชัย ท้าเดี่ยว ทนายธรรมราช แบบลูกผู้ชาย ได้ทุกรูปแบบ ขออย่ายุ่งคนรอบข้าง")](https://www.khaosod.co.th/wpapp/uploads/2024/11/num4453-3.jpg)

**หนุ่ม กรรชัย ท้าเดี่ยว ทนายธรรมราช แบบลูกผู้ชาย ได้ทุกรูปแบบ ขออย่ายุ่งคนรอบข้าง คือไม่ต้องไปฟ้องคนอื่น ลั่นยินดีเข้าสู่กระบวนการ**

เมื่อวันที่ 1 พ.ย.67 ในรายการโหนกระแส ดำเนินรายการโดยพิธีกรดัง หนุ่ม กรรชัย เชิญอาจารย์เบียร์ คนตื่นธรรม แพรรี่ ไพรวัลย์ อาจารย์จตุรงค์ จงอาษา ผู้เชี่ยวชาญพระพุทธศาสนา และตัวแทนสำนักพุทธฯ โดยทั้งหมดมาพูดคุยกับเหตุการณ์ที่เกิดขึ้นในพระพุทธศาสนา

ช่วงหนึ่งของรายการ ได้พูดคุยถึงเหตุการณ์ที่ ทนายธรรมราช โดนทำร้ายร่างกาย ซึ่งหนุ่ม กรรชัย ยืนยันไม่สนับสนุนให้ใช้ความรุนแรง แต่ได้ตั้งข้อสังเกตว่าคนรอบตัวที่มาออกรายการโหนกระแส ล้วนแล้วต่างต้องมีปัญหากับทนายธรรมราชแทบทั้งสิ้น

[![](https://www.khaosod.co.th/wpapp/uploads/2024/11/num4453-3.png)](https://www.khaosod.co.th/wpapp/uploads/2024/11/num4453-3.png)

ทำให้ หนุ่ม กรรชัย เปิดใจในรายการถึงประเด็นนี้ว่า “ถ้าทนายธรรมราชฟังอยู่ เรื่องราวบาดหมางที่เกิดขึ้น ไม่ว่าจะเป็นเรื่องของแพรรี่ ไพรวัลย์ เรื่องของอาจารย์จตุรงค์ จงอาษา อาจารย์เบียร์ คนตื่นธรรม โดยทั้งหมดมาออกรายการโหนกระแส หากมีใครที่มีประเด็นเกี่ยวกับตัวของผม จะเห็นว่าทนายธรรมราช มักจะไปมีปัญหากับคนรอบข้างที่มาออกรายการหมดเลย ซึ่งรู้สึกแปลกใจ”

“ดังนั้นเอาอย่างนี้ไหม ธรรมราช ไม่ต้องไปยุ่งกับคนอื่นหรอก ถ้าคุณไม่สบายใจหรือไม่ชอบในตัวผม เรามาเดี่ยวๆ กันเลยดีกว่า แบบลูกผู้ชาย ได้ทุกรูปแบบ คือไม่ต้องไปฟ้องคนอื่น”

[![](https://www.khaosod.co.th/wpapp/uploads/2024/11/num4453-2.png)](https://www.khaosod.co.th/wpapp/uploads/2024/11/num4453-2.png)

“ถ้าจะฟ้องมาฟ้องผม ผมพร้อมสู้ทุกเมื่อ ทุกเวลา ทุกลมหายใจ ผมไม่เคยกลัวคุณเลย และในข้อกฎหมาย ผมยืนอยู่ในความบริสุทธิ์ใจ แต่หากคุณต้องการมีปัญหากับผม อย่าไปยุ่งกับคนอื่นเขา หากไม่พอใจผม ก็ฟ้องผมได้เลย ผมยินดีเข้าสู่กระบวนการ แต่อย่าไปเล่นคนรอบข้าง มันไม่สง่างาม”

“อันนี้ผมพูดจากใจจริงๆ ได้ทุกรูปแบบ เอาเดี่ยวๆ กับผมจะเอายังไงก็ได้ จะใช้กฎหมายหรือไม่ใช้กฎหมายก็ว่ากันมา ผมว่าดีกว่า ไม่งั้นไปเดือดร้อนคนอื่น ไม่งั้นใครมาออกโหนกระแส คุณก็จะไปด่าเขาแล้ว มันไม่ดี คุณไม่พอใจก็มาทำกับผม”