---
layout: post
code: "ART2411080722EGN281"
origin_url: "https://www.khaosod.co.th/sports/news_9496249"
image: "https://github.com/user-attachments/assets/e7b63253-d881-4466-9d32-4dabec5b15c4"
title: "สภาอิสระกีฬาสตรีจี้ยึดเหรียญทองโอลิมปิกคืนจาก คาลิฟ - ลงโทษประธาน ไอโอซี"
description: "สภาอิสระกีฬาสตรี (ไอคอนส์) เรียกร้องให้มีการยึดเหรียญทองมวยหญิงโอลิมปิกเกมส์ 2024 คืนจาก อิมาน คาลิฟ กำปั้นชาวแอลจีเรียหลังมีผลตรวจเพศหลุดออกมาว่าเจ้าตัวเป็นผู้ชาย พร้อมลงโทษ โธมัส บาก ประธาน ไอโอซี และทีมชาติแอลจีเรียด้วย"
category: "SPORTS"
language: "th"
date: 2024-11-08T07:26:30.054Z
---

# สภาอิสระกีฬาสตรีจี้ยึดเหรียญทองโอลิมปิกคืนจาก คาลิฟ - ลงโทษประธาน ไอโอซี

[![สภาอิสระกีฬาสตรีจี้ยึดเหรียญทองโอลิมปิกคืนจาก คาลิฟ - ลงโทษประธาน ไอโอซี](https://www.khaosod.co.th/wpapp/uploads/2024/11/imane-khelif-gold-86346.jpg "สภาอิสระกีฬาสตรีจี้ยึดเหรียญทองโอลิมปิกคืนจาก คาลิฟ - ลงโทษประธาน ไอโอซี")](https://www.khaosod.co.th/wpapp/uploads/2024/11/imane-khelif-gold-86346.jpg)

**สภาอิสระกีฬาสตรี (ไอคอนส์) เรียกร้องให้มีการยึดเหรียญทองมวยหญิงโอลิมปิกเกมส์ 2024 คืนจาก อิมาน คาลิฟ กำปั้นชาวแอลจีเรียหลังมีผลตรวจเพศหลุดออกมาว่าเจ้าตัวเป็นผู้ชาย พร้อมลงโทษ โธมัส บาก ประธาน ไอโอซี และทีมชาติแอลจีเรียด้วย**

สำหรับ คาลิฟ คว้าเหรียญทองมวยสากลสมัครเล่น โอลิมปิกเกมส์ 2024 รุ่นน้ำหนักไม่เกิน 66 กิโลกรัมหญิงหลังเอาชนะ หลิ่ว จากจีน ขาดลอย 5-0 เสียง นอกจากนั้นในรอบรอบรองชนะเลิศ คาลิฟ ยังเอาชนะ “น้องบี” จันทร์แจ่ม สุวรรณเพ็ง กำปั้นทีมชาติไทยเข้าไปชิงชนะเลิศด้วยส่วน จันทร์แจ่ม จบทัวร์นาเมนต์ด้วยการคว้าเหรียญทองแดง

ถึงกระนั้นกำปั้นวัย 25 ปีรายนี้โดนวิจารณ์เรื่องเพศสภาพมาตลอดหลังก่อนหน้านี้เจ้าตัวเคยโดนริบเหรียญรางวัลจากศึกชิงแชมป์โลก 2023 ซึ่งจัดโดยสมาคมมวยนานาชาติ (ไอบีเอ) เพราะไม่ผ่านการตรวจเพศสภาพ

Gold medalist in the the women’s 66 kg boxing Algeria’s Imane Khelif, left, and bronze medalist in the men’s 800m Djamel Sedjati arrive after the 2024 Summer Olympics, Monday, Aug. 12, 2024, at Algiers airport, Algeria. (AP Photo/Anis Belghoul)



กระทั่งเมื่อช่วงต้นสัปดาห์ที่ผ่านมา ผู้สื่อข่าวชาวฝรั่งเศสชื่อว่า “เดฟเฟ อัล อัลเดีย” ได้นำเอกสารการตรวจเพศจากโรงพยาบาลในฝรั่งเศส และแอลจีเรียของ คาลิฟ ออกมาเปิดเผยผ่านนิตยสาร “รีดักซ์” ปรากฏว่า กำปั้นวัย 25 ปีรายนี้มีโครโมโซมเป็น XY หรือโครโมโซมของผู้ชาย รวมถึงการมีอัณฑะภายใน, มีองคชาตขนาดเล็ก และไม่มีมดลูกด้วยซึ่งบ่งบอกว่า เกิดจากภาวะขาดเอนไซม์ 5-alpha reductase ที่มักถูกกำหนดให้เป็นเพศหญิงเมื่อแรกเกิดโดยพิจารณาจากอวัยวะเพศภายนอก

ทำให้กระแสการต่อต้าน คาลิฟ เกิดขึ้นอีกระลอก ขณะที่เจ้าตัวก็ไม่อยู่เฉยเนื่องจากเตรียมดำเนินคดีกับผู้สื่อข่าวที่นำเอกสารการตรวจเพศออกมาเผยแพร่

ล่าสุด คิม โจนส์ ผู้ร่วมก่อตั้งสภาอิสระกีฬาสตรี (ไอคอนส์) เรียกร้องให้มีการริบเหรียญทองคืนจาก คาลิฟ เนื่องจากมองว่า เป็นการให้ผู้ชายมาชกกับผู้หญิง

“เราเห็นด้วยว่าเหรียญรางวัล และรางวัลทั้งหมดควรถูกยึดไป และมอบให้กับนักกีฬาหญิงที่มีผลงานดีที่สุด รวมถถึงควรมีการลงโทษผู้ที่ทำให้ผู้หญิงมีความเสี่ยงอย่างร้ายแรงจากการหลอกลวง และสูญเสียผลงาน รวมถึงลงโทษ โทมัส บาก ประธานคณะกรรมการโอลิมปิกสากล (ไอโอซี) และทีมชาติแอลจีเรีย

“กรณีนี้เป็นตัวอย่างที่สมบูรณ์แบบของสิ่งที่ผิดพลาดเมื่อผู้นำกลัวเกินไป หรือขาดความรู้เพียงพอที่จะทำหน้าที่ของตัวเอง”