---
layout: post
code: "ART2411111146MJVF6X"
origin_url: "https://www.khaosod.co.th/special-stories/news_9500708"
image: "https://github.com/user-attachments/assets/525fbd96-b867-481c-8d33-07f3c8973276"
title: "สาวตะลึง มากินข้าวรอบดึก รถขนหมูเข้าโรงเชือดวิ่งผ่าน จู่ๆ แม่หมูท้องแก่คลอดลูก ร่วงกลางถนน"
description: "สาวตะลึง มากินข้าวรอบดึก รถขนหมูเข้าโรงเชือดวิ่งผ่าน จู..."
category: "SPECIAL_STORIES"
language: "th"
date: 2024-11-11T11:51:19.990Z
---

# สาวตะลึง มากินข้าวรอบดึก รถขนหมูเข้าโรงเชือดวิ่งผ่าน จู่ๆ แม่หมูท้องแก่คลอดลูก ร่วงกลางถนน

[![สาวตะลึง มากินข้าวรอบดึก รถขนหมูเข้าโรงเชือดวิ่งผ่าน จู่ๆ แม่หมูท้องแก่คลอดลูก ร่วงกลางถนน](https://www.khaosod.co.th/wpapp/uploads/2024/11/littlepig.jpg "สาวตะลึง มากินข้าวรอบดึก รถขนหมูเข้าโรงเชือดวิ่งผ่าน จู่ๆ แม่หมูท้องแก่คลอดลูก ร่วงกลางถนน")](https://www.khaosod.co.th/wpapp/uploads/2024/11/littlepig.jpg)

**สาวตะลึง มากินข้าวรอบดึก รถขนหมูเข้าโรงเชือดวิ่งผ่าน จู่ๆ แม่หมูท้องแก่คลอดลูก ร่วงกลางถนน สภาพน่าเวทนา สายรกยังติดที่สะดือ เดชะบุญได้คนช่วย**

วันที่ 11 พ.ย.67 สมาชิก **[TikTok @dreammy066](https://www.tiktok.com/@dreammy066/video/7435737042132290834?lang=th-TH)** โพสต์คลิปหลังเจอลูกหมูที่เพิ่งคลอดตกลงมาจากรถ โดยที่ยังมีสายสะดือติดอยู่ โดยระบุว่า **“ออกมากินข้าวรอบดึก เจองี้เศร้าเลย #คนรักหมู #ลูกหมู #หมูน้อย #หมูเด้ง”**

พร้อมกับคลิปลูกหมู่ยืนอยู่กลางถนน โดยมีสายรกติดอยู่ พร้อมระบุว่า **“รถกำลังวิ่งมุ่งหน้าขนแม่หมูเข้าโรงเชือด แม่หมูคลอดลูกบนรถที่กำลังวิ่งอยู่ คลอดแล้วลูกหมูร่วงลงมาจากรถที่กำลังวิ่ง สายสะดือยังไม่หลุดเลย สงสารเจ้าตัวน้อยจัง 11/11/67 เวลา 01.00 น.”**

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก เพราะสงสารลูกหมูตัวนี้ และยังสงสารแม่หมูที่ต้องเข้าโรงเชือด แต่ยังโชคดีที่ลูกหมูตัวนี้รอดมาได้ แถมยังมาเจอคนช่วย

ซึ่งผู้โพสต์ได้เข้ามาคอมเมนต์ว่า _**“น้องมีคนคอยดูแลเบื้องต้นตั้งแต่เมื่อคืนแล้วนะคะ เดี๋ยวมาอัพเดทน้องให้พี่ๆ กันดูอีกทีนะคะ น้องได้กินนมตั้งแต่เมื่อคืนแล้วนะคะ ตอนนี้มีคนคอยดูแลอยู่ค่ะ ยังไงจะมาอัพเดทน้องให้ดูนะคะ ทุกคนต่างเอ็นดูน้องไม่มีคนทำร้ายค่ะ น้องชื่อนำโชค ตอนนี้น้องปลอดภัยดีค่ะ”**_

นอกจากนี้ยังมีคนเคยเลี้ยงหมูเข้ามาคอมเมนต์ว่า **“จากใจคนเลี้ยงหมูส่วนมากแม่หมูท้องจะไม่ส่งเชือดนะคะ”** ผู้โพสต์ก็เข้ามาตอบคอมเมนต์ว่า **“รถขนหมูไปเต็มคันรถค่ะเมื่อคืน มีแค่เจ้าหมูน้อยตัวนี้ที่หล่นรถลงมาค่ะ”**

และยังมีคนถามว่า แม่หมูถูกเชือดไปหรือยัง จะขอถ่ายขอซื้อต่อมาได้ไหมจะถามใครได้ ผู้โพสต์ก็เข้ามาตอบว่า **“ตอนนี้ไม่รู้ว่าแม่ของน้องเป็นยังไงค่ะ ไม่ได้ดูทะเบียนรถไม่คิดว่าเจอเหตุการณ์นี้ค่ะ น้องหล่นตอนตี 1 หน้าร้านข้าวป้าน้อยสามง่าม ดอนตูม นครปฐมค่ะ หล่นตอนตี 1 เลือกหล่นลงมาตรงมีคนนั่งพอดีค่ะ ถ้าหล่นข้างหน้าคือทางเปลี่ยวมืดเลยค่ะ”**



