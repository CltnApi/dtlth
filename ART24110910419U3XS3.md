---
layout: post
code: "ART24110910419U3XS3"
origin_url: "https://www.khaosod.co.th/special-stories/news_9497941"
image: "https://github.com/user-attachments/assets/8d293961-1e41-4955-8ded-230a18b56d7f"
title: "เตือน 3 จุดผิดปกติบนฝ่ามือ อาจเป็นสัญญาณเตือน 'มะเร็งตับอ่อน'"
description: "ผู้เชี่ยวชาญเตือน 3 จุดผิดปกติบนฝ่ามือ อาจเป็นสัญญาณเตือนของโรค 'มะเร็งตับอ่อน' เฝ้าระวังไว้ก่อน อาจทำให้ความเสี่ยงน้อยลง"
category: "SPECIAL_STORIES"
language: "th"
date: 2024-11-09T10:45:42.627Z
---

# เตือน 3 จุดผิดปกติบนฝ่ามือ อาจเป็นสัญญาณเตือน 'มะเร็งตับอ่อน'

[![เตือน 3 จุดผิดปกติบนฝ่ามือ อาจเป็นสัญญาณเตือน 'มะเร็งตับอ่อน'](https://www.khaosod.co.th/wpapp/uploads/2024/11/hand-sick-2.jpg "เตือน 3 จุดผิดปกติบนฝ่ามือ อาจเป็นสัญญาณเตือน 'มะเร็งตับอ่อน'")](https://www.khaosod.co.th/wpapp/uploads/2024/11/hand-sick-2.jpg)

**ผู้เชี่ยวชาญเตือน 3 จุดผิดปกติบนฝ่ามือ อาจเป็นสัญญาณเตือนของโรค ‘มะเร็งตับอ่อน’ เฝ้าระวังไว้ก่อน อาจทำให้ความเสี่ยงน้อยลง**

**“มะเร็งตับอ่อน”** เป็นหนึ่งในโรคร้ายที่คร่าชีวิตคนไทย ซึ่งเกิดขึ้นเมื่อเซลล์ในตับอ่อนมีการกลายพันธุ์และแบ่งตัวอย่างควบคุมไม่ได้ จนกลายเป็นเนื้องอกในที่สุด ทั้งดื้อยารักษามะเร็งทั่วไปหลายชนิด จึงทำให้โรคนี้รักษาได้ยาก และมักไม่แสดงอาการในระยะแรก กว่าจะรู้ตัวผู้ป่วยก็เข้าขั้นวิกฤตแล้ว

ทั้งนี้ ผู้เชี่ยวชาญเผยสัญญาณเตือนถึงความเสี่ยงของมะเร็งตับอ่อนได้ หากมีจุดผิดปกติ 3 จุดบนฝ่ามือ อาจเข้าข่ายได้

[![](https://www.khaosod.co.th/wpapp/uploads/2024/11/820-696x450.jpg)](https://www.khaosod.co.th/wpapp/uploads/2024/11/820.jpg)

**1.ฝ่ามือซีดเหลือง**

ฝ่ามือของคนที่มีสุขภาพดีจะมีสีออกชมพู แต่เมื่อตับอ่อนมีปัญหา สีของฝ่ามืออาจซีดลงหรือกลายเป็นสีเหลือง นอกจากฝ่ามือเหลืองแล้ว ผู้ป่วยมะเร็งตับอ่อนจะมีอาการตัวเหลืองหรือตาเหลืองด้วย

เกี่ยวข้องกับการทำงานของตับ เนื่องจากกระบวนการเผาผลาญของตับและตับอ่อนในร่างกายมีความสัมพันธ์กันอย่างใกล้ชิด หากอวัยวะใดอวัยวะหนึ่งมีปัญหา ก็จะได้รับผลกระทบทั้งสองส่วน

[![](https://www.khaosod.co.th/wpapp/uploads/2024/11/13820252-696x464.jpg)](https://www.khaosod.co.th/wpapp/uploads/2024/11/13820252.jpg)

**2.เส้นลายมือไม่ชัด**

เส้นฝ่ามือของคนที่มีสุขภาพแข็งแรงจะค่อนข้างสม่ำเสมอ แต่สำหรับผู้ที่มีปัญหาเกี่ยวกับตับอ่อน จะเห็นเส้นบนฝ่ามือไม่ชัดเจนและอาจเกิดรอยแตกได้

นอกจากนี้ ต่อมเหงื่อที่ฝ่ามือยังอาจได้รับผลกระทบจากการหลั่งเนื่องจากปัญหาของตับอ่อน ส่งผลให้มีเหงื่อออกมากเกินไป พบได้ค่อนข้างบ่อยในผู้ป่วยเบาหวาน เนื่องจากการทำงานของตับอ่อนมีความเกี่ยวข้องอย่างใกล้ชิดกับการผลิตอินซูลิน

[![](https://www.khaosod.co.th/wpapp/uploads/2024/11/97-696x464.jpg)](https://www.khaosod.co.th/wpapp/uploads/2024/11/97.jpg)

**3.ฝ่ามือแห้งและมีอาการชา**

อาการนี้มักเกิดจากเส้นประสาทถูกกดทับหรือจากภาวะขาดสารอาหาร การแพร่กระจายของเซลล์มะเร็งตับอ่อนตามแนวเส้นประสาทอาจทำให้เกิดอาการปวดประสาทได้

นอกจากอาการผิดปกติข้างต้นแล้ว อาจพบอาการอื่นๆ ร่วมด้วย เช่น ร่างกายอ่อนแรง, นอนไม่หลับ, คันผิวหนัง, ปัสสาวะมีสีเหลืองเข้มหรือสีน้ำตาล, อุจจาระสีอ่อนและมีไขมันมาก, ปวดท้องช่วงบน หรือปวดหลังตรงกลาง, เบื่ออาหาร, น้ำหนักลด, คลื่นไส้หรืออาเจียน, ท้องอืดบ่อย

**ที่มา: [soha](https://soha.vn/3-diem-bat-thuong-o-long-ban-tay-canh-bao-ung-thu-tuyen-tuy-nhin-qua-nhieu-nguoi-de-bo-lo-198241107230100968.htm)**