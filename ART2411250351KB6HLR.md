---
layout: post
code: "ART2411250351KB6HLR"
origin_url: "https://www.khaosod.co.th/entertainment/news_9519135"
image: "https://github.com/user-attachments/assets/8cfe7fc7-da96-435c-ab1a-16e5465c5fcd"
title: "บันเทิงต่างประเทศ - ‘ไมร่า’พากย์ไทย-ร้องเพลง‘โมอาน่า2’"
description: "บันเทิงต่างประเทศ - ‘ไมร่า มณีภัสร’ปลื้มบินกลับไทยด่วน รับบทบาทใหม่ พากย์เสียง \"โมอาน่า\" พร้อมร้องเพลงประกอบ ‘โมอาน่า2’ เวอร์ชั่นภาษาไทย"
category: "ENTERTAINMENT"
language: "th"
date: 2024-11-25T04:01:36.638Z
---

# บันเทิงต่างประเทศ - ‘ไมร่า’พากย์ไทย-ร้องเพลง‘โมอาน่า2’

[![บันเทิงต่างประเทศ - ‘ไมร่า’พากย์ไทย-ร้องเพลง‘โมอาน่า2’](https://www.khaosod.co.th/wpapp/uploads/2024/11/Moana1.jpg "บันเทิงต่างประเทศ - ‘ไมร่า’พากย์ไทย-ร้องเพลง‘โมอาน่า2’")](https://www.khaosod.co.th/wpapp/uploads/2024/11/Moana1.jpg)

บันเทิงต่างประเทศ – ‘ไมร่า มณีภัสร’ปลื้มบินกลับไทยด่วน รับบทบาทใหม่พากย์เสียง พร้อมร้องเพลงประกอบ ‘โมอาน่า2’ เวอร์ชั่นภาษาไทย

![](https://www.khaosod.co.th/wpapp/uploads/2024/11/17_ไมร่า-มณีภัสสร-มอลลอย-พากย์เสียงภาษาไทยเป็น-โมอาน่า-ใน-Disneys-Moana-2-โมอาน่า-2.png)

สร้างความประทับใจไว้ใน **“Moana”** กับการ**ให้เสียงภาษาไทยเป็น ‘โมอาน่า’** ล่าสุด **‘ไมร่า’ มณีภัสสร มอลลอย** _แชมป์ Thailand’s Got Talent Season 1_ เดินทางจากลอสแองเจลิส สหรัฐอเมริกา มาให้เสียงภาษาไทยเป็นโมอาน่าอีกครั้งใน “Moana 2(โมอาน่า 2)”

**ไมร่า เผยว่า** “ดีใจมากๆ ตื่นเต้นด้วย เพราะแม้จะเป็นตัวละครเดิม แต่ความแตกต่างของเนื้อเรื่อง และพัฒนาการของโมอาน่าที่โตขึ้น มีความท้าทายที่ต่างจากภาคแรก”

![](https://www.khaosod.co.th/wpapp/uploads/2024/11/Moana1.jpg)

จากภาคแรกที่เป็นลูกสาวของหัวหน้าเผ่า มาภาคนี้ โมอาน่า ขึ้นมาเป็นหัวหน้าเผ่าเอง อีกทั้งยังมีน้องสาวที่มีเธอเป็นไอดอล โมอาน่าจึงมีความรับผิดชอบมากขึ้นและเป็นตัวอย่างที่ดีของคนอื่นๆ ด้วย ทำให้การพากย์เสียงต้องปรับเปลี่ยนไปตามบุคลิกและนิสัยที่พัฒนาขึ้นของตัวละคร

ADVERTISEMENT

_“จริงๆ หลังจากภาคแรกก็ผ่านไป 8 ปีแล้ว ไมร่าเองก็โตขึ้น เป็นผู้ใหญ่ขึ้น เลยเข้าใจพัฒนาการของตัวละครได้ไม่ยาก และมองว่าพัฒนาการเหล่านี้จะทำให้แฟนๆ และคนดูรู้สึกถึงมิติที่สมจริงยิ่งขึ้นของตัวละครโมอาน่า”_ ไมร่ากล่าว

![](https://www.khaosod.co.th/wpapp/uploads/2024/11/โมอานา.jpg)

แล้ว ‘ไมร่า’ ยังร้องเพลงประกอบภาพยนตร์เวอร์ชั่นภาษาไทย “Beyond” ที่ถ่ายทำมิวสิควิดีโอในไทยไปแล้ว _**ชมมิวสิกวิดีโอเพลง Beyond เวอร์ชั่นภาษาไทยได้ทาง YouTube @waltdisneystudiosth และ Facebook @WaltDisneyStudiosTH**_

**เตรียมผจญภัยในมหาสมุทรกับ “Moana 2” 4 ธ.ค.นี้ ในโรงภาพยนตร์**