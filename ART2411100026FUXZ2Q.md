---
layout: post
code: "ART2411100026FUXZ2Q"
origin_url: "https://www.khaosod.co.th/breaking-news/news_9498273"
image: "https://github.com/user-attachments/assets/ecdb7b76-2777-4406-8997-f6e7a67c25eb"
title: "ฟอร์จูนเนอร์ หลุดโค้งทางด่วน ประตูเปิดคนขับร่วงพื้นสูง3เมตรดับ เผยวงจรปิด"
description: "ฟอร์จูนเนอร์ หลุดโค้งทางด่วน พบประตูเปิด คนขับกระเด็นร่วงพื้นด้านล่างสูงประมาณ 3 เมตร ดับ เผยกล้องวงจรปิดหลักฐาน เมื่อเวลา 23.15 น. วันที่ 9 พ.ย.67"
category: "HOT_NEWS"
language: "th"
date: 2024-11-10T00:31:28.555Z
---

# ฟอร์จูนเนอร์ หลุดโค้งทางด่วน ประตูเปิดคนขับร่วงพื้นสูง3เมตรดับ เผยวงจรปิด

[![ฟอร์จูนเนอร์ หลุดโค้งทางด่วน ประตูเปิดคนขับร่วงพื้นสูง3เมตรดับ เผยวงจรปิด](https://www.khaosod.co.th/wpapp/uploads/2024/11/fortunnernon1011679998.jpg "ฟอร์จูนเนอร์ หลุดโค้งทางด่วน ประตูเปิดคนขับร่วงพื้นสูง3เมตรดับ เผยวงจรปิด")](https://www.khaosod.co.th/wpapp/uploads/2024/11/fortunnernon1011679998.jpg)

ฟอร์จูนเนอร์ หลุดโค้งทางด่วน พบประตูเปิด คนขับกระเด็นร่วงพื้นด้านล่างสูงประมาณ 3 เมตร ดับ เผยกล้องวงจรปิดหลักฐาน

เมื่อเวลา 23.15 น. วันที่ 9 พ.ย.67 เจ้าหน้าที่ตำรวจ สภ.ปากเกร็ด จ.นนทบุรี พร้อมเจ้าหน้าที่มูลนิธิป่อเต็กตึ๊ง เดินทางเข้าตรวจสอบหลังจากได้รับแจ้งเหตุมีรถยนต์เสียหลักชนขอบทาง บริเวณทางด่วนอุดรรัถยา ช่วงทางโค้งลงถนนแจ้งวัฒนะ ต.คลองเกลือ อ.ปากเกร็ด จากนั้นจึงประสานแพทย์เวรจากสถาบันนิติวิทยาศาสตร์ร่วมตรวจสอบ

_**ที่เกิดเหตุพบร่างของนายณัฐพล อายุ 46 ปี นอนเสียชีวิตอยู่ด้านล่าง ข้างทางลงด่วนแจ้งวัฒนะ ส่วนด้านบนซึ่งเป็นทางโค้งพบรถยนต์ยี่ห้อโตโยต้า รุ่นฟอร์จูนเนอร์ สีดำ ทะเบียน ฎค 3731 กทม อยู่ในลักษณะตะแคงล้อด้านขวา ปีนขึ้นไปอยู่บริเวณขอบทาง ขณะเดียวกันยังพบร่องรอยขูด สีดำบริเวณช่วงทางโค้งก่อนลงถนนแจ้งวัฒนะ**_

[![](https://www.khaosod.co.th/wpapp/uploads/2024/11/fortunnernon1011674.jpg)](https://www.khaosod.co.th/wpapp/uploads/2024/11/fortunnernon1011674.jpg)

_จากการตรวจสอบกล้องวงจรปิดของทางด่วนพบว่า รถคันดังกล่าวได้ขับมาจากทิศทางด้านด่วนบางปะอินด้วยความเร็ว เมื่อมาถึงจุดเกิดเหตุ ซึ่งเป็นทางโค้งรถเกิดเสียหลักพุ่งตรงชนเข้าที่ขอบทาง ก่อนที่ตัวรถด้านขวาจะปีนขึ้นไปอยู่บนขอบทาง_

[![](https://www.khaosod.co.th/wpapp/uploads/2024/11/fortunnernon1011673.jpg)](https://www.khaosod.co.th/wpapp/uploads/2024/11/fortunnernon1011673.jpg)

หลังเกิดเหตุเจ้าหน้าที่ได้ทำการตรวจสอบรถยนต์ของผู้เสียชีวิตพบว่า บริเวณกระจกประตูด้านคนขับนั้นถูกเปิดไว้ ซึ่งคาดว่าในขณะที่รถพุ่งชนขอบทาง แรงกระแทกทำให้ตัวนายณัฐพล ผู้ขับขี่ที่ไม่ได้คาดเข็มขัดนิรภัยกระเด็นออกมาจากรถ ก่อนตกลงสู่พื้นด้านล่างที่มีความสูงประมาณ 3 เมตร

[![](https://www.khaosod.co.th/wpapp/uploads/2024/11/fortunnernon1011671.jpg)](https://www.khaosod.co.th/wpapp/uploads/2024/11/fortunnernon1011671.jpg)

ทางด้านเจ้าหน้าที่ตำรวจกล่าวว่า เบื้องต้นได้ทำการบันทึกภาพที่เกิดเหตุพร้อมกลับเก็บหลักฐานจากคลิปกล้องวงจรปิดของทางด่วนไว้ โดยพบว่าไม่มีคู่กรณีอื่นเฉี่ยวชนเป็นลักษณะของการเกิดอุบัติเหตุหลุดโค้งชนขอบทางด้วยตนเอง จากนั้นจึงมอบผู้เสียชีวิตให้ทางเจ้าหน้าที่มูลนิธิป่อเต็กตึ๊งนำส่งสถาบันนิติวิทยาศาสตร์เพื่อชันสูตรต่อไป

[![](https://www.khaosod.co.th/wpapp/uploads/2024/11/fortunnernon1011672.jpg)](https://www.khaosod.co.th/wpapp/uploads/2024/11/fortunnernon1011672.jpg)