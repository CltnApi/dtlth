---
layout: post
code: "ART24110611074AYKLV"
origin_url: "https://www.khaosod.co.th/horoscope/news_9491291"
image: "https://github.com/user-attachments/assets/2b1c4dc8-b1fd-400c-8d74-3b5d5ce8ba22"
title: "ดวงเฮงดวงปัง - ราศีใดผู้ใหญ่ในที่ทำงานจะให้ลาภ ราศีใดสามารถมองเห็นช่องทางการทำมาหากินใหม่ๆ"
description: "ลัคนา (ลั) ราศีเมษวันนี้ท่านยังคงมีรายจ่ายสูงลิ่วและเป็นการจ่ายแบบไม่ทันตั้งตัวเสียมากเพื่อนฝูงมาเล่าอะไรให้ท่านฟังท่านไม่ควรเชื่อเขาเสียทั้งหมดหรือไม่เชื่อ"
category: "HOROSCOPE"
language: "th"
date: 2024-11-06T11:33:51.619Z
---

# ดวงเฮงดวงปัง - ราศีใดผู้ใหญ่ในที่ทำงานจะให้ลาภ ราศีใดสามารถมองเห็นช่องทางการทำมาหากินใหม่ๆ

[![ดวงเฮงดวงปัง - ราศีใดผู้ใหญ่ในที่ทำงานจะให้ลาภ ราศีใดสามารถมองเห็นช่องทางการทำมาหากินใหม่ๆ](https://www.khaosod.co.th/wpapp/uploads/2024/11/POK-HORO7.jpg "ดวงเฮงดวงปัง - ราศีใดผู้ใหญ่ในที่ทำงานจะให้ลาภ ราศีใดสามารถมองเห็นช่องทางการทำมาหากินใหม่ๆ")](https://www.khaosod.co.th/wpapp/uploads/2024/11/POK-HORO7.jpg)

**ดวงเฮงดวงปัง**  
**วันพฤหัสบดีที่ 7 พฤศจิกายน พ.ศ.2567**  
**โดย…บุศพันธ์**

![ดวงเฮงดวงปัง - ราศีใดผู้ใหญ่ในที่ทำงานจะให้ลาภ ราศีใดสามารถมองเห็นช่องทางการทำมาหากินใหม่ๆ](https://www.khaosod.co.th/wpapp/uploads/2024/11/HORO7.jpg)

**ลัคนา** **(****ลั****)** **ราศีเมษ**

วันนี้ท่านยังคงมีรายจ่ายสูงลิ่วและเป็นการจ่ายแบบไม่ทันตั้งตัวเสียมากเพื่อนฝูงมาเล่าอะไรให้ท่านฟังท่านไม่ควรเชื่อเขาเสียทั้งหมดหรือไม่เชื่อเลยก็ไม่เสียหายอะไรระยะนี้ ท่านจะสามารถพูดจาประจบประแจงขอสิ่งนั้นสิ่งนี้จากญาติผู้ใหญ่ใกล้ชิดได้สมดังหวัง และผู้ใหญ่ในที่ทำงานจะให้ลาภด้วย

**ลัคนา** **(****ลั****)** **ราศีพฤษภ**

วันนี้ท่านจะต้องใช้ความระมัดระวังพฤติกรรมของตนเองในการทำงานเป็นพิเศษ ไม่ควรทำอะไรโดยประมาทอย่างเด็ดขาดการพยายามทำงานที่เสี่ยงหรือฮึกเหิมจนกลายเป็นก้าวร้าวมีแต่จะเสียผลประโยชน์และชื่อเสียงของท่านเอง ควรทำงานโดยใช้ความอุตสาหะอย่างตรงไปตรงมามากกว่า

**ลัคนา** **(****ลั****)** **ราศีเมถุน**

วันนี้ท่านจะไม่เป็นตัวของตัวเองในการทำงานนักมีผู้พยายามทำให้ท่านสับสนกังวลในการงานของตนเอง แต่ท่านจะผ่านมันไปได้ด้วยดี ท่านที่ไม่อยู่บ้านหลายวันในระยะนี้เพื่อนบ้านจะขโมยของที่อยู่นอกบ้านไปใช้เช่นน้ำประปาเป็นต้นหากท่านเข้าแข่งขันหรือประกวดต่างๆท่านจะได้รับชัยชนะ

**ลัคนา** **(****ลั****)** **ราศีกรกฎ**

วันนี้ท่านควรระมัดระวังการเกิดอุบัติเหตุกับตนเองหรือคู่ครองคนรักของท่านสัตว์เลี้ยงอาจเจ็บป่วยโดยที่ท่านไม่สังเกตแต่รู้อีกทีเขาก็เจ็บหนักไปแล้ว อาจได้ไปเยี่ยมญาติพี่น้องบางคนที่เจ็บป่วยล้มหมอนนอนเสื่อจะหาเอกสารสำคัญที่ท่านเก็บไว้นานๆไม่เจอ จะไปออกใหม่ก็มีอุปสรรคเยอะเสียจริง

**ลัคนา** **(****ลั****)** **ราศีสิงห์**

วันนี้ท่านควรจะพักผ่อนร่างกายให้พอเพียงกับการทำงานมาก ไม่ควรรับประทานอาหารที่มีรสจัดหรือแปลกประหลาดไม่ควรจู้จี้จุกจิกกับคู่หมั้นคู่สมรสมากเกินไป ไม่ควรเข้าไปในแหล่งเสื่อมโทรมหรือที่มีชื่อเสียงเป็นดงอันธพาล เพราะถ้าเจ้าถิ่นเหม็นหน้าท่านจะหนีไม่ทัน ไม่ควรฝากเงินสดไว้ในมือผู้อื่น

**ลัคนา** **(****ลั****)** **ราศีกันย์**

วันนี้ท่านจำเป็นต้องใช้เงินจำนวนหนึ่งเพื่อการสมาคมสังสรรค์ หรือการเข้ากลุ่มเพื่อให้มีพวกพ้องเพื่อนฝูงซึ่งจริงๆ นั้นกระเป๋าตังค์ท่านค่อนข้างกรอบเอามากๆแต่ท่านก็มีความสุขที่ได้พูดคุยกับเพื่อนบางคนและอาจคุยไม่หยุดมักอยากเรียนรู้สิ่งใหม่เกี่ยวกับเทคโนโลยีขั้นสูง การงานยุ่งเหยิงสับสนปวดสมอง

**ลัคนา** **(****ลั****)** **ราศีตุล**

วันนี้ท่านควรพยายามถนอมน้ำใจผู้ใหญ่ทั้งหลายไว้ให้ดี อย่าให้เขาสะเทือนใจด้วยเรื่องใดๆเด็ดขาดทัศนวิสัยของท่านกระจ่างแจ้งดีมากมองอะไรก็เห็นทะลุปรุโปร่ง ท่านสามารถช่วยให้คนอ่อนแอเข้มแข็งขึ้นได้สถานที่ที่ท่านควรระวังอันตรายได้แก่ที่มีคนแยะๆ และโรงพยาบาลทั้งหลายเป็นต้น

**ลัคนา** **(****ลั****)** **ราศีพิจิก**

วันนี้ท่านมีจิตใจปลอดโปร่งสามารถมองเห็นช่องทางการทำมาหากินใหม่ๆมีความกระตือรือร้นและขยันขันแข็งในการต่อสู้แข่งขันทางธุรกิจเอาเป็นเอาตายการเสี่ยงโชคหรือการลงทุนทำมาหากินทุกชนิดมีแนวโน้มที่ดีการเจรจาธุรกิจและติดต่อราชการเป็นไปด้วยความราบรื่นแต่ไม่สบอารมณ์กับคนรัก

**ลัคนา** **(****ลั****)** **ราศีธนู**

วันนี้ท่านไม่ควรฝากเด็กของท่านไว้กับผู้ใหญ่ที่ท่านไม่รู้จักเขาดี บริวารที่เป็นเด็กเล็กอาจถูกผู้ใหญ่ใจร้ายรังแกบริวารที่ทำงานกับท่านมานานๆ จะมีปัญหากับคนใหม่ๆ เป็นที่ปวดเศียรเวียนเกล้าของท่านความรักความใคร่ที่มีปัญหา มาระยะนี้จะดีขึ้นบ้างเล็กน้อยควรระวังการพูดการจากับคนที่ท่านรัก

**ลัคนา** **(****ลั****)** **ราศีมังกร**

วันนี้ท่านอาจพบปัญหาสุขภาพแบบปัจจุบันทันด่วนหรือเกิดอุบัติเหตุที่กระทบต่อสุขภาพพลานามัยเล็กน้อย บางรายอาจผ่าตัดเล็กๆ เป็นการแก้เคล็ดก็ได้ ลูกน้องบริวารมักจะนำความเดือดร้อนมาให้เพราะพวกเขาเกียจคร้านในระยะนี้มีรายได้พอเลี้ยงครอบครัว แต่ไม่ควรลงทุนหวังผลเลิศมากนัก

**ลัคนา** **(****ลั****)** **ราศีกุมภ์**

วันนี้ท่านจะได้รับคำสั่งจากแพทย์ให้หยุดงานบาง อย่างหรือห้ามรับประทานอาหารบางชนิด ไม่ควรชมการแสดงที่ตื่นเต้นมากๆ เพื่อนบางคนของท่านบางคนชอบทำตัวเป็นผ้าขี้ริ้วห่อทองท่านไปไหนกับเขาคนอื่นก็มักนึกว่าท่านเป็นผ้าขี้ริ้วไปด้วยระยะนี้ควรอ่อนน้อมถ่อมตน พูดจาด้วยความระมัดระวัง

**ลัคนา** **(****ลั****)** **ราศีมีน**

วันนี้ท่านควรระมัดระวังในเรื่องหนี้สิน ผู้ร่วมงานของท่านมีปฏิกิริยาต่างๆกันบางคนก็เครียดมากบางคนก็ไม่ทำการงานสิ่งใดท่านดุว่าก็จะน้อยใจไปต่างๆ นานา จะมีผู้แสดงความคิดเห็นต่างๆ นานา ซึ่งไม่เป็นผลดีแก่การทำงานของท่าน มีศัตรูซึ่งเป็นผู้ที่ท่านไม่รู้จักไม่ควรลงทุนในวงเงินจำนวนมากๆ