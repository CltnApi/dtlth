---
layout: post
code: "ART24112123428C5I0K"
origin_url: "https://www.khaosod.co.th/breaking-news/news_9516076"
image: "https://github.com/user-attachments/assets/f80da005-5c08-4043-9d22-37ac4dd003e7"
title: "กรมอุตุฯ ประกาศฉบับ4 เตือน มรสุมกระหน่ำ ฝนตกหนักถึงหนักมาก"
description: "กรมอุตุฯ ประกาศฉบับที่ 4 เตือน ฝนตกหนักถึงหนักมาก มรสุมกระหน่ำ เปิดชื่อจังหวัดไหนบ้างโดนเต็ม ๆ ระวังอันตรายจากฝนตกสะสม น้ำท่วมฉับพลัน น้ำป่าไหลหลาก"
category: "HOT_NEWS"
language: "th"
date: 2024-11-21T23:51:20.276Z
---

# กรมอุตุฯ ประกาศฉบับ4 เตือน มรสุมกระหน่ำ ฝนตกหนักถึงหนักมาก

[![กรมอุตุฯ ประกาศฉบับ4 เตือน มรสุมกระหน่ำ ฝนตกหนักถึงหนักมาก](https://www.khaosod.co.th/wpapp/uploads/2024/11/Meteorological-Department-16.jpg "กรมอุตุฯ ประกาศฉบับ4 เตือน มรสุมกระหน่ำ ฝนตกหนักถึงหนักมาก")](https://www.khaosod.co.th/wpapp/uploads/2024/11/Meteorological-Department-16.jpg)

**กรมอุตุฯ ประกาศฉบับที่ 4 เตือน ฝนตกหนักถึงหนักมาก มรสุมกระหน่ำ เปิดชื่อจังหวัดไหนบ้างโดนเต็ม ๆ ระวังอันตรายจากฝนตกสะสม น้ำท่วมฉับพลัน น้ำป่าไหลหลาก**

วันที่ 22 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง ฝนตกหนักถึงหนักมากบริเวณภาคใต้ ฉบับที่ 4 (304/2567) (มีผลกระทบจนถึงวันที่ 23 พฤศจิกายน 2567) ระบุว่า มรสุมตะวันออกเฉียงเหนือที่พัดปกคลุมอ่าวไทย ภาคใต้ และทะเลอันดามันมีกำลังแรงขึ้น ลักษณะเช่นนี้ทำให้ภาคใต้มีฝนเพิ่มขึ้น

โดยมีฝนตกหนักถึงหนักมากบริเวณจังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส และมีฝนตกหนักบางแห่งบริเวณจังหวัดประจวบคีรีขันธ์ ระนอง พังงา กระบี่ ตรัง และสตูล

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม

สำหรับคลื่นลมบริเวณอ่าวไทยและทะเลอันดามันมีกำลังปานกลาง โดยบริเวณอ่าวไทยตอนล่างมีคลื่นสูงประมาณ 2 เมตร อ่าวไทยตอนบนมีคลื่นสูง 1-2 เมตร และทะเลอันดามันมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 22 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 22 พฤศจิกายน พ.ศ. 2567 เวลา 17.00 น.

กรมอุตุฯ ประกาศฉบับที่ 4 เตือน ฝนตกหนักถึงหนักมาก มรสุมกระหน่ำ เปิดชื่อจังหวัดไหนบ้างโดนเต็ม ๆ ระวังอันตรายจากฝนตกสะสม น้ำท่วมฉับพลัน น้ำป่าไหลหลาก