---
layout: post
code: "ART24112710175V576N"
origin_url: "https://www.khaosod.co.th/breaking-news/news_9523931"
image: "https://github.com/user-attachments/assets/c44857b1-c037-4e13-bc50-ee5f45c9a876"
title: "สุดระทึก ไฟไหม้รถ บนทางคู่ขนานลอยฟ้า รถขับผ่านไปมาแตกตื่น ไฟตกใส่ถนนด้านล่าง"
description: "สุดระทึก ไฟไหม้รถ บนทางคู่ขนานลอยฟ้า รถขับผ่านไปมาแตกตื่น ไฟตกใส่ถนนด้านล่าง ส่งผลให้การจราจรบริเวณดังกล่าวติดขัดเป็นบริเวณกว้าง"
category: "HOT_NEWS"
language: "th"
date: 2024-11-27T11:01:50.226Z
---

# สุดระทึก ไฟไหม้รถ บนทางคู่ขนานลอยฟ้า รถขับผ่านไปมาแตกตื่น ไฟตกใส่ถนนด้านล่าง

[![สุดระทึก ไฟไหม้รถ บนทางคู่ขนานลอยฟ้า รถขับผ่านไปมาแตกตื่น ไฟตกใส่ถนนด้านล่าง](https://www.khaosod.co.th/wpapp/uploads/2024/11/fire4554-4.jpg "สุดระทึก ไฟไหม้รถ บนทางคู่ขนานลอยฟ้า รถขับผ่านไปมาแตกตื่น ไฟตกใส่ถนนด้านล่าง")](https://www.khaosod.co.th/wpapp/uploads/2024/11/fire4554-4.jpg)

**สุดระทึก ไฟไหม้รถ บนทางคู่ขนานลอยฟ้า รถขับผ่านไปมาแตกตื่น ไฟตกใส่ถนนด้านล่าง ส่งผลให้การจราจรบริเวณดังกล่าวติดขัดเป็นบริเวณกว้าง**

เมื่อเวลา 17.00 น. วันที่ 27 พ.ย.67 ผู้สื่อข่าวรายงานว่า เกิดเหตุสุดระทึก เพลิงไหม้รถยนต์ บนทางคู่ขนานลอยฟ้า บรมราชชนนี (ขาออก) โดยเปลวเพลิงลุกไหม้อย่างรวดเร็ว

เหตุการณ์สุดระทึกในครั้งนี้เกิดขึ้นในช่วงเย็น รถยนต์ที่ขับมาบนทางคู่ขนานลอยฟ้า บรมราชชนนี (ขาออก) จู่ๆ เกิดเพลิงลุกไหม้ ไฟและกลุ่มควันพวยพุ่งขึ้นท้องฟ้า ท่ามกลางรถยนต์ที่ขับผ่านไปมาด้วยความตื่นตระหนก

[![](https://www.khaosod.co.th/wpapp/uploads/2024/11/fire4554-3.jpg)](https://www.khaosod.co.th/wpapp/uploads/2024/11/fire4554-3.jpg)

เจ้าหน้าที่สถานีดับเพลิงและกู้ภัยทวีวัฒนา เดินทางไปถึงที่เกิดเหตุ เพลิงกำลังลุกไหม้ เจ้าหน้าที่อยู่ระหว่างดำเนินการเร่งดับไฟ พบเปลวไฟปลิวจากทางคู่ขนานลอยฟ้าลงมาถนนด้านล่างด้วย

[![](https://www.khaosod.co.th/wpapp/uploads/2024/11/468445057_1013084984179101_9111685770525341792_n.jpg)](https://www.khaosod.co.th/wpapp/uploads/2024/11/468445057_1013084984179101_9111685770525341792_n.jpg)

ผู้สื่อข่าวรายงานว่า ด้วยเหตุการณ์เกิดขึ้นในช่วงเย็นหลังเลิกงาน ส่งผลให้การจราจรบริเวณดังกล่าวติดขัดเป็นบริเวณกว้าง

[![](https://www.khaosod.co.th/wpapp/uploads/2024/11/468629467_1013084987512434_2448635594327103034_n.jpg)](https://www.khaosod.co.th/wpapp/uploads/2024/11/468629467_1013084987512434_2448635594327103034_n.jpg)

**ขอบคุณที่มา ศูนย์วิทยุพระราม199**