---
layout: post
code: "ART24112106470V09EC"
origin_url: "https://www.khaosod.co.th/entertainment/news_9514692"
image: "https://github.com/user-attachments/assets/c933a9c4-3ba8-4b1c-9bf4-07bfed2b61da"
title: "เบสท์ รักษ์วนีย์ ผ่านความทุกข์หนัก ทำชีวิตเป๋ไปเกือบปี ได้บทเรียนครั้งใหญ่"
description: "เบสท์ รักษ์วนีย์ ผ่านความทุกข์ที่หนักสุด ทำชีวิตเป๋ไปเกือบปี ร้องไห้-ไม่ออกไปไหน ได้บทเรียนครั้งใหญ่ ไม่มีใครช่วยเราได้ นอกจากตัวเราเอง"
category: "ENTERTAINMENT"
language: "th"
date: 2024-11-21T06:51:07.087Z
---

# เบสท์ รักษ์วนีย์ ผ่านความทุกข์หนัก ทำชีวิตเป๋ไปเกือบปี ได้บทเรียนครั้งใหญ่

[![เบสท์ รักษ์วนีย์ ผ่านความทุกข์หนัก ทำชีวิตเป๋ไปเกือบปี ได้บทเรียนครั้งใหญ่](https://www.khaosod.co.th/wpapp/uploads/2024/11/best_211167-1.jpg "เบสท์ รักษ์วนีย์ ผ่านความทุกข์หนัก ทำชีวิตเป๋ไปเกือบปี ได้บทเรียนครั้งใหญ่")](https://www.khaosod.co.th/wpapp/uploads/2024/11/best_211167-1.jpg)

**เบสท์ รักษ์วนีย์ ผ่านความทุกข์ที่หนักสุด ทำชีวิตเป๋ไปเกือบปี ร้องไห้-ไม่ออกไปไหน ได้บทเรียนครั้งใหญ่ ไม่มีใครช่วยเราได้ นอกจากตัวเราเอง**

อีกหนึ่งนักแสดงและยูทูบเบอร์สาวมากความสามารถ สำหรับ **“เบสท์ รักษ์วนีย์ คำสิงห์”** ลูกสาวคนโตของ **สมรักษ์ คำสิงห์** ที่ยกให้เป็นสาวสวยสายสตรอง ซึ่งเธอเจอมรสุมหลากหลายเรื่องราวไม่ว่าจะเป็นเรื่องครอบครัวหรือความรัก

![เบสท์ รักษ์วนีย์ ผ่านความทุกข์หนัก ทำชีวิตเป๋ไปเกือบปี ได้บทเรียนครั้งใหญ่](https://www.khaosod.co.th/wpapp/uploads/2024/11/best_211167-4.jpg)

ล่าสุด เบสท์ ได้ออกมาเล่าผ่านรายการ **คุยกับอุ๋ย** เธอได้เผยว่า “เคยเจอดราม่า ทัวร์ลงหนัก ตอนเข้าวงการ แล้วมีแฟนเป็นพระเอก หลังจากนั้นก็โดนโจมตีว่าไม่เหมาะสม เราดูเยอะ ดูโวยวายเกิน ตอนนั้นจิตตกมาก ร้องไห้หนัก แล้วบวกกับต้องมาเจอปัญหาความรักกับแฟน ชีวิตเป๋ไปประมาณ 9 เดือน จนเราไม่กล้าทำอะไรเลย ไม่กล้าลงรูป ไม่กล้าลงยูทูบ

![เบสท์ รักษ์วนีย์ ผ่านความทุกข์หนัก ทำชีวิตเป๋ไปเกือบปี ได้บทเรียนครั้งใหญ่](https://www.khaosod.co.th/wpapp/uploads/2024/11/best_211167-6.jpg)

จนวันนึงมาคิดได้เองว่าเราต้องไม่จมอยู่กับความทุกข์ เพราะชีวิตหนูหาเงินคนเดียว ต้องดูแลทั้งบ้าน ถ้าหนูเป็นอะไรไปทางบ้านจะอยู่ยังไง ก็เลยตัดสินใจก้าวไปข้างหน้า เราจะโสด เราจะสู้ ก็เลยเลิกกับแฟน และลุกขึ้นมาพัฒนาตัวเอง พอเราดีขึ้น อย่างน้อยมันก็เป็นผลดีกับเรา และผลก็ออกมาดี

ADVERTISEMENT

![เบสท์ รักษ์วนีย์ ผ่านความทุกข์หนัก ทำชีวิตเป๋ไปเกือบปี ได้บทเรียนครั้งใหญ่](https://www.khaosod.co.th/wpapp/uploads/2024/11/best_211167-5.jpg)

ช่วงหนักๆ 9 เดือน ร้องไห้อย่างเดียว ไม่ออกไปไหนเลย ตอนนั้นถ่ายละครด้วย ถ่ายเสร็จก็มานั่งซึม รู้สึกว่าโลกนี้ไม่น่าอยู่เลย แต่ก็ไม่ได้อยากฆ่าตัวตาย สุดท้ายเราก็ได้เรียนรู้ว่า ไม่มีใครช่วยเราได้ นอกจากตัวเราเอง”