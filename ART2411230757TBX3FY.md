---
layout: post
code: "ART2411230757TBX3FY"
origin_url: "https://www.khaosod.co.th/sports/news_9518185"
image: "https://github.com/user-attachments/assets/96165407-6edc-498f-bff1-fdcf4373b407"
title: "เอเอฟเอฟ ยืนยัน ฟุตบอลชิงแชมป์อาเซียน 2024 ใช้ วีเออาร์ ทุกนัด"
description: "สหพันธ์ฟุตบอลอาเซียน (เอเอฟเอฟ) ประกาศยืนยันอย่างเป็นทางการ จะใช้เทคโนโลยีวิดีโอช่วยตัดสิน (วีเออาร์) มาใช้ในการแข่งขันฟุตบอลชิงแชมป์อาเซียน 2024 รายการ"
category: "SPORTS"
language: "th"
date: 2024-11-23T08:31:03.236Z
---

# เอเอฟเอฟ ยืนยัน ฟุตบอลชิงแชมป์อาเซียน 2024 ใช้ วีเออาร์ ทุกนัด

[![เอเอฟเอฟ ยืนยัน ฟุตบอลชิงแชมป์อาเซียน 2024 ใช้ วีเออาร์ ทุกนัด](https://www.khaosod.co.th/wpapp/uploads/2024/11/123126_0-1.jpg "เอเอฟเอฟ ยืนยัน ฟุตบอลชิงแชมป์อาเซียน 2024 ใช้ วีเออาร์ ทุกนัด")](https://www.khaosod.co.th/wpapp/uploads/2024/11/123126_0-1.jpg)

สหพันธ์ฟุตบอลอาเซียน (เอเอฟเอฟ) ประกาศยืนยันอย่างเป็นทางการ จะใช้เทคโนโลยีวิดีโอช่วยตัดสิน (วีเออาร์) มาใช้ในการแข่งขันฟุตบอลชิงแชมป์อาเซียน 2024 รายการ “เอเอฟเอฟ มิตซูบิชิ อิเลคทริก คัพ 2024” ทุกนัดตั้งแต่รอบแรก ไปจนถึงรอบชิงชนะเลิศ

โดยระบบ วีเออาร์ ในรอบแรกจะมีการติดตั้งกล้อง 10 ตัวเพื่อบันทึกการแข่งขัน ส่วนในรอบรองชนะเลิศ เป็นต้นไป จะเพิ่มกล้องเป็น 12 ตัว

สำหรับครั้งนี้ ถือเป็นครั้งแรก มีการนำเทคโนโลยี วีเออาร์ มาใช้ เพื่อยกระดับมาตรฐานในการตัดสิน และเพื่อให้มั่นใจถึงความเป็นมืออาชีพของวงการฟุตบอลในอาเซียน

ทั้งนี้ฟุตบอล “เอเอฟเอฟ มิตซูบิชิ อิเล็คทริค คัพ 2024” จะแข่งขันระหว่างวันที่ 8 ธันวาคม 2567 – 5 มกราคม 2568 โดย ทีมชาติไทย อยู่ในกลุ่มเอ ร่วมกับ มาเลเซีย, สิงคโปร์, กัมพูชา และ ติมอร์ เลสเต

ขณะที่โปรแกรมการแข่งขันของทีมชาติไทย ประกอบด้วย พบ ติมอร์ เลสเต (เยือน) ที่สนามฮัง เดย์ สเตเดียม (เวียดนาม) วันที่ 8 ธันวาคม 2567 เวลา 20.00 น., พบ มาเลเซีย (เหย้า) ที่ราชมังคลากีฬาสถาน วันที่ 14 ธันวาคม 2567 เวลา 20.00 น., พบ สิงคโปร์ (เยือน) ที่สนามกีฬาจาลันเบซาร์ วันที่ 17 ธันวาคม 2567 เวลา 19.30 น., พบ กัมพูชา (เหย้า) ที่ราชมังคลากีฬาสถาน วันที่ 20 ธันวาคม 2567 เวลา 20.00 น.