---
layout: post
code: "ART2411271128TFIM3N"
origin_url: "https://www.khaosod.co.th/special-stories/news_9524066"
image: "https://github.com/user-attachments/assets/f0bdf23a-2629-4ef7-a411-1ca3a0ca9bfc"
title: "ไม่เอาก็ต้องเอาแล้ว! ลูกค้าขอทดลองขับออกนอกศูนย์ เบนซ์ป้ายแดงเสียหลัก พุ่งมุดท้ายรถบรรทุก พังยับเยิน"
description: "ไม่เอาก็ต้องเอาแล้ว! ลูกค้าขอทดลองขับออกนอกศูนย์ เบนซ์ป..."
category: "SPECIAL_STORIES"
language: "th"
date: 2024-11-27T12:33:37.734Z
---

# ไม่เอาก็ต้องเอาแล้ว! ลูกค้าขอทดลองขับออกนอกศูนย์ เบนซ์ป้ายแดงเสียหลัก พุ่งมุดท้ายรถบรรทุก พังยับเยิน

[![ไม่เอาก็ต้องเอาแล้ว! ลูกค้าขอทดลองขับออกนอกศูนย์ เบนซ์ป้ายแดงเสียหลัก พุ่งมุดท้ายรถบรรทุก พังยับเยิน](https://www.khaosod.co.th/wpapp/uploads/2024/11/benz.jpg "ไม่เอาก็ต้องเอาแล้ว! ลูกค้าขอทดลองขับออกนอกศูนย์ เบนซ์ป้ายแดงเสียหลัก พุ่งมุดท้ายรถบรรทุก พังยับเยิน")](https://www.khaosod.co.th/wpapp/uploads/2024/11/benz.jpg)

**ไม่เอาก็ต้องเอาแล้ว! ลูกค้าขอทดลองขับออกนอกศูนย์ เบนซ์ป้ายแดงเสียหลัก พุ่งมุดท้ายรถบรรทุก พังยับเยิน**

วันที่ 27 พ.ย.67 สมาชิก **[TikTok @\_1987383](https://www.tiktok.com/@_1987383/video/7441395140129738002)** ซึ่งเป็นลูกครึ่งไทยลาว และเป็นเจ้าของศูนย์รถยนต์ใน สปป.ลาว โพสต์คลิปอุบัติเหตุหลังลูกค้าขอลองรถเบนซ์และเกิดพุ่งไปชนท้ายรถบรรทุกจนได้รับความเสียหาย

โดยระบุข้อความว่า **“เอายังไงล่ะทีนี้ ลูกค้ามาดูรถลองขับแล้วเกิดอุบัติเหตุ จะรับผิดชอบไหวมั้ยน้อ ยังไงก็ต้องเอาละนะลูกค้า”** พร้อมกับคลิปเหตุการณ์ดังกล่าว ซึ่งเป็นรถเบนซ์ป้ายแดงของทางศูนย์ที่ลูกค้ามาจองไว้และขอทดลองขับ

แล้วจู่ๆ ก็เกิดอุบัติเหตุพุ่งไปชนท้ายรถบรรทุก โดยด้านหน้ามุดเข้าไปใต้ท้องรถ สภาพพังเสียหายยับเยิน และเหตุการณ์นี้เกิดขึ้นใน สปป.ลาว สุดท้ายลูกค้าคนนี้ก็ต้องรับผิดชอบกับสิ่งที่เกิดขึ้น

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก โดยผู้โพสต์เข้ามาอธิบายว่า ลูกค้าขอทดลองขับรถ ซึ่งปกติจะขับในพื้นที่ของศูนย์ แต่ลูกค้ารายนี้ขอขับออกมาข้างนอก และยังพูดว่าถ้าเกิดอะไรขื้นจะรับผิดชอบเอง สุดท้ายก็เกิดเหตุขึ้นจนได้

