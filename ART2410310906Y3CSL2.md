---
layout: post
code: "ART2410310906Y3CSL2"
origin_url: "https://www.khaosod.co.th/https://www.khaosod.co.th/lifestyle/travel/news_9478576"
image: "https://github.com/user-attachments/assets/b2c62608-f3ff-40d3-ab30-f43ec7d1c421"
title: "ไฮซีชั่น เข้าสู่ช่วงฤดูหนาว วังน้ำเขียว จัดกิจกรรมคืนกำไร ช่วยกระตุ้นท่องเที่ยว-เศรษฐกิจ"
description: "นครราชสีมา ไฮซีชั่น เข้าสู่ช่วงฤดูหนาว วังน้ำเขียว จัดกิจกรรมคืนกำไรนักท่องเที่ยว แจก แถม ลดราคาห้องพัก ช่วยกระตุ้นท่องเที่ยว-เศรษฐกิจ "
category: "LIFESTYLE"
language: "en"
date: 2024-11-01T11:11:15.729Z
---

# ไฮซีชั่น เข้าสู่ช่วงฤดูหนาว วังน้ำเขียว จัดกิจกรรมคืนกำไร ช่วยกระตุ้นท่องเที่ยว-เศรษฐกิจ

[![ไฮซีชั่น เข้าสู่ช่วงฤดูหนาว วังน้ำเขียว จัดกิจกรรมคืนกำไร ช่วยกระตุ้นท่องเที่ยว-เศรษฐกิจ ](https://www.khaosod.co.th/wpapp/uploads/2024/10/3809134_0.jpg "ไฮซีชั่น เข้าสู่ช่วงฤดูหนาว วังน้ำเขียว จัดกิจกรรมคืนกำไร ช่วยกระตุ้นท่องเที่ยว-เศรษฐกิจ ")](https://www.khaosod.co.th/wpapp/uploads/2024/10/3809134_0.jpg)

**นครราชสีมา ไฮซีชั่น เข้าสู่ช่วงฤดูหนาว วังน้ำเขียว จัดกิจกรรมคืนกำไรนักท่องเที่ยว แจก แถม ลดราคาห้องพัก ช่วยกระตุ้นท่องเที่ยว-เศรษฐกิจ**

28 ต.ค. 67 – ผู้สื่อข่าวรายงานว่า พื้นที่จังหวัดนครราชสีมา ขณะนี้กำลังใกล้เข้าสู่ช่วงฤดูหนาว หลายพื้นที่เริ่มมีอากาศเย็นลง โดยเฉพาะพื้นที่อำเภอวังน้ำเขียว ถือว่าเป็นแหล่งท่องเที่ยวที่นักท่องเที่ยวนิยมมาเที่ยวในช่วงฤดูหนาวทั้งเดินทางแบบไป-กลับ รวมไปถึงการพักค้างแรมอีกด้วย

![](https://www.khaosod.co.th/wpapp/uploads/2024/10/3809130_0.jpg)

ซึ่งอำเภอวังน้ำเขียวในช่วงฤดูหนาวนั้นก็จะเป็นฤดูของผลไม้หลากหลายชนิด โดยเฉพาะพุทรานมสดซึ่งถือว่า เป็นผลไม้ขึ้นชื่อ ของอำเภอวังน้ำเขียว อีกทั้งการกางเต็นท์ค้างแรมที่เขาแผงม้า ยังคงเป็นที่นิยมของนักท่องเที่ยว ที่นอกจากจะได้สัมผัสกับธรรมชาติแล้ว ยังได้ชมฝูงกระทิงนับร้อยตัวออกมาอวดโฉมให้กับนักท่องเที่ยวได้ดูกันอีกด้วย

![](https://www.khaosod.co.th/wpapp/uploads/2024/10/3809131_0.jpg)

นอกจากนี้ ช่วงไฮซีซั่น อำเภอวังน้ำเขียว ยังได้มีการจัดกิจกรรมกระตุ้นการท่องเที่ยวเพื่อกระตุ้นเศรษฐกิจให้มีการใข้จ่ายมากขึ้น เพื่อให้สอดคล้องรอรับกับนโยบายของทางภาครัฐ ที่จะมีขึ้นนอกเหนือจากกิจกรรมที่ทางอำเภอวังน้ำเขียวจัดเป็นประจำทุกปี เช่น งานเบญจมาศบานในม่านหมอก การเปิดสวนดอกไม้เมืองหนาว ฟลอร่า พาร์ค และกิจกรรมอื่นๆ ที่ชุมชนจัดขึ้น ส่วนผู้ประกอบการ ที่เป็นสมาชิกชมรมส่งเสริมการท่องเที่ยวอำเภอวังน้ำเขียว จะร่วมกระตุ้นเศรษฐกิจ ทั้งลด แจก แถม

![](https://www.khaosod.co.th/wpapp/uploads/2024/10/3809125_0.jpg)

นายพงษ์เทพ มาลาชาสิงห์ ประธานชมรมส่งเสริมการท่องเที่ยวอำเภอวังน้ำเขียว เปิดเผยว่า ช่วงไฮซีชั่นนี้ที่อำเภอวังน้ำเขียว นอกจากจะเป็นช่วงพุทรานมสด ออกผลผลิต ทางสวนดอกไม้เมืองหนาว ที่ฟลอร่า พาร์ค เปิดสวนให้นักท่องเที่ยวมาชมได้ตั้งแต่วันที่ 1 พฤศจิกายน นี้

![](https://www.khaosod.co.th/wpapp/uploads/2024/10/3809124_0.jpg)

นอกจากนี้ในช่วงเดือนกุมภาพันธ์ ของทุกปี จะมีการจัดงานเบญจมาศบานในม่านหมอก มีกิจกรรมจดทะเบียนสมรส การจำหน่ายผลิตผลทางการเกษตร สินค้าชุมชน ฯลฯ ในส่วนสมาชิกชมรมส่งเสริมการท่องเที่ยวอำเภอวังน้ำเขียว จะร่วมกันลดราคาห้องพัก 20-50% เพื่อกระตุ้นการท่องเที่ยวและคืนกำไรให้กับนักท่องเที่ยวด้วย โดยสามารถสอบถามมาที่ โทร. 085-4254444 ติดตามข้อมูลได้ที่ เพจชมรมส่งเสริมการท่องเที่ยวอำเภอวังน้ำเขียว