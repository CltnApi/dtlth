---
layout: post
code: "ART24111304069US89V"
origin_url: "https://www.khaosod.co.th/breaking-news/news_9502961"
image: "https://github.com/user-attachments/assets/acc4dc3c-e846-4357-b755-437d5df4ffeb"
title: "กรมอุตุนิยมวิทยา อัพเดต เส้นทางพายุหมุนเขตร้อน 3 ลูก เผย 13-17 พ.ย.นี้ อีสาน กทม. มีฝน"
description: "กรมอุตุนิยมวิทยา อัพเดต เส้นทางพายุหมุนเขตร้อน 3 ลูก เผยพยากรณ์ฝนสะสม 10 วันล่วงหน้า 13-17 พ.ย.นี้ อีสาน กทม. กลาง ตะวันออก มีฝนฟ้าคะนอง "
category: "HOT_NEWS"
language: "th"
date: 2024-11-13T04:26:40.134Z
---

# กรมอุตุนิยมวิทยา อัพเดต เส้นทางพายุหมุนเขตร้อน 3 ลูก เผย 13-17 พ.ย.นี้ อีสาน กทม. มีฝน

[![กรมอุตุนิยมวิทยา อัพเดต เส้นทางพายุหมุนเขตร้อน 3 ลูก เผย 13-17 พ.ย.นี้ อีสาน กทม. มีฝน](https://www.khaosod.co.th/wpapp/uploads/2024/11/storm.jpg "กรมอุตุนิยมวิทยา อัพเดต เส้นทางพายุหมุนเขตร้อน 3 ลูก เผย 13-17 พ.ย.นี้ อีสาน กทม. มีฝน")](https://www.khaosod.co.th/wpapp/uploads/2024/11/storm.jpg)

**กรมอุตุนิยมวิทยา อัพเดต เส้นทางพายุหมุนเขตร้อน 3 ลูก เผยพยากรณ์ฝนสะสม 10 วันล่วงหน้า 13-17 พ.ย.นี้ อีสาน กทม. กลาง ตะวันออก มีฝนฟ้าคะนอง**

วันที่ 13 พ.ย.2567 [**กรมอุตุนิยมวิทยา**](https://www.facebook.com/tmd.go.th?__cft__[0]=AZUd5tAsZkKWjSnTjrUU8F98cnqqbA3iSpHhgOZzywSiq2wO3iqDpuNuGALamPfUc5SfcBhm_GfjyzTYaHg8iHMKqa69otNC2oJHDsqPUK0tFqviiLI6ijoVmkTwZPWpruPHn4X5-6NxM9EYAMD011STPHSK4NapNYYWDZg0tGW3yg&__tn__=-UC%2CP-R) อัพเดตเส้นทางพายุหมุนเขตร้อนในมหาสมุทรแปซิฟิกตะวันตกและทะเลจีนใต้ เช้าวันนี้ (13/11/67) จาก RSMC โตเกียว ญี่ปุ่น และ ศูนย์พยากรณ์ฯยุโรป : พายุ “YINXING” สลายตัวไปเป็นหย่อมความกดอากาศต่ำแล้ว

ส่วนพายุอีก 3 ลูก ยังไม่มีแนวโน้มจะเคลื่อนเข้าสู่ประเทศไทย มวลอากาศเย็นยังทำหน้าที่ดูดกลืนพายุไปเกือบทั้งหมด ไม่น่ากังวลเรื่องพายุที่จะส่งผลกระทบกับประเทศไทยในระยะ 10 วันข้างหน้านี้[![](https://www.khaosod.co.th/wpapp/uploads/2024/11/465730438_990223433149792_3630418819053239871_n-696x499.jpg)](https://www.khaosod.co.th/wpapp/uploads/2024/11/465730438_990223433149792_3630418819053239871_n.jpg)

ขณะเดียวกัน สำหรับอัพเดตผลการพยากรณ์ฝนสะสมรายวัน (ทุกๆ 24 ชม.:(นับตั้งแต่ 07.00น. ถึง 07.00น.วันรุ่งขึ้น) และลมที่ระดับ 925hPa (750 ม.)10 วันล่วงหน้า ระหว่าง 13 -22 พ.ย.67 init. 2024111212 จากศูนย์พยากรณ์อากาศระยะกลางยุโรป (ECMWF)

(วิเคราะห์ตามผลจากแบบจำลองฯ) เฉดสีแดงหมายถึงฝนหนัก สีเขียวหมายถึงฝนเล็กน้อย วันลอยกระทงปีนี้อาจมีฝนฟ้าคะนองบางพื้นที่ โดยเฉพาะพื้นที่ภาคกลาง ภาคตะวันออก กทม.และปริมณฑล ภาคใต้ตอนบน แต่ไม่น่าเป็นอุปสรรค  
[![](https://www.khaosod.co.th/wpapp/uploads/2024/11/465676640_990223466483122_8850508055469085056_n-696x605.jpg)](https://www.khaosod.co.th/wpapp/uploads/2024/11/465676640_990223466483122_8850508055469085056_n.jpg)

ช่วง 13-17 พ.ย.67 มวลอากาศเย็นที่แผ่ปกคลุมมีกำลังอ่อนลง ลมเบาลง และอุณหภูมิจะเริ่มสูงขึ้น อากาศร้อนตอนกลางวัน แต่ยอดดอยยอดภู ยังมีอากาศเย็นพอให้ได้สัมผัส ส่วนภาคตะวันออก กทม. และปริมณฑล อุณหภูมิสูงขึ้นและมีฝนฟ้าคะนองเล็กน้อย เมฆเพิ่มขึ้นบ้าง และมีหมอกในหลายพื้นที่ เดินทางสัญจรต้องระวัง ทัศนวิสัยการมองเห็นต่ำลง ระวังรักษาสุขภาพช่วงที่มีอากาศเปลี่ยนแปลง  
[![](https://www.khaosod.co.th/wpapp/uploads/2024/11/465733811_990223479816454_1398413927163998531_n-696x607.jpg)](https://www.khaosod.co.th/wpapp/uploads/2024/11/465733811_990223479816454_1398413927163998531_n.jpg)

สำหรับ พายุ “หยินซิ่ง (YINXING)” ได้อ่อนกำลังลงเป็นหย่อมความกดอากาศต่ำแล้ว อาจทำให้ภาคอีสานด้านตะวันออกมีเมฆเพิ่มขึ้น และมีฝนฟ้าคะนองเกิดขึ้นได้บ้าง บริเวณภาคอีสานตอนล่าง ภาคตะวันออก ภาคกลางตอนล่าง กทม.และปริมณฑล ลมอาจจะมีทิศทางแปรปรวน ส่วนภาคใต้จะเริ่มมีฝนลดลง แต่ยังมีฝนบางแห่ง

ช่วง 18-22 พ.ย.67 มวลอากาศเย็นกำลังปานกลางประเทศจีนจะแผ่ลงมาปกคลุมภาคอีสานและทะเลจีนใต้ ลมแรงขึ้น อากาศจะเริ่มเย็นลงอีกครั้งและอาจมีคลื่นกระแสลมฝ่ายตะวันตกพัดปกคลุมภาคเหนือตอนบนอีกครั้ง ส่วนภาคใต้ฝนจะเริ่มมีฝนเพิ่มขึ้นอีกครั้งหลังวันที่ 19 พ.ย.67  
[![](https://www.khaosod.co.th/wpapp/uploads/2024/11/465955831_990223519816450_2659939852460189465_n-696x608.jpg)](https://www.khaosod.co.th/wpapp/uploads/2024/11/465955831_990223519816450_2659939852460189465_n.jpg)

ทั้งนี้ **กรมอุตุนิยมวิทยา** ประกาศกรมอุตุนิยมวิทยา เรื่อง **พายุ “โทราจี”** ฉบับที่ 2 (282/2567) เมื่อเวลา 04.00 น. ของวันนี้ (13 พ.ย. 2567) พายุโซนร้อน “โทราจี” บริเวณทะเลจีนใต้ตอนบน มีศูนย์กลางอยู่ที่ละติจูด 20.1 องศาเหนือ ลองจิจูด 116.8 องศาตะวันออก มีความเร็วลมสูงสุดใกล้ศูนย์กลางประมาณ 85 กิโลเมตรต่อชั่วโมง

พายุนี้กำลังเคลื่อนตัวทางทิศตะวันตกค่อนทางเหนือเล็กน้อยด้วยความเร็วประมาณ 15 กิโลเมตรต่อชั่วโมง พายุนี้มีแนวโน้มเคลื่อนเข้าใกล้เกาะไหหลำ ประเทศจีนในช่วงวันที่ 14 – 15 พ.ย. 67 และมีแนวโน้มจะอ่อนกำลังลง โดยพายุนี้ไม่มีผลโดยตรงต่อลักษณะอากาศของประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางไว้ด้วย  
[![](https://www.khaosod.co.th/wpapp/uploads/2024/11/466015200_990223439816458_5197925976008537546_n-696x595.jpg)](https://www.khaosod.co.th/wpapp/uploads/2024/11/466015200_990223439816458_5197925976008537546_n.jpg)

ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

