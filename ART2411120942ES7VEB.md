---
layout: post
code: "ART2411120942ES7VEB"
origin_url: "https://www.matichon.co.th/politics/news_4895155"
image: "https://github.com/user-attachments/assets/253a9459-5c67-4e15-9967-2b92e2ca00f6"
title: "กมธ.มั่นคง กัดไม่ปล่อย นัดประชุม 22 พ.ย. เชิญ ทักษิณ-ทวี ให้ข้อมูล ชั้น 14 รพ.ตำรวจ"
description: "\"กมธ.ความมั่นคง\" กัดไม่ปล่อย ปมนักโทษวีวีไอพี พักชั้น14 รพ.ตำรวจ ออกหนังสือนัดประชุม 22 พ.ย. พร้อมเชิญ \"ทักษิณ\" ให้ข้อมูล"
category: "POLITICS"
language: "th"
date: 2024-11-12T09:46:02.536Z
---

# กมธ.มั่นคง กัดไม่ปล่อย นัดประชุม 22 พ.ย. เชิญ ทักษิณ-ทวี ให้ข้อมูล ชั้น 14 รพ.ตำรวจ

[![](https://www.matichon.co.th/wp-content/uploads/2024/11/75275263.jpg "75275263")](https://www.matichon.co.th/wp-content/uploads/2024/11/75275263.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**“กมธ.ความมั่นคง” กัดไม่ปล่อย ปมนักโทษวีวีไอพี พักชั้น14 รพ.ตำรวจ ออกหนังสือนัดประชุม 22 พ.ย. พร้อมเชิญ “ทักษิณ” ให้ข้อมูล**

เมื่อวันที่ 12 พฤศจิกายน ผู้สื่อข่าวรายงานจากรัฐสภา ว่า **คณะกรรมาธิการ (กมธ.) ความมั่นคงแห่งรัฐ กิจการชายแดนไทย ยุทธศาสตร์ชาติ และการปฏิรูปประเทศ** สภาผู้แทนราษฎร ที่มี**นายรังสิมันต์ โรม** ส.ส.บัญชีรายชื่อ พรรคประชาชน ในฐานะประธานกมธ. ในวันนี้ (12 พ.ย.) กมธ.ฯได้มีหนังสือนัดประชุม กมธ. เพื่อพิจารณาเรื่องการตรวจสอบกรณีที่กรมราชทัณฑ์ให้**นายทักษิณ ชินวัตร** อดีตนายกฯ พักรักษาตัวในโรงพยาบาลตำรวจ กับการใช้อำนาจหน้าที่ตามกฎหมายต่อเนื่องเป็นครั้งที่สอง ในวันที่ 22 พ.ย. เวลา 09.30 น. พร้อมกำหนดการเชิญบุคคลที่เกี่ยวข้องมาให้ข้อมูลต่อกมธ. ได้แก่ นายทักษิณ ,พ.ต.อ.ทวี สอดส่อง รมว.ยุติธรรม , อธิบดีกรมราชทัณฑ์ ,พล.ต.ท.โสภณรัชจ์ สิงหจารุ ผู้ช่วย ผบ.ตร. ,พล.ต.ท.ทวีศิลป์ เวชวิทารณ์ นพ.ใหญ่ รพ.ตำรวจ ,นายวัฒน์ชัย มิ่งบรรเจิดสุข ผู้อำนวยการทัณฑสถาน รพ.ราชทัณฑ์ , น.ส.รวมทิพย์ สุภานันท์ นพ.ชำนาญพิเศษ รพ.ราชทัณฑ์ ,นายวิชัย วงศ์ชนะภัย ผู้ช่วยเลขาธิการแพทยสภา และ ผบ.เรือนจำพิเศษกรุงเทพ

ผู้สื่อข่าวรายงานว่า กรณีดังกล่าวถือเป็นการตรวจสอบเป็นครั้งที่ 2 หลังจากที่การตรวจสอบในครั้งแรก พบข้อมูลที่กมธ. ติดใจ คือ มาตรฐานการรักษาในเรือนจำ รวมถึงการส่งตัวผู้ต้องขังที่ป่วย และวินิจฉัยโดยพยาบาลว่าป่วยหนักถึงขั้นที่ต้องส่งตัวไปรักษาต่อ อีกทั้งยังไม่พบรายละเอียดของการรักษา และการบันทึกภาพใน รพ.ตำรวจ ที่เป็นไปตามมาตรฐานการดูแลนักโทษนอกเรือนจำ

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)