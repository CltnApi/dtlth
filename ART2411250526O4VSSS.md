---
layout: post
code: "ART2411250526O4VSSS"
origin_url: "https://www.khaosod.co.th/sports/news_9519992"
image: "https://github.com/user-attachments/assets/750bd325-929f-4238-b2fb-fa306dc8e78c"
title: "โค้ชกบ ประกาศลาออก รับผิดชอบผลงาน ชลบุรี"
description: "โค้ชกบ พิภพ อ่อนโม้ กุนซือ ชลบุรี เอฟซี ประกาศลาออกแล้ว..."
category: "SPORTS"
language: "th"
date: 2024-11-25T05:41:54.032Z
---

# โค้ชกบ ประกาศลาออก รับผิดชอบผลงาน ชลบุรี

[![โค้ชกบ ประกาศลาออก รับผิดชอบผลงาน ชลบุรี](https://www.khaosod.co.th/wpapp/uploads/2024/11/hjte.jpg "โค้ชกบ ประกาศลาออก รับผิดชอบผลงาน ชลบุรี")](https://www.khaosod.co.th/wpapp/uploads/2024/11/hjte.jpg)

ความเคลื่อนไหว “ฉลามชล” ชลบุรี เอฟซี ทีมในศึกไทยลีก 2 ภายใต้การนำของ “โค้ชโกบ” พิภพ อ่อนโม้ ซึ่งมำผลงานไม่ดีนัก เมื่อไร้ชัยชนะในศึกไทยลีก 2 4 เกมหลังสุด โดยเมื่อวันอาทิตย์ที่ 24 พฤศจิกายน 2567 ที่ผ่านมา บุกไปแพ้ นครศรี ยูไนเต็ด 3-2 ทำให้มี 21 คะแนนเท่าเดิม จากการลงสนาม 13 นัด รั้งอันดับ 4 ของตาราง

ล่าสุด ‘โค้ชกบ’ พิภพ อ่อนโม้ ตัดสินใจรับผิดชอบผลงาน ด้วยการลาออกจากตำแหน่งหัวหน้าผู้ฝึกสอน เป็นที่เรีบร้อยแล้ว

โดย โค้ชกบ กล่าวว่า “ขอบคุณผู้บริหารที่ให้โอกาสผมมารับหน้าที่อันยิ่งใหญ่นี้ ชลบุรียังเป็นทีมที่ผมรักตลอดไป ผมเสียใจกับผลงานที่ออกมา ไม่เป็นไปตามเป้าหมาย ที่ผมได้ตั้งใจไว้ ผมจึงขอรับผิดชอบผลงาน ด้วยการลาออก จากการเป็นผู้ฝึกสอน ชลบุรี เอฟซี ขอบคุณทุกคนที่ให้กำลังใจและอยู่เคียงข้างผมมาโดยตลอด”

สำหรับ ผลงานการคุมทีมชลบุรี เอฟซี ของ พิภพ อ่อนโม้ คุม 14 นัดรวมทุกรายการ ชนะ 7 เสมอ 3 และ แพ้ 4 เกม