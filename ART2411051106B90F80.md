---
layout: post
code: "ART2411051106B90F80"
origin_url: "https://www.khaosod.co.th/breaking-news/news_9491508"
image: "https://github.com/user-attachments/assets/0a3dc893-acd9-4e26-8af9-5f2e110711d9"
title: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 29 จังหวัดฝนถล่ม กทม.โดนด้วย"
description: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 29 จังหวัดฝนถล่ม กทม.โดนด้วย ภาคใต้หนักสุด เตือนฉบับ 11 อากาศแปรปรวน-ฝนตกหนัก "
category: "HOT_NEWS"
language: "th"
date: 2024-11-05T11:45:53.447Z
---

# กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 29 จังหวัดฝนถล่ม กทม.โดนด้วย

[![กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 29 จังหวัดฝนถล่ม กทม.โดนด้วย ](https://www.khaosod.co.th/wpapp/uploads/2024/11/weather-web.jpg "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 29 จังหวัดฝนถล่ม กทม.โดนด้วย ")](https://www.khaosod.co.th/wpapp/uploads/2024/11/weather-web.jpg)

**กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 29 จังหวัดฝนถล่ม กทม.โดนด้วย ภาคใต้หนักสุด เตือนฉบับ 11 อากาศแปรปรวน-ฝนตกหนัก**

เมื่อเวลา 17.00 น. วันที่ 5 พ.ย.2567 **[กรมอุตุนิยมวิทยา](https://www.tmd.go.th/)** **ประกาศกรมอุตุนิยมวิทยา** **เรื่อง อากาศแปรปรวนบริเวณประเทศไทยตอนบน** **และฝนตกหนักถึงหนักมากในภาคใต้** **ฉบับที่ 1****1** **(****260****/256****7****)****(****มีผลกระทบจนถึงวันที่** **6** **พฤศจิกายน 256****7****)**

ความว่า บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงอีกระลอกหนึ่งจากประเทศจีนแผ่เสริมลงมาปกคลุมประเทศไทยตอนบน และทะเลจีนใต้ ลักษณะเช่นนี้ทำให้ประเทศไทยตอนบนมีอากาศเย็นในตอนเช้า อุณหภูมิจะลดลง 1–2 องศาเซลเซียสกับมีลมแรง ในภาคตะวันออกเฉียงเหนือ สำหรับบริเวณยอดดอยและยอดภูมีอากาศเย็นถึงหนาว

ในขณะที่ลมตะวันออกและลมตะวันออกเฉียงใต้ในระดับบนพัดปกคลุมบริเวณภาคเหนือตอนล่าง ภาคตะวันออกเฉียงเหนือตอนล่าง ภาคกลางตอนล่างรวมทั้งกรุงเทพมหานครและปริมณฑล และภาคตะวันออก ทำให้บริเวณดังกล่าวมีฝนฟ้าคะนองบางแห่งเกิดขึ้นได้

ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาพอากาศที่เย็นลง สำหรับเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรไว้ด้วย

สำหรับร่องมรสุมพาดผ่านภาคใต้ ในขณะที่มรสุมตะวันออกเฉียงเหนือกำลังปานกลางพัดปกคลุมอ่าวไทย และภาคใต้ลักษณะเช่นนี้ทำให้ภาคใต้มีฝนตกหนักถึงหนักมากบางแห่ง ขอให้ประชาชนบริเวณดังกล่าวระวังอันตรายจากฝนตกหนักถึงหนักมาก และฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

**ในวันที่ 5 พฤศจิกายน 2567**

**ภาคใต้ :** จังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส ระนอง พังงา ภูเก็ต กระบี่ ตรัง และสตูล

**ในวันที่ 6 พฤศจิกายน 2567**

**ภาคใต้ :** จังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช พัทลุง สงขลา ระนอง พังงา และกระบี่

ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือสายด่วนพยากรณ์อากาศ 1182 ได้ตลอด 24 ชั่วโมงประกาศ ณ วันที่ 5 พฤศจิกายน พ.ศ. 2567 เวลา 17.00 น. กรมอุตุนิยมวิทยา จะออกประกาศฉบับต่อไป ในวันที่ 6 พฤศจิกายน พ.ศ. 2567 เวลา 05.00 น.  
[![](https://www.khaosod.co.th/wpapp/uploads/2024/11/weather11-540x696.jpg)](https://www.khaosod.co.th/wpapp/uploads/2024/11/weather11.jpg)

พยากรณ์อากาศ 24 ชั่วโมงข้างหน้า ร่องมรสุมพาดผ่านภาคใต้ตอนล่าง ในขณะที่มีมรสุมตะวันออกเฉียงเหนือกำลังปานกลางพัดปกคลุมอ่าวไทยและภาคใต้ ทำให้ภาคใต้มีฝนตกหนักถึงหนักมากบางแห่ง ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตะสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่าน และพื้นที่ลุ่มไว้ด้วย

ส่วนคลื่นลมบริเวณอ่าวไทยและทะเลอันดามัน มีกำลังปานกลาง โดยอ่าวไทยมีคลื่นสูง 1-2 เมตร ทะเลอันดามันมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือบริเวณดังกล่าวเดินเรือด้วยความระมัดระวัง และหลีกเลี่ยงการเดินเรือในบริเวณที่มีฝนฟ้าคะนองไว้ด้วย

สำหรับบริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงอีกระลอกหนึ่งจากประเทศจีนแผ่ลงมาปกคลุมประเทศไทยตอนบน และทะเลจีนใต้ ลักษณะเช่นนี้ทำให้บริเวณดังกล่าวมีอากาศเย็นในตอนเช้า และ อุณหภูมิลดลง 1-2 องศาเซลเซียส ภาคตะวันออกเฉียงเหนือมีลมแรง

ในขณะที่ลมตะวันออกและลมตะวันออกเฉียงใต้ในระดับบนพัดปกคลุมบริเวณภาคเหนือตอนล่าง ภาคตะวันออกเฉียงเหนือตอนล่าง ภาคกลางตอนล่าง รวมทั้ง กทม. และปริมณฑล ทำให้บริเวณดังกล่าวมีฝนฟ้าคะนองบางแห่งเกิดขึ้นได้

**ภาคเหนือ**

อากาศเย็นในตอนเช้า มีฝนฟ้าคะนอง ร้อยละ 20 ของพื้นที่  
ส่วนมากบริเวณ **จังหวัดแม่ฮ่องสอน เชียงใหม่ ลำพูน และ ตาก**

**ภาคตะวันออกเฉียงเหนือ**

อากาศเย็นในตอนเช้ากับมีลมแรง อุณหภูมิลดลง 1-2 องศาเซลเซียส  
โดยมีฝนเล็กน้อยบางแห่ง ส่วนมากทางตอนล่างของภาค

**ภาคกลาง**

อากาศเย็นในตอนเช้า มีฝนฟ้าคะนองร้อยละ 20 ของพื้นที่  
ส่วนมากบริเวณ**จังหวัดราชบุรี สมุทรสงคราม สมุทรสาคร และ นครปฐม**

**ภาคตะวันออกชายฝั่ง**

อากาศเย็นในตอนเช้า มีฝนฟ้าคะนองร้อยละ 30 ของพื้นที่  
ส่วนมากบริเวณ **จังหวัดสระแก้ว ชลบุรี ระยอง จันทบุรี และ ตราด**

**ภาคใต้ฝั่งตะวันออก (ฝั่งอ่าวไทย)**

มีฝนฟ้าคะนองร้อยละ 80 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดเพชรบุรี ประจวบคีรีขันธ์ ชุมพร สุราษฏร์ธานี นครศรีธรรมราช**  
**พัทลุง สงขลา ปัตตานี ยะลา และ นราธิวาส**  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้ฝั่งตะวันออก (ฝั่งอันดามัน)**

มีฝนฟ้าคะนองร้อยละ 60 ของพื้นที่ และมีฝนตกหนักบางแห่ง  
บริเวณ **จังหวัดระนอง พังงา ภูเก็ต กระบี่ ตรัง และ สตูล**  
ทะเลมีคลื่นสูง 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพมหานครและปริมณฑล**

มีฝนฟ้าคะนองร้อยละ 30 ของพื้นที่  
[![](https://www.khaosod.co.th/wpapp/uploads/2024/11/weather2-696x392.jpg)](https://www.khaosod.co.th/wpapp/uploads/2024/11/weather2.jpg)



