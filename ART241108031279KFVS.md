---
layout: post
code: "ART241108031279KFVS"
origin_url: "https://www.khaosod.co.th/special-stories/news_9495662"
image: "https://github.com/user-attachments/assets/6303915d-b996-4c53-b2f5-ffa769afdb6a"
title: "3ปีเสียหาย 7หมื่นล้าน! เปิดสถิติแจ้งความคดีออนไลน์ เฉพาะต.ค.ถูกหลอก2.7พันล."
description: "รองโฆษกรัฐบาล เผยสถิติแจ้งความออนไลน์ ตั้งแต่ปี 65-67 เสียหาย 7 หมื่นกว่าล้านบาท เฉลี่ย 77 ล้านบาทต่อวัน หลอกซื้อขายสินค้าบริการมากสุด 4.7 พันล้าน"
category: "SPECIAL_STORIES"
language: "th"
date: 2024-11-08T03:16:45.162Z
---

# 3ปีเสียหาย 7หมื่นล้าน! เปิดสถิติแจ้งความคดีออนไลน์ เฉพาะต.ค.ถูกหลอก2.7พันล.

[![3ปีเสียหาย 7หมื่นล้าน! เปิดสถิติแจ้งความคดีออนไลน์ เฉพาะต.ค.ถูกหลอก2.7พันล.](https://www.khaosod.co.th/wpapp/uploads/2024/11/gov.jpg "3ปีเสียหาย 7หมื่นล้าน! เปิดสถิติแจ้งความคดีออนไลน์ เฉพาะต.ค.ถูกหลอก2.7พันล.")](https://www.khaosod.co.th/wpapp/uploads/2024/11/gov.jpg)

**รองโฆษกรัฐบาล เผยสถิติแจ้งความออนไลน์ ตั้งแต่ปี 65-67 เสียหาย 7 หมื่นกว่าล้านบาท เฉลี่ย 77 ล้านบาทต่อวัน หลอกซื้อขายสินค้าบริการมากสุด 4.7 พันล้าน**

เมื่อวันที่ 8 พ.ย.2567 **นายคารม พลพรกลาง รองโฆษกประจำสำนักนายกรัฐมนตรี** เปิดเผยว่า ตั้งแต่วันที่ 1 มี.ค.65 – 31 ต.ค.67 ผลการแจ้งความออนไลน์ ผ่าน https://www.thaipoliceonline.com รวม 708,141 เรื่อง **มูลค่าความเสียหายรวม 74,893,134,395 บาท เฉลี่ย 77 ล้านบาทต่อวัน** ผลการอายัดบัญชี จำนวน 544,183 บัญชี ยอด ขออายัด จำนวน 43,040,600,310 บาท ยอดอายัดได้ จำนวน 8,243,782,268 บาท

นายคารม กล่าวว่า สำหรับประเภทคดีออนไลน์ที่มีการแจ้งความมากที่สุด 5 อันดับแรก ดังนี้ 1.หลอกลวงซื้อขายสินค้าหรือบริการ (ไม่เป็นขบวนการ) มูลค่าความเสียหาย 4,720,471,220 บาท 2.หลอกให้โอนเงินเพื่อทำงานหารายได้พิเศษ มูลค่าความเสียหาย 11,349,462,554 บาท

3.หลอกให้กู้เงิน มูลค่าความเสียหาย 3,424,266,215 บาท 4.หลอกให้ลงทุนผ่านระบบคอมพิวเตอร์ มูลค่าความเสียหาย 26,899,292,582 บาท และ 5.ข่มขู่ทางโทรศัพท์ มูลค่าความเสียหาย 10,059,145,081 บาท

ในเดือนต.ค.67 ผลการแจ้งความออนไลน์ ผ่าน ttps://www.thaipoliceonline.com รวม 36,138 เรื่อง มูลค่าความเสียหายรวม 2,777,100,017 บาท เฉลี่ย 89 ล้านบาทต่อวัน ผลการอายัดบัญชี จำนวน 20,182 บัญชี ยอดขออายัด จำนวน 913,946,357 บาท ยอดอายัดได้ จำนวน 242,386,464 บาท

ทั้งนี้ จากรายงานข้อมูลดังข้างต้น ยังมีประชาชนหลงกลตกเป็นเหยื่อมิจฉาชีพ ขอประชาชนระมัดระวังอย่าหลงเชื่อมิจฉาชีพ ที่เชิญชวน ชักชวนโดยวิธีการต่าง ๆ หากถูกหลอก สามารถแจ้งความออนไลน์ที่ https://www.thaipoliceonline.com หรือสอบถามที่เบอร์ 1441 หรือ 081-866-3000