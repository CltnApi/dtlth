---
layout: post
code: "ART2411221311Y7KG32"
origin_url: "https://www.khaosod.co.th/breaking-news/news_9517535"
image: "https://github.com/user-attachments/assets/7184fb46-c912-460b-8d63-43a4ecd522b8"
title: "รอดนอนคุก ตร.ให้ประกัน\"เอก สายไหมต้องรอด\" สู้กลับทนายบอสพอล ส่งของขวัญให้ก่อนปีใหม่"
description: "ตำรวจสอบ 4 ชั่วโมง ก่อนให้ประกัน นายเอกภพ เหลืองประเสริฐ ผู้ก่อตั้งเพจสายไหมต้องรอด ปฏิเสธทุกข้อกล่าวหา สู้กลับ ทนายบอสพอล ฮึ่มส่ง “ของขวัญ”"
category: "HOT_NEWS"
language: "th"
date: 2024-11-22T13:21:15.934Z
---

# รอดนอนคุก ตร.ให้ประกัน"เอก สายไหมต้องรอด" สู้กลับทนายบอสพอล ส่งของขวัญให้ก่อนปีใหม่

[![รอดนอนคุก ตร.ให้ประกัน"เอก สายไหมต้องรอด" สู้กลับทนายบอสพอล ส่งของขวัญให้ก่อนปีใหม่](https://www.khaosod.co.th/wpapp/uploads/2024/11/Saimai-must-survive.jpg "รอดนอนคุก ตร.ให้ประกัน"เอก สายไหมต้องรอด" สู้กลับทนายบอสพอล ส่งของขวัญให้ก่อนปีใหม่")](https://www.khaosod.co.th/wpapp/uploads/2024/11/Saimai-must-survive.jpg)

ตำรวจสอบ 4 ชั่วโมง ก่อนให้ประกัน นายเอกภพ เหลืองประเสริฐ ผู้ก่อตั้งเพจสายไหมต้องรอด ปฏิเสธทุกข้อกล่าวหา สู้กลับ ทนายบอสพอล ฮึ่มส่ง “ของขวัญ” ให้ก่อนปีใหม่แน่

เมื่อเวลา 19.00 น. วันที่ 22 พ.ย.2567 ผู้สื่อข่าวรายงานความคืบหน้า นายเอกภพ เหลืองประเสริฐ ผู้ก่อตั้งเพจสายไหมต้องรอด เข้าให้ปากคำกับพนักงานสอบสวน กองบังคับการปราบปรามการกระทำความผิดเกี่ยวกับอาชญากรรมทางเทคโนโลยี(บก.ปอท.) เพื่อรับทราบข้อหา ก่อนถูกออกหมายจับในเวลาต่อมา ในความผิดนำเข้าข้อมูลอันเป็นเท็จสู่ระบบคอมพิวเตอร์ โดยพนักงานสอบสวนใช้เวลาสอบปากคำนานนาน 4 ชั่วโมงแล้วให้ประกันตัวออกไป

นายเอกภพ เปิดเผยว่า วันนนี้ตนได้รับการประตัวในชั้นพนักงานสอบสวนเป็นวงเงิน 50,000 บาท ซึ่งเป็นคดีที่กลุ่ม “บอสดิไอคอนกรุ๊ป” มอบหมายทนายความให้มาแจ้งความตน ซึ่งตนก็ให้การปฏิเสธทุกข้อกล่าวหา และก็ได้นำข้อมูลที่เป็นข้อเท็จจริงที่เกิดขึ้นตั้งแต่ต้นให้เจ้าหน้าที่ตำรวจไปทั้งหมดแล้ว ทั้งบันทึกการสนทนานานกว่า 1 ชั่วโมง หรือข้อความแชทต่างๆ โดยทางตำรวจก็มองว่าเป็นประโยชน์ ซึ่งเป็นข้อมูลอีกด้านหนึ่งส่วนหมายจับที่ออก มองว่าก็เป็นเพียงกระบวนการของตำรวจ

[![](https://www.khaosod.co.th/wpapp/uploads/2024/11/เอก1-696x392.jpg)](https://www.khaosod.co.th/wpapp/uploads/2024/11/เอก1.jpg)

“ส่วนเรื่องพยานเท็จที่ผมเคยพามาให้ข้อมูลนั้น ก็ได้แจ้งความดำเนินคดีไปแล้ว เพื่อเป็นตัวอย่างให้ใครก็ตามที่จะส่งข้อมูลเท็จมาให้ หรือไปให้ข้อมูลกับผู้อื่นอีกแบบหนึ่ง มองว่าบุคคลเช่นนี้ต้องถูกดำเนินคดีทั้งหมด ซึ่งก็ได้มีอีกหลายคนที่ผมเตรียมดำเนินคดี โดยเฉพาะใครก็ตามที่พูดหรือทำให้ตนเองเสียหาย รวมถึง “ทนายบอสพอล” ผมจะส่ง “ของขวัญ” ไปให้ก่อนปีใหม่แน่นอน

ผมยังยืนยันว่า ผมและทีมงานเพจสายไหมต้องรอด พยายามคัดกรองตรวจสอบข้อมูลทุกอย่างเท่าที่ทำได้แล้ว และเมื่อเห็นว่าอาจเป็นประโยชน์กับตำรวจ จึงได้นำมาให้การกับตำรวจ พร้อมยังยืนยันว่าไม่เคยรับเงินไม่ว่าจะกรณีใดทั้งสิ้น ส่วนที่นายษิทรา เบี้ยบังเกิด หรือทนายตั้ม อ้างอิงคำพูดของผมไปร้องต่อหน่วยงานต่างๆนั้น ไม่รู้เรื่องและไม่มีส่วนเกี่ยวข้องใด”

**อ่านข่าว [ด่วน ศาลออกหมายจับ เอก สายไหมต้องรอด ความผิด พ.ร.บ.คอมพิวเตอร์ จ่อพบตร.ทันที](https://www.khaosod.co.th/breaking-news/news_9516959)**