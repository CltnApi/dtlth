---
layout: post
code: "ART2411140827BLJEHG"
origin_url: "https://www.khaosod.co.th/entertainment/news_9505382"
image: "https://github.com/user-attachments/assets/c379cabc-9ec9-4d37-8081-9bae0d9e6d5b"
title: "โยชิ รินรดา ชีวิตต้องเป๊ะ! จนทำให้รู้สึกเครียด สวยแต่อาภัพรัก จีบผู้ชายเขาก็ไม่ชอบ"
description: "อินฟลูเอนเซอร์คนสวย โยชิ รินรดา ชีวิตต้องเป๊ะ! จนทำให้รู้สึกเครียด สวยแต่อาภัพรัก หาแฟนยาก จีบผู้ชายเขาก็ไม่ชอบ พร้อมเผยเป็นคนขาดความมั่นใจ"
category: "ENTERTAINMENT"
language: "th"
date: 2024-11-14T08:33:08.593Z
---

# โยชิ รินรดา ชีวิตต้องเป๊ะ! จนทำให้รู้สึกเครียด สวยแต่อาภัพรัก จีบผู้ชายเขาก็ไม่ชอบ

[![โยชิ รินรดา ชีวิตต้องเป๊ะ! จนทำให้รู้สึกเครียด สวยแต่อาภัพรัก จีบผู้ชายเขาก็ไม่ชอบ](https://www.khaosod.co.th/wpapp/uploads/2024/11/yoshi1.jpg "โยชิ รินรดา ชีวิตต้องเป๊ะ! จนทำให้รู้สึกเครียด สวยแต่อาภัพรัก จีบผู้ชายเขาก็ไม่ชอบ")](https://www.khaosod.co.th/wpapp/uploads/2024/11/yoshi1.jpg)

_**อินฟลูเอนเซอร์คนสวย โยชิ รินรดา ชีวิตต้องเป๊ะ! จนทำให้รู้สึกเครียด สวยแต่อาภัพรัก หาแฟนยาก จีบผู้ชายเขาก็ไม่ชอบ พร้อมเผยเป็นคนขาดความมั่นใจ**_

บอกเลยว่าเธอคนนี้ใช้คำว่าสวยได้เปลืองมากสำหรับ **“โยชิ-รินรดา ธุระพันธ์”** ซึ่งมาเปิดใจในรายการ WOODY FM ถึงการใช้ชีวิตที่ต้องสวยเป๊ะอยู่ตลอดเวลา จนทำให้รู้สึกเครียด ด้านความรักโสดมาหลายปี หาแฟนยาก จีบผู้ชายเขาก็ไม่ชอบ จนตอนนี้รู้สึกว่าหวงเวลาของตัวเองไม่อยากแบ่งให้ใคร

[![](https://www.khaosod.co.th/wpapp/uploads/2024/11/yoshi4.jpg)](https://www.khaosod.co.th/wpapp/uploads/2024/11/yoshi4.jpg)

**คุณเป็นคนที่ไม่มั่นใจเท่าไหร่ในบางมุม****?** “ตอนเด็กๆ เป็นคนที่มั่นใจมากๆ ฉันสวยที่สุดในกลุ่ม ฉันสวยที่สุดในโรงเรียน แต่พอโตขึ้นมา ก็จะมีช่วงที่โดนเบรกเหมือนกันค่ะในช่วงที่ประกวด Miss Tiffany คิดว่ายังไงไปต้องได้มงแน่นอน ซึ่งวันที่ไปเราไม่ใช่พาร์ตนางงาม เราเป็นพาร์ตเน็ตไอดอล พอไปแล้วก็เกิดดราม่าว่าไม่เหมาะกับการเป็นนางงาม หลังจากนั้นคนก็เริ่มมาวิจารณ์เรา จากคนที่มั่นใจมากๆ ว่าฉันมีความสามารถ ฉันมีความสวย พอโดนคอมเมนต์ในเชิงลบเราก็ไขว้เขวเหมือนกัน หลังจากนั้นมาเราก็เป็นคนที่ขาดความมั่นใจพอสมควรค่ะ ก็ลดความมั่นหน้าของเรานิดหนึ่ง”

**การโดนเบรกมันดีกับเรายังไงบ้าง****?** “มันจะมีเบรกที่ให้เราพัฒนาตัวเอง กับเบรกหัวทิ่มเลย แบบไม่ฟังอะไรเราเลย ไม่ชอบก็คือเกลียดใช้คนรุนแรง ซึ่งแต่ก่อนเราจะไม่ได้มีคนสนใจมากขนาดนั้น แรกๆ เราก็เครียดนะ แต่พอเราโดนคำแบบนี้บ่อยๆ เราก็รู้สึกชิน ชินกับคำด่า หลังๆ จะไม่ค่อยแคร์กับคำด่าแล้ว มาแคร์กับคนที่เขาให้คำแนะนำมาเบรกเราว่าต้องปรับตรงไหนบ้าง”

**เรายังอยากทำอะไรบ้างในตอนนี้****?** “ตอนนี้มีความสุขกับการทำงานมากๆ ในอนาคตก็ไม่รู้ว่าจะเกิดอะไรขึ้น หรือว่าจะทำอะไรต่อหลังจากนี้ แค่รู้สึกว่าเหมือนมันเป็นเสต็ปต่อไปเรื่อยๆ ค่ะ ช่วงนี้หนูทำคอนเทนต์ชอบมาก ก็อยากจะทำอะไรที่มันเว่อร์ขึ้น อยากจะเป็นแพลตฟอร์มที่มันใหญ่ขึ้นเรื่อยๆ ชอบทำคอนเทนต์แปลงร่าง Transition ชอบเต้น ชอบลิปซิงค์ เป็นความสามารถหนึ่งที่เราทำได้ คิดว่าเราทำออกมาดี ก็เลยชื่นชอบที่จะทำ”

ADVERTISEMENT

**เรื่องความสัมพันธ์****?** “คือความรักจากคนรอบข้างก็มี แต่ว่าหลายๆ คนอาจจะไปโฟกัสเรื่องแฟน ไปหลายรายการทุกคนก็จะสงสัยว่าทำไมไม่มีแฟน ไม่มีคนมาจีบเลย จริงๆ แล้วถ้าพูดตามหลักความเป็นจริงมันก็มีคนเข้ามา แต่พอเราโสดไปนานๆ แล้วเราอายุเพิ่มมากยิ่งขึ้น จะมีอะไรที่มันสกัดออกได้แบบ ไม่เอาคนนี้ไม่ใช่ เลยทำให้เราเลยไม่มีแฟนมาถึงทุกคนนี้ โสดมา 3-4 ปีแล้ว พอเริ่มอยากจะหาแฟน ทำไมหายากจังเลย ไม่มีคนมาจีบ โหยหาความรักมากอยากจะมี ไปไล่ดู DM ว่ามีผู้ชายพิมพ์มาหาหรือเปล่า หรือว่าไปไล่ดูแชทเก่าๆที่เราไม่เคยเปิดดูเลยว่ามีคนมาจีบไหมก็ไม่มีเลย ทำยังไงดีปรึกษาเพื่อนอยากมีแฟนมาก เธอก็ลองไปจีบเขาสิ โอเคเราก็เริ่มเปิดใจ จีบผู้ชายซึ่งแต่ก่อนเชิ่ดมาก ฉันสวย คนต้องเข้ามาจีบสิ พอถ้าเล่าก็สงสารตัวเองนะแต่ก็เข้าใจในมุมผู้ชายก็คนไม่ใช่ยังไงก็ไม่ใช่ พอไปจีบผู้ชายดันไม่ชอบเรา พยายามตื้อหนักมากแชทหนักขวาจนเรา จนหงุดหงิดตัวเองว่าโอเคถ้าไม่มีก็ช่างมัน หาข้อดีจากการไม่มีแฟนดีกว่า แต่ก็เหงา ไม่อยากโฟกัสตรงนั้นแล้ว แต่ถ้ามันมีเข้ามาเราก็ไม่ได้ปิด”

[![](https://www.khaosod.co.th/wpapp/uploads/2024/11/yoshi5.jpg)](https://www.khaosod.co.th/wpapp/uploads/2024/11/yoshi5.jpg)

**เป็นคนหวงเวลา****?** “เราเคยใช้เวลามาคนเดียว 3-4 ปี แล้วพอเราต้องไปคุยกับคนๆ หนึ่ง ต้องแบ่งเวลาให้รู้สึกหวงเวลาตัวเอง จะคิดหนักว่าเราจะแชร์เวลากับคนๆ นี้จริงๆ เหรอ หลังๆ ก็คือเปิดใจมากยิ่งขึ้น คุย แต่ถ้ามีนิสัย 1 2 3 แบบคนเก่าเราก็จะไม่โอเคเลย มันตัดไปได้เลย ตัดคนได้ง่ายกลัวเสียเวลาจากตรงนั้น แต่ถ้าเป็นตอนเด็กต่อให้เขาไม่ดียังไงแต่ถ้าเขาตรงสเปกเรา ก็พร้อมที่จะปรับตัว แลกเวลาเพื่อที่จะให้เขา กลับกันพอโตมารู้สึกหวงเวลาของเรา”

**ชีวิตต้องเป๊ะ****?** “ช่วงแรกๆ ค่ะ ไปงานวันเกิดรุ่นพี่ แล้วเขาจะถ่ายรูปหลุดของแต่ละคนมาโพสต์ ช่วงนั้นหนูยังมีบุญอยู่ ที่รูปหลุดแต่ติดสวยอยู่ คนก็จะบอกว่าโยชิไม่ตายกล้องเลย คนอื่นหลุดหมดแต่โยชิรอด พอคนเริ่มชมเรา เราก็รู้สึกว่าห้ามหลุดไปเรื่อยๆไหม ทำว่าฉันไม่ตายกล้องนะ แรกๆ ก็ทำได้แต่งตัวสวยออกจากบ้านทุกวัน ไม่มีวันไหนที่ไม่สวยเลย สักพักหนึ่งเริ่มเหนื่อย เก็บมาคิด เก็บมาเครียดว่าถ้าวันหนึ่งเราออกไปเจอแฟนคลับแล้วเขาเห็นเราไม่สวย เขาจะผิดหวังจากเราไหม ทุกวันนี้ 7-11 หน้าสดต้องใส่แว่นต้องปิดแมส กลัวเขาเห็นหน้าสดแล้วบอกว่าตัวจริงไม่สวยเหมือนในรูป เลย ก็เลยทำให้เราเครียดหนัก รู้สึกว่าไม่เป็นตัวของตัวเอง วันไหนที่ไม่แต่งหน้าจะไม่ออกจากบ้านเด็ดขาด พอเราเหนื่อยมากๆก็รู้สึกว่าไม่อยากเป็นแล้วคนสวย เวลาเพื่อนมาถ่ายก็เริ่มทำหน้าไม่สวยบ้าง ให้คนเห็นว่าโยชิเริ่มหลุด ก็อยากให้ทุกคนได้เห็นมุมมองต่างๆ บ้าง ก็มีวันที่ยม มีวันที่ผมฟู”

[![](https://www.khaosod.co.th/wpapp/uploads/2024/11/yoshi3.jpg)](https://www.khaosod.co.th/wpapp/uploads/2024/11/yoshi3.jpg)

สามารถติดตาม Woody FM ได้ที่ช่องทาง Podcast : WOODY FM , Facebook: Woody, Youtube: Woody ทุกวันพุธ เวลา 19.00 น.

คลิกชมย้อนหลัง : [https://www.youtube.com/watch?v=gMKYnvdBjBA&t=302s](https://www.youtube.com/watch?v=gMKYnvdBjBA&t=302s)