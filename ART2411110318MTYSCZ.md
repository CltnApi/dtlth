---
layout: post
code: "ART2411110318MTYSCZ"
origin_url: "https://www.khaosod.co.th/special-stories/news_9499557"
image: "https://github.com/user-attachments/assets/890543fb-c3fe-46db-bcc1-32a667680211"
title: "โผล่อีก ชายสูงวัยนุ่งขาว แกล้งพิการ เดินเรี่ยไรเงิน ทั้งที่เมื่อวานเพิ่งโดนสึก"
description: "โผล่อีก ชายสูงวัยนุ่งขาว แกล้งพิการ เดินเรี่ยไรเงิน ทั้งที่เมื่อวานเพิ่งโดนสึก โลกออนไลน์วิพากาษ์วิจารณ์อย่างดุเดือดถึงพฤติกรรมดังกล่าว"
category: "SPECIAL_STORIES"
language: "th"
date: 2024-11-11T03:24:17.254Z
---

# โผล่อีก ชายสูงวัยนุ่งขาว แกล้งพิการ เดินเรี่ยไรเงิน ทั้งที่เมื่อวานเพิ่งโดนสึก

[![โผล่อีก ชายสูงวัยนุ่งขาว แกล้งพิการ เดินเรี่ยไรเงิน ทั้งที่เมื่อวานเพิ่งโดนสึก ](https://www.khaosod.co.th/wpapp/uploads/2024/11/fakemonk.jpg "โผล่อีก ชายสูงวัยนุ่งขาว แกล้งพิการ เดินเรี่ยไรเงิน ทั้งที่เมื่อวานเพิ่งโดนสึก ")](https://www.khaosod.co.th/wpapp/uploads/2024/11/fakemonk.jpg)

**โผล่อีก ชายสูงวัยนุ่งขาว แกล้งพิการ เดินเรี่ยไรเงิน ทั้งที่เมื่อวานเพิ่งโดนสึก โลกออนไลน์วิพากาษ์วิจารณ์อย่างดุเดือดถึงพฤติกรรมดังกล่าว**

หลังเป็นกระแสไวรัลในโลกออนไล์ พบชายแต่งกายคล้ายพระภิกษุ เดินขากะเผลกท่าทางเหมือนคนพิการ เรี่ยไรเงินชาวบ้าน เมื่อตรวจสอบกลับพบว่า แกล้งทำไม่ได้พิการจริงแต่อย่างใด

ต่อมา เจ้าหน้าที่พบ นายนิพนธ์ อายุ 65 ปี ชาว จ.สระบุรี ได้เดินเรี่ยไรเงิน จึงนำตัวมาสอบสวน ก่อนพาไปทำการลาสิกขา เพื่อให้พ้นสภาพจากการเป็นพระภิกษุ ที่รพ.สงฆ์

จากนั้นพามายัง สน.พญาไท จัดทำบันทึกจับกุมข้อหา “ก่อความเดือดร้อนรำคาญฯ” นำส่งพนักงานสอบสวน เพื่อดำเนินคดี ในข้อหา ตัวการในข้อหาแต่งกายหรือใช้เครื่องหมาย ที่แสดงว่าเป็นภิกษุ สามเณร นักพรต หรือนักบวชในศาสนาใดโดยมิชอบ ก่อนเสียค่าปรับ 100 บาทต่อไป

ล่าสุด วันที่ 11 พ.ย.2567 ผู้ใช้ TikTok **[zhetols](https://www.tiktok.com/@zhetols)** โพสต์คลิปพบชายสูงวัยคนดังกล่าวสวมชุดขาวเดินกะเผลกเรี่ยไรเงินชาวบ้าน ในพื้นที่หมู่บ้านบัวทองเคหะ โดยยังมีชาวบ้านที่หลงเชื่อนำเงินมาให้ชายคนดังกล่าว

โดยผู้โพสต์เขียนข้อความระบุว่า **วันนี้ใส่ชุดขาวจ้า สึกแล้วก็ทำอาชีพเดิมได้** #พระปลอม #พระแกล้งพิการ

ซึ่งหลังโพสต์มีผู้เข้ามาแสดงความคิดเห็นเป็นจำนวนมาก โดยต่างวิจารณ์ชายคนดังกล่าวว่าทำไม่ยังไม่หยุดพฤติกรรมเช่นนี้





