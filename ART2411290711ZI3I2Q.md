---
layout: post
code: "ART2411290711ZI3I2Q"
origin_url: "https://www.khaosod.co.th/special-stories/news_9527166"
image: "https://github.com/user-attachments/assets/5422a5d2-3346-4555-9222-63775b6b76cd"
title: "เลี้ยงมาแต่เล็ก น้ำท่วมปัตตานี เจ้าของจำใจฆ่าทิ้งทั้งน้ำตา ก่อนนำเนื้อให้พี่ๆกองทัพกิน"
description: "เลี้ยงมาแต่เล็ก น้ำท่วมปัตตานี เจ้าของจำใจฆ่าทิ้งทั้งน้ำตา หวั่นหลุดไปประชาชนในพื้นที่จะอันตราย ก่อนนำเนื้อให้พี่ๆกองทัพรับประทาน  "
category: "SPECIAL_STORIES"
language: "th"
date: 2024-11-29T07:32:20.741Z
---

# เลี้ยงมาแต่เล็ก น้ำท่วมปัตตานี เจ้าของจำใจฆ่าทิ้งทั้งน้ำตา ก่อนนำเนื้อให้พี่ๆกองทัพกิน

[![เลี้ยงมาแต่เล็ก น้ำท่วมปัตตานี เจ้าของจำใจฆ่าทิ้งทั้งน้ำตา ก่อนนำเนื้อให้พี่ๆกองทัพกิน](https://www.khaosod.co.th/wpapp/uploads/2024/11/crocodile29-11-01.jpg "เลี้ยงมาแต่เล็ก น้ำท่วมปัตตานี เจ้าของจำใจฆ่าทิ้งทั้งน้ำตา ก่อนนำเนื้อให้พี่ๆกองทัพกิน")](https://www.khaosod.co.th/wpapp/uploads/2024/11/crocodile29-11-01.jpg)

_**เลี้ยงมาแต่เล็ก น้ำท่วมปัตตานี เจ้าของจำใจฆ่าทิ้งทั้งน้ำตา หวั่นหลุดไปประชาชนในพื้นที่จะอันตราย ก่อนนำเนื้อให้พี่ๆกองทัพรับประทาน**_

วันที่ 29 พ.ย. 2567 ผู้สื่อข่าวรายงานว่า ผู้ใช้เฟซบุ๊กรายหนึ่ง อยู่ที่ ต.ปิยามุงมัง อ.ยะหริ่ง จ.ปัตตานี โพสต์ภาพจระเข้ที่ตายแล้ว โดยถูกเจ้าของฆ่าเนื่องจากต้องรับผิดชอบต่อสังคม เพราะน้ำท่วมสูง กลัวประชาชนในพื้นที่จะได้รับอันตรายหากจระเข้หลุดไป

ผู้โพสต์ระบุว่า RIP อาบู ของแบมังและเด็ก ๆ ของเขาทั้งหลาย หลับให้สบายนะบู ถ้าน้ำไม่ล้นแกคงแค่สลบไปเท่านั้น ความปลอดภัยของทุกคนต้องมาก่อน อาบูยอมเสียสละชีพ ไม่ว่าจะเห็นข่าวนี้จากเพจไหนขอให้คอมเมนต์เชิงสร้างสรรค์มากกว่าโจมตี

_“สัตว์เลี้ยงใครใครเขาก็รัก เลี้ยงมาแต่เล็กผูกพันกับมัน อยู่ ๆ มันต้องมาจบลงด้วยมือของเจ้าของเอง เจ้าของเสียสละมาก ๆ แล้ว เขาทำเพื่อชาวบ้านส่วนใครที่บอกว่าหลุดไปนู่นไปนี่คงไม่ใช่ละ ตอนนี้เนื้อของบูลงไปในท้องของพี่ ๆ กองทัพแล้วครับ” นอกจากนี้ผู้โพสต์ยังระบุด้วยว่า เจ้าของลงมือทั้งน้ำตา_

รายงานข่าวแจ้งว่า จากสถานการณ์น้ำท่วมในจังหวัดปัตตานียังคงวิกฤต หลังฝนตกหนักต่อเนื่อง ส่งผลให้พื้นที่ทั้ง 12 อำเภอถูกประกาศเป็นเขตภัยพิบัติ

โดยอำเภอที่ได้รับผลกระทบหนักที่สุด ได้แก่ อ.ยะรัง, อ.แม่ลาน, อ.ทุ่งยางแดง, อ.หนองจิก, อ.มายอ, อ.ไม้แก่น และ อ.โคกโพธิ์ รวม 39 ตำบล 194 หมู่บ้าน มีประชาชนเดือดร้อนกว่า 28,969 คน

[![](https://www.khaosod.co.th/wpapp/uploads/2024/11/crocodile29-11-03.jpg)](https://www.khaosod.co.th/wpapp/uploads/2024/11/crocodile29-11-03.jpg)