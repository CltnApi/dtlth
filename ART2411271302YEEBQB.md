---
layout: post
code: "ART2411271302YEEBQB"
origin_url: "https://www.khaosod.co.th/special-stories/news_9524138"
image: "https://github.com/user-attachments/assets/a44ec7c7-0523-4040-b84a-c1dbc8a2e3a6"
title: "ยะลา ฝนยังตกไม่หยุด ล่าสุดช่วงเย็น น้ำท่วมสูงเกือบมิดหลังคาแล้ว"
description: "ยะลา ฝนยังตกไม่หยุด ล่าสุดช่วงเย็น น้ำท่วมสูงเกือบมิดหลังคาแล้ว ขณะเดียวกันพื้นที่อื่น ๆ ใน 7 จังหวัดภาคใต้ ยังคงมีฝนฟ้าคะนองร้อยละ 70"
category: "SPECIAL_STORIES"
language: "th"
date: 2024-11-27T13:37:26.960Z
---

# ยะลา ฝนยังตกไม่หยุด ล่าสุดช่วงเย็น น้ำท่วมสูงเกือบมิดหลังคาแล้ว

[![ยะลา ฝนยังตกไม่หยุด ล่าสุดช่วงเย็น น้ำท่วมสูงเกือบมิดหลังคาแล้ว](https://www.khaosod.co.th/wpapp/uploads/2024/11/yala-3.jpg "ยะลา ฝนยังตกไม่หยุด ล่าสุดช่วงเย็น น้ำท่วมสูงเกือบมิดหลังคาแล้ว")](https://www.khaosod.co.th/wpapp/uploads/2024/11/yala-3.jpg)

**ยะลา ฝนยังตกไม่หยุด ล่าสุดช่วงเย็น น้ำท่วมสูงเกือบมิดหลังคาแล้ว ขณะเดียวกันพื้นที่อื่น ๆ ใน 7 จังหวัดภาคใต้ ยังคงมีฝนฟ้าคะนองร้อยละ 70**

วันที่ 27 พ.ย. ผู้สื่อข่าวรายงานสถานการณ์น้ำท่วมในพื้นที่ภาคใต้ โดยเฉพาะภาคใต้ตอนล่าง ที่มีฝนตกหนักมากหลายพื้นที่ จนมีน้ำเอ่อท่วมฉับพลันและน้ำป่าไหลหลาก ประชาชนได้รับความเดือดร้อนกันจำนวนมาก

สถานการณ์ล่าสุดวันนี้ ยังคงมีฝนฟ้าคะนอง ร้อยละ 70 ของพื้นที่ โดยเฉพาะบริเวณจังหวัด สุราษฎร์ธานี นครศรีธรรมราช พัทลุง สงขลา ปัตตานี ยะลา และ นราธิวาส

ล่าสุดเฟซบุ๊ก [**กรมอุตุนิยมวิทยา**](https://www.facebook.com/tmd.go.th?__cft__[0]=AZWUJXIssAGFUo0xQMzxHFsrqRXrFcfvM1RFHIcBjBgt9l8pInRC3atlw2Dg38p-KSmzz67ES1v4r1H_ueGvUZj_14UeZ7Xl5hix_olSzRLDEGckTvJDYMcNiCrONBSGcgfGZhJt6lstT1sbcgra-mhrayvUfNcgy4d714YbdGaHCQ&__tn__=-UC%2CP-R) ได้รายงานสภาพอากาศที่ จ.ยะลา ล่าสุดเมื่อช่วงเวลา 17.00 น. ที่ผ่านมา พบระดับน้ำในหลายพื้นที่เริ่มสูงขึ้นเรื่อย ๆ

โดยในพื้นที่ อ.ยะหา พบว่าน้ำได้ท่วมสูงถึงขั้นมิดหลังคาบ้านแล้ว ขณะเดียวกันยังคงมีฝนตกหนักลงมาอย่างต่อเนื่อง