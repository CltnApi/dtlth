---
layout: post
code: "ART2411060757U1VQQP"
origin_url: "https://www.khaosod.co.th/entertainment/news_9492940"
image: "https://github.com/user-attachments/assets/cc4a1194-c890-455f-8cb3-5e7e2af50de4"
title: "วงการสูญเสีย นักแสดงอาวุโส คุณยาย บรรเจิดศรี ยมาภัย ดาราสาวอาลัยคุณย่าสุดเศร้า"
description: "วงการบันเทิงสูญเสีย สุดอาลัย นักแสดงอาวุโส คุณยาย บรรเจิดศรี ยมาภัย ดาราสาวอาลัยคุณย่าสุดเศร้าวันที่ 6 พ.ย.67 วงการบันเทิงสูญเสียอดีตนักแสดงอาวุโส"
category: "ENTERTAINMENT"
language: "th"
date: 2024-11-06T08:01:41.250Z
---

# วงการสูญเสีย นักแสดงอาวุโส คุณยาย บรรเจิดศรี ยมาภัย ดาราสาวอาลัยคุณย่าสุดเศร้า

[![วงการสูญเสีย นักแสดงอาวุโส คุณยาย บรรเจิดศรี ยมาภัย ดาราสาวอาลัยคุณย่าสุดเศร้า](https://www.khaosod.co.th/wpapp/uploads/2024/11/ripkunyaibunjerdsri611679998.jpg "วงการสูญเสีย นักแสดงอาวุโส คุณยาย บรรเจิดศรี ยมาภัย ดาราสาวอาลัยคุณย่าสุดเศร้า")](https://www.khaosod.co.th/wpapp/uploads/2024/11/ripkunyaibunjerdsri611679998.jpg)

วงการบันเทิงสูญเสีย สุดอาลัย นักแสดงอาวุโส คุณยาย บรรเจิดศรี ยมาภัย ในวัย 100 ปี ดาราสาวโพสต์อาลัยคุณย่าสุดเศร้า

วันที่ 6 พ.ย.67 วงการบันเทิงสูญเสียอดีตนักแสดงอาวุโส คุณยายบรรเจิดศรี ยมาภัย ในวัย 100 ปี โดยกำหนดการสวดอภิธรรม ณ ศาลา 10 วัดมกุฏกษัตริยารามราชวรวิหาร มีพิธีสวดอภิธรรม เวลา 18.30 น. วันที่ 7 พ.ย. – วันที่ 11 พ.ย.และวันที่ 12 พ.ย. มีพิธีฌาปนกิจ เวลา 17.00 น.

โดย แดนดาว ยมาภัย นักแสดงดังจาก ละคร พรหมลิขิต ซึ่งเป็นหลานของคุณย่าบรรเจิดศรี โพสต์อาลัย คุณย่าด้วยว่า _“You are in my heart and you will always be in there forever หลับพักผ่อนให้สบายนะคะคุณย่า ไว้เราเจอกันใหม่นะ แค่นี้ก็คิดถึงแล้ว ”_

[![](https://www.khaosod.co.th/wpapp/uploads/2024/11/ripkunyaibunjerdsri611674.jpg)](https://www.khaosod.co.th/wpapp/uploads/2024/11/ripkunyaibunjerdsri611674.jpg)

ประวัติ คุณยายบรรเจิดศรี ยมาภัย (2 มิถุนายน พ.ศ. 2467 – 6 พฤศจิกายน พ.ศ. 2567) เข้าสู่วงการแสดงเมื่ออายุราว 50 ปี มีผลงานการแสดงละครเรื่องแรก ๆ อย่าง ปู่โสมเฝ้าทรัพย์ , เคหาสน์สีแดง ปี 32 ละคร คู่กรรม (รับบทยายอังศุมาลิน) ปี 33 ละคร หลงเงาจันทร์ และละคร ดาวพระศุกร์ นอกจากนี้ในปี 2537 ยังแสดงภาพยนตร์เรื่อง อำแดงเหมือนกับนายริด และทำให้ได้รับรางวัลชมรมวิจารณ์บันเทิง ครั้งที่ 5 ประจำปี 2537 ในสาขาผู้แสดงสมทบหญิงยอดเยี่ยม จากการแสดงภาพยนตร์เรื่องนี้

[![](https://www.khaosod.co.th/wpapp/uploads/2024/11/ripkunyaibunjerdsri611671.jpg)](https://www.khaosod.co.th/wpapp/uploads/2024/11/ripkunyaibunjerdsri611671.jpg)

ADVERTISEMENT

คุณยายบรรเจิดศรีสมรสกับบุคคลนอกวงการ มีบุตร-ธิดา 2 คน คือ 1.อาจารย์ศัลยา สุขะนิวัตติ์ นักเขียนบทละครชื่อดัง และ 2.ดอน พฤกษ์พยุง นักแสดงชาวไทย

_รวมทั้งยังเป็นคุณย่าของ แดนดาว พฤกษ์พยุง หรือใช้ชื่อในการแสดงในพรหมลิขิตว่า แดนดาว ยมาภัย โดย ยมาภัย เป็นสกุลก่อนสมรสของบรรเจิดศรี และบรรเจิดศรีเป็นญาติกับมนฤดี ยมาภัย อดีตนักแสดงชาวไทย_