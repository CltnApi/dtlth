---
layout: post
code: "ART2411061322ETXF2Q"
origin_url: "https://www.khaosod.co.th/sports/news_9493629"
image: "https://github.com/user-attachments/assets/c0236e5e-7583-4e17-aca0-3166c440bd6d"
title: "256 ทีมร่วมโม่แข้ง ฟุตบอล เกเตอเรด 5v5 ชิงตั๋ว นัดชิง ยูฟ่า แชมเปี้ยนส์ ลีก"
description: "ฟุตบอล เกเตอเรด - เครื่องดื่มเกลือแร่ \"เกเตอเรด\" โดย บริษัท ซันโทรี่ เป๊ปซี่โค เบเวอเรจ (ประเทศไทย) จำกัด เดินหน้าประกาศจัดการแข่งขันฟุตบอล \"Gatorade 5v"
category: "SPORTS"
language: "th"
date: 2024-11-06T13:33:46.800Z
---

# 256 ทีมร่วมโม่แข้ง ฟุตบอล เกเตอเรด 5v5 ชิงตั๋ว นัดชิง ยูฟ่า แชมเปี้ยนส์ ลีก

[![256 ทีมร่วมโม่แข้ง ฟุตบอล เกเตอเรด 5v5 ชิงตั๋ว นัดชิง ยูฟ่า แชมเปี้ยนส์ ลีก](https://www.khaosod.co.th/wpapp/uploads/2024/11/GATORADE-5v5-FOOTBALL.jpg "256 ทีมร่วมโม่แข้ง ฟุตบอล เกเตอเรด 5v5 ชิงตั๋ว นัดชิง ยูฟ่า แชมเปี้ยนส์ ลีก")](https://www.khaosod.co.th/wpapp/uploads/2024/11/GATORADE-5v5-FOOTBALL.jpg)

ฟุตบอล เกเตอเรด – เครื่องดื่มเกลือแร่ “เกเตอเรด” โดย บริษัท ซันโทรี่ เป๊ปซี่โค เบเวอเรจ (ประเทศไทย) จำกัด เดินหน้าประกาศจัดการแข่งขันฟุตบอล “Gatorade 5v5 Football 2025” เพื่อพัฒนาทักษะและความสามารถ เติมเต็มศักยภาพของนักเตะเยาวชนไทยให้มีความเป็นเลิศ และสามารถพัฒนาไปสู่นักฟุตบอลอาชีพต่อไป ซึ่งถือเป็นอีกหนึ่งเวทีสำคัญที่จุดประกายให้เยาวชนไทยได้แสดงฝีเท้าและก้าวสู่การแข่งขันระดับโลก รวมทั้งเป็นการใช้ฟุตบอลเป็นสื่อกลางในการสร้างความสัมพันธ์อันดีและแลกเปลี่ยนประสบการณ์ ระหว่างเยาวชนด้วยกัน โดยปีนี้ยกระดับมาตรฐานการแข่งขัน ผ่านการจัดการแข่งขันแบบเข้มข้นในรอบคัดเลือกทั่วประเทศ รวม 11 สนาม ได้แก่ กรุงเทพฯ, อยุธยา, ราชบุรี, ชลบุรี, จันทบุรี, ขอนแก่น, นครราชสีมา, สุรินทร์, อุตรดิตถ์, เชียงใหม่ และนครศรีธรรมราช รวมทีมเข้าร่วมการแข่งขันทั้งสิ้น 256 ทีม โดยทีมชนะเลิศจะได้เป็นตัวแทนประเทศ เข้าร่วมทัวร์นาเมนต์ระดับโลกในรายการ Gatorade UCL Final 5v5 Experience 2025 ณ เมืองมิวนิค ประเทศเยอรมนี พร้อมลุ้นสัมผัสประสบการณ์สุดยิ่งใหญ่ เข้าชมการแข่งขันนัดชิง ยูฟ่า แชมเปี้ยนส์ ลีก ฤดูกาล 2024-25 แบบใกล้ชิดติดขอบสนาม มิวนิค ฟุตบอล อารีน่า สนามเหย้าของทีม บาเยิร์น มิวนิค โดยเกเตอเรดสนับสนุนค่าใช้จ่ายให้ทั้งหมด

หลังจากได้รับเสียงตอบรับอย่างล้นหลามจากทีมนักเตะเยาวชนไทยทั่วประเทศในปีที่ผ่านมา เกเตอเรดพร้อมกลับมาเปิดศึกฟุตบอลเยาวชน 5v5 อีกครั้งในปีนี้กับ “Gatorade 5v5 Football 2025” แมตช์ฟุตบอลเยาวชนระดับประเทศสุดยิ่งใหญ่แห่งปีที่ทุกคนรอคอย ที่สนับสนุนและเปิดโอกาสให้เยาวชนไทยรุ่นอายุ 14-16 ปี ได้แสดงศักยภาพและพัฒนาทักษะฟุตบอลอย่างเต็มที่ โดยคาดว่าการแข่งขันในปีนี้จะดุเดือดและสนุกกว่าที่เคย โดยทีมเยาวชนที่สนใจสามารถสมัครเข้าร่วมการแข่งขันได้ตั้งแต่วันที่ 11 พฤศจิกายน 2567 ถึงวันที่ 9 มีนาคม 2568 ซึ่งจะเปิดศึกการแข่งขันระหว่างเดือนมกราคม – มีนาคม 2568

โดยปีนี้เพิ่มดีกรีความมันส์ ประกาศความพร้อมการจัดการแข่งขันด้วยศึกฟาดแข้งแมตช์อุ่นเครื่องพิเศษ ระหว่างทีมแชมป์เก่าโรงเรียนสนามชัยเขตกับทีมอินฟลูเอนเซอร์ฟุตบอล ในวันอาทิตย์ที่ 10 พฤศจิกายน 2567 วลา 14.00 น.เป็นต้นไป ซึ่งการแข่งขันนัดนี้ไม่เพียงแต่จะสร้างสีสันให้กับรายการ แต่ยังเป็นการช่วยส่งเสริมให้เยาวชนไทยได้สัมผัสกับการแข่งฟุตบอลในบรรยากาศที่ท้าทายและสนุกสนานยิ่งขึ้น พร้อมเชิญชวนทุกคนร่วมเป็นส่วนหนึ่งในการประกาศความพร้อมไปด้วยกัน ชมไลฟ์สดพร้อมกันทั่วประเทศทางเพจเฟซบุ๊ก Gatorade 5v5 Football Thailand  
พลาดไม่ได้! ถ้าคุณมีความฝันและมั่นใจในฝีเท้า ก้าวออกมาแล้วร่วมสร้างประวัติศาสตร์ครั้งใหม่ไปด้วยกัน กับการแข่งขัน “Gatorade 5v5 Football 2025” ผู้สนใจสามารถสมัครเข้าร่วมการแข่งขันหรือติดตามข้อมูลได้ทางเพจเฟซบุ๊ก Gatorade 5v5 Football Thailand: https://www.facebook.com/Gatorade5v5 หรือสอบถามเพิ่มเติม โทรฯ 089-828-8566