---
layout: post
code: "ART24111404105S2DH2"
origin_url: "https://www.khaosod.co.th/special-stories/news_9504671"
image: "https://github.com/user-attachments/assets/71caa04c-149d-4793-b97f-65644edc77b7"
title: "อาลัยสูญเสีย หมู่อาร์ท สิทธิพงศ์ กันตา อายุ 22 ปี สายตรวจ สภ.สะเอียบ กระโดดน้ำตามจับคนเสพยา จมดับ"
description: "อาลัยสูญเสีย ส.ต.ต.สิทธิพงศ์ กันตา อายุ 22 ปี สายตรวจ สภ.สะเอียบ กระโดดน้ำตามจับคนเสพยา จมน้ำเสียชีวิต เพื่อนตำรวจสุดเศร้า "
category: "SPECIAL_STORIES"
language: "th"
date: 2024-11-14T05:15:18.107Z
---

# อาลัยสูญเสีย หมู่อาร์ท สิทธิพงศ์ กันตา อายุ 22 ปี สายตรวจ สภ.สะเอียบ กระโดดน้ำตามจับคนเสพยา จมดับ

[![อาลัยสูญเสีย หมู่อาร์ท สิทธิพงศ์ กันตา อายุ 22 ปี สายตรวจ สภ.สะเอียบ กระโดดน้ำตามจับคนเสพยา จมดับ](https://www.khaosod.co.th/wpapp/uploads/2024/11/police-7.jpg "อาลัยสูญเสีย หมู่อาร์ท สิทธิพงศ์ กันตา อายุ 22 ปี สายตรวจ สภ.สะเอียบ กระโดดน้ำตามจับคนเสพยา จมดับ")](https://www.khaosod.co.th/wpapp/uploads/2024/11/police-7.jpg)

**อาลัยสูญเสีย ส.ต.ต.สิทธิพงศ์ กันตา อายุ 22 ปี สายตรวจ สภ.สะเอียบ กระโดดน้ำตามจับคนเสพยา จมน้ำเสียชีวิต เพื่อนตำรวจสุดเศร้า**

เป็นอีกหนึ่งเรื่องเศร้า หลัง **ส.ต.ต.สิทธิพงศ์ กันตา** หรือ **หมู่อาร์ท** อายุ 22 ปี ผบ.หมู่ ป.สภ.สะเอียบ จมแม่น้ำยมเสียชีวิต หลังกระโดดตามผู้ต้องหาที่คาดว่าเสพยาบ้ามา

โดยเหตุเกิดเมื่อเวลา 14.20 น. วันที่ 13 พ.ย.2567 **พ.ต.ท.วันชนะ กางกร** พนักงานสอบสวนสภ.สะเอียบ รับแจ้งจาก **ส.ต.ต.กุลธร ศรีคำมูล** เจ้าหน้าที่ สภ.สะเอียบ แจ้งว่า ประมาณเวลา 14.00 น. เจ้าหน้าที่ตำรวจชุดสายตรวจรถยนต์ร่วมกับเจ้าหน้าที่ตำรวจ พร้อมกับเจ้าหน้าที่ชุดสืบ สภ.สะเอียบ ออกตรวจที่เกิดเหตุ บริเวณสะพานข้ามแม่น้ำผาอิง ม.9 ต.สะเอียบ อ.สอง จ.แพร่  
[![](https://www.khaosod.co.th/wpapp/uploads/2024/11/466596813_979801707525328_6919309796184020000_n-696x522.jpg)](https://www.khaosod.co.th/wpapp/uploads/2024/11/466596813_979801707525328_6919309796184020000_n.jpg)

พบ **นายเทพ (นามสมมติ)** อายุ 37 ปี คนงานก่อสร้างกำลังก่อสร้างสะพานคอนกรีตใกล้ที่เกิดเหตุ โดย **ส.ต.ต.สิทธิพงศ์ กันตา** เจ้าหน้าที่สายตรวจรถยนต์ ได้เดินเข้าไปหา นายเทพ หลังคาดว่าเสพยาบ้ามา ทำให้เกิดอาการตกใจ วิ่งหลบหนีมาถึงเชิงสะพานผาอิงแล้วกระโดดลงน้ำ **ส.ต.ต.สิทธิพงศ์ กันตา** จึงกระโดดตามลงไปกระทั่งจมน้ำ

จากนั้นทางด้านเจ้าหน้าที่ตำรวจได้ประสานกับ **นายณัฐปคัลภ์ ศรีคำภา** นายกอบต.สะเอียบ ขอกำลังเจ้าหน้าที่หน่วยกู้ชีพ อบต.สะเอียบ ร่วมกับกู้ภัยอุทยานแห่งชาติแม่ยม หน่วยกู้ภัย สมาคมสองรวมใจ นำกำลังกู้ชีพทางน้ำ ร่วมค้นหา กระทั่งพบร่างของ **ส.ต.ต.สิทธิพงศ์ กันตา** ในเวลา 18.15 น. โดยแพทย์วินิจฉัยว่าเสียชีวิตจากการขาดอากาศ ญาติผู้เสียชีวิต ไม่ติดใจถึงสาเหตุการตาย และไม่ประสงค์ส่งศพผ่าชันสูตร แต่อย่างใด  
[![](https://www.khaosod.co.th/wpapp/uploads/2024/11/466595860_979801640858668_1908785062046756161_n-696x522.jpg)](https://www.khaosod.co.th/wpapp/uploads/2024/11/466595860_979801640858668_1908785062046756161_n.jpg)

โดย **พ.ต.ท.สงกรานต์ ธิป้อ** สวญ. สภ.สะเอียบ อ.สอง จ.แพร่ พร้อมด้วยเจ้าหน้าที่ตำรวจ สภ.สะเอียบ ร่วมนำส่งร่าง **ส.ต.ต.สิทธิพงศ์ กันตา** ผู้เสียชีวิต ขึ้นมา บรรยากาศเป็นไปด้วยความโศกเศร้า ท่ามกลางญาติพี่น้อง และเพื่อนบ้าน

ด้านเพจ [**สืบนครบาล IDMB**](https://www.facebook.com/IDMB.Bangkok?__cft__[0]=AZWDHxd5P6-Kton9xsL50EKtB7-d47jaTEZQSITlCULXXz8rat36BCUk_zEJkPEkjB4cEBWwCBtbmxo6XEfnyApAAyYDQqPSI2ndirjxRh4HMqQrQlcVvhqFu9TY8bgm4DK6lEzpnmo4Z6Oo3HZG2QOjk2ewk1DQ2X2Hvknp5vSczQ&__tn__=-UC%2CP-R) โพสต์ข้อความ สืบนครบาล ขอแสดงความเสียใจอย่างสุดซึ้งกับครอบครัวของ **ส.ต.ต.สิทธิพงศ์ กันตา** ผบ.หมู่ ป. สภ.สะเอียบ เสียชีวิตจากการปฏิบัติหน้าที่ไล่จับผู้ต้องสงสัยที่นั่งมั่วสุมกันหนีลงน้ำ จึงกระโดดว่ายน้ำตาม ทำให้จมน้ำสูญหาย เหตุเกิดเมื่อวันที่ 13 พ.ย.ที่ผ่านมา

ขอบคุณภาพจาก : **สมาคมอาสาสมัครกู้ภัย สองรวมใจ**