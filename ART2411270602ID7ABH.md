---
layout: post
code: "ART2411270602ID7ABH"
origin_url: "https://www.khaosod.co.th/entertainment/news_9523188"
image: "https://github.com/user-attachments/assets/95e9d161-fae4-416d-8eed-94269aa15a08"
title: "มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม"
description: "กลายเป็นนักธุรกิจท่านหนึ่ง มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม อนาคตอาจได้เห็นการทำงานเบื้องหลัง"
category: "ENTERTAINMENT"
language: "th"
date: 2024-11-27T06:11:04.803Z
---

# มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม

[![มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม](https://www.khaosod.co.th/wpapp/uploads/2024/11/mik_271167-1.jpg "มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม")](https://www.khaosod.co.th/wpapp/uploads/2024/11/mik_271167-1.jpg)

**กลายเป็นนักธุรกิจท่านหนึ่ง มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม อนาคตอาจได้เห็นการทำงานเบื้องหลัง**

เป็นทั้งนักแสดงและนักธุรกิจแล้ว สำหรับพระเอก **“มิกค์ ทองระย้า”** เพราะมีโปรเจกต์ต่างๆ ที่กำลังเตรียมเปิดให้แฟนๆ ได้ไปเที่ยวชมกันเร็วๆ นี้

![มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม ](https://www.khaosod.co.th/wpapp/uploads/2024/11/mik_271167-5.jpg)

ล่าสุดวันที่ 27 พ.ย. **“มิกค์ ทองระย้า”** มาร่วมงานช่อง 7HD ครบรอบก้าวสู่ปีที่ 58 ณ อาคาร 1 ช่อง 7HD หลังจบงานได้พูดคุยเรื่องโปรเจกต์ละครในปีหน้า พร้อมอัพเดตธุรกิจ

**ยังอยู่บ้านหลังเดิม?** “ครับ เซ็นต์สัญญาไปสองปีครับ ที่เลือกต่อ เพราะว่าเราแฮปปี้กับบ้านหลังนี้ ทางช่องยังป้อนละครอยู่เรื่อยๆ เราอยู่เป็นครอบครัวไปแล้ว”

**มีคุยกับทางช่องไหมว่าปีหน้าจะมีโปรเจกต์อะไรบ้าง?**  
“ก็มีคุยครับ เรื่องโปรเจ็กต์ปีหน้า มีแนวไหนที่เราอยากเล่น มีเรื่องไหนที่ช่องเห็นว่าโอเค เป็นละครที่เหมาะกับเรานะ ปีหน้าอาจจะมีโปรเจ็กต์ใหม่ๆ เข้ามา อาจจะมีการคุยกับนักแสดงมากขึ้นว่าแต่ละคนอยากเล่นคาแร็กเตอร์แบบไหน ต้องคุยกันเยอะขึ้นครับ”

ADVERTISEMENT



**แล้วมีบทบาทไหนอีกที่เราอยากเล่น?**  
“จริงๆ เล่นมาหมดแล้ว ที่อยากเล่นอีกครั้งนึงคงเป็นบทบู๊ ใส่สูท ถือปืน”

**คิดเร็วๆ เบื้องหลังอยากทำหน้าที่อะไร?**  
“**ผู้กำกับครับ** **(มีคนมาทาบทามไหม?)** มีคนมาถามอยู่นะครับ **เรามองว่าเราต้องเก็บประสบการณ์อีกเยอะ อายุเรายังน้อยอยู่ แต่ถ้ามีโอกาสก็น่าลองครับ** **(ต้องอ้อนช่องไหม?)** ต้องคลานเข้าไปเลย (หัวเราะ) ”

**จะมีงานเบื้องหลังให้แฟนๆ เซอร์ไพรส์อีกไหม?**  
“ตอนนี้ยังครับของในวงการ แต่ส่วนตัวมีธุรกิจข้างนอกอยู่ ปีใหม่นี้ที่เขาใหญ่ผมเริ่มเปิด **mikmountain khaoyai** ให้คนไปถ่ายรูปได้ มีกิจกรรมตัดผักแบบสดๆ เลย แล้วปีหน้าช่วงกุมภา **อาจเปิดเป็นร้านก๋วยเตี๋ยว ค่อนข้างเป็นแพลตฟอร์มใหญ่พอสมควร** รอติดตามกันได้ครับ”

![มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม ](https://www.khaosod.co.th/wpapp/uploads/2024/11/mik_271167-6.jpg)

**การงอกโปรเจ็กต์เป็นร้านอาหารขึ้นมามันอยู่ในแผนตั้งแต่แรกเลยไหม?**  
“มีความตั้งใจอยู่แล้วครับ เป็นช่วงที่เรามีเวลามากขึ้น เลยลุยกับตรงนี้ให้มากขึ้น”

**ธุรกิจอาหารมีความจุกจิกอยู่ในตัวอยู่แล้ว มีการวางแผนตรงนี้ยังไง?**  
“เราเคยมีประสบการณ์ร้านอาหารมาแล้ว ครั้งนี้เป็นร้านก๋วยเตี๋ยวน่าจะมีความจุกจิกน้อยกว่า แต่เราวางแผนไว้ดีพอสมควร”

![มิกค์ ทองระย้า อัพเดตธุรกิจเขาใหญ่ เตรียมเปิดเร็วๆ นี้ เผยแฮปปี้ร่วมงานช่องเดิม ](https://www.khaosod.co.th/wpapp/uploads/2024/11/mik_271167-7.jpg)

**จะได้ไปเจอคุณมิกค์เสิร์ฟเองเลยไหม?**  
“อาจจะมีบ้าง ไม่ผมอาจจะไปยืนลวกก๋วยเตี๋ยว ถ้าเปิดเมื่อไหร่ผมจะมาอัพเดทให้ฟังครับ”