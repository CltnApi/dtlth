---
layout: post
code: "ART2411140511X8BA6D"
origin_url: "https://www.khaosod.co.th/sports/news_9504862"
image: "https://github.com/user-attachments/assets/70f8219f-918d-48ba-8aec-a401ac68b05b"
title: "สื่อสหรัฐเผย บรอนนี่ ลูก เลบรอน ขอเล่น จี-ลีก แค่เกมเหย้าใน แอลเอ"
description: "สื่อในสหรัฐ เผย บรอนนี่ เจมส์ ลูกชายของ เลบรอน เจมส์ ผู้เล่นคนดังของ แอลเอ เลเกอร์ส จะลงแข่งขันบาสเกตบอล จี-ลีก เฉพาะเกมเหย้าเท่านั้นบรอนนี่ เจมส์"
category: "SPORTS"
language: "th"
date: 2024-11-14T05:46:37.311Z
---

# สื่อสหรัฐเผย บรอนนี่ ลูก เลบรอน ขอเล่น จี-ลีก แค่เกมเหย้าใน แอลเอ

[![สื่อสหรัฐเผย บรอนนี่ ลูก เลบรอน ขอเล่น จี-ลีก แค่เกมเหย้าใน แอลเอ](https://www.khaosod.co.th/wpapp/uploads/2024/11/LBJ2.jpg "สื่อสหรัฐเผย บรอนนี่ ลูก เลบรอน ขอเล่น จี-ลีก แค่เกมเหย้าใน แอลเอ")](https://www.khaosod.co.th/wpapp/uploads/2024/11/LBJ2.jpg)

สื่อในสหรัฐ เผย บรอนนี่ เจมส์ ลูกชายของ เลบรอน เจมส์ ผู้เล่นคนดังของ แอลเอ เลเกอร์ส จะลงแข่งขันบาสเกตบอล จี-ลีก เฉพาะเกมเหย้าเท่านั้น

บรอนนี่ เจมส์ วัย 20 ปี ผู้เล่นดราฟต์อันดับ 55 แจ้งเกิดกับ เลเกอร์ส เคียงข้างคุณพ่อไม่ไหว ทีมจึงเลือกจะส่ง บรอนนี่ ไปเก็บเลเวลกับ เซาธ์เบย์ เลเกอร์ส ทีมน้องในบาสเกตบอล จี-ลีก ก่อน อย่างไรก็ตาม เกมระดับจี-ลีก จะต้องเดินทางด้วยเครื่องบินชั้นประหยัด เหมือนผู้โดยสารปกติ อาจจะไม่สะดวกสบายในการเดินทางด้วยเที่ยวบินพิเศษแบบ ทีมใหญ่ในระดับเอ็นบีเอ

ล่าสุด ไบรอัน วินด์ฮอร์สต์ สื่อของอีเอสพีเอ็น เผยว่า “เขาจะเล่นกับ เซาธ์​เบย์ เลเกอร์ส เฉพาะเกมในบ้าน เขาจะเป็นผู้เล่นพาร์ตไทม์เท่านั้นใน จี-ลีก เขาจะไม่เดินทางไปเกมเยือนด้วยยูไนเต็ด แอร์ไลน์”

“เขาต้องการการดูแลที่พิเศษ มันเป็นเรื่องปกติสำหรับเขา แต่ผมคิดว่ามันจะเป็นผลเสียกับเขา ผมไม่รู้ว่าใครเป็นต้นคิด ถ้าสโมสรโอเค ก็คงต้องตามนั้น ผมไม่คิดว่ามันจะดีต่อ เซาธ์เบย์ และ แน่นอน ไม่เป็นผลดีต่อเลบรอน”