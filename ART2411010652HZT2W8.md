---
layout: post
code: "ART2411010652HZT2W8"
origin_url: "https://www.khaosod.co.th/lifestyle/news_9481428"
image: "https://github.com/user-attachments/assets/630edb44-cdfc-49f3-8111-c4c6002691d7"
title: "อุทาหรณ์! หญิงชอบกินกาแฟแล้วใจสั่น สุดท้ายชะล่าใจ ป่วยหนักเข้ารพ."
description: "หมอเตือนเอง! อุทาหรณ์หญิงชอบกินกาแฟแล้วใจสั่น สุดท้ายชะล่าใจ แขนขาอ่อนแรง ป่วยหนักเข้ารพ. เผยใครมีอาการเหล่านี้ พบแพทย์ด่วน"
category: "LIFESTYLE"
language: "th"
date: 2024-11-01T13:55:29.978Z
---

# อุทาหรณ์! หญิงชอบกินกาแฟแล้วใจสั่น สุดท้ายชะล่าใจ ป่วยหนักเข้ารพ.

[![อุทาหรณ์! หญิงชอบกินกาแฟแล้วใจสั่น สุดท้ายชะล่าใจ ป่วยหนักเข้ารพ.](https://www.khaosod.co.th/wpapp/uploads/2024/10/coffee291067-7.jpg "อุทาหรณ์! หญิงชอบกินกาแฟแล้วใจสั่น สุดท้ายชะล่าใจ ป่วยหนักเข้ารพ.")](https://www.khaosod.co.th/wpapp/uploads/2024/10/coffee291067-7.jpg)

**หมอเตือนเอง! อุทาหรณ์หญิงชอบกินกาแฟแล้วใจสั่น สุดท้ายชะล่าใจ แขนขาอ่อนแรง ป่วยหนักเข้ารพ. เผยใครมีอาการเหล่านี้ พบแพทย์ด่วน**

กลายเป็นเคสทางการแพทย์ ที่หลายคนสนใจ หลัง **“นพ.ประชา กัญญาประสิทธิ์”** ศัลยแพทย์ผู้เชี่ยวชาญทางประสาท โรงพยาบาลเชียงใหม่ราม ได้โพสต์คลิปวิดีโอเตือนภัยเกี่ยวกับสุขภาพ สำหรับคนที่มีอาการใจสั่นเมื่อดื่มกาแฟ  
**  
[![](https://www.khaosod.co.th/wpapp/uploads/2024/10/coffee291067-4.jpg)](https://www.khaosod.co.th/wpapp/uploads/2024/10/coffee291067-4.jpg)  
**โดยระบุว่า **“เตือนคนที่กินกาแฟแล้วใจสั่น อาม่า 75 ปี หลังจากที่ดื่มกาแฟตอนเช้า มีอาการใจสั่น หลังจากนั้นปากเบี้ยวพูดไม่ชัด แขนขาข้างขวาอ่อนแรง**

**หลังจากมาโรงพยาบาลด้วย Stroke Fast Track หลังทำการสแกนสมองด้วยระบบคอมพิวเตอร์ พบบริเวณสีแดง คือ สมองที่ตายแล้ว สีเขียวคือสมองที่ขาดเลือดแต่ยังไม่ตาย”**

[![](https://www.khaosod.co.th/wpapp/uploads/2024/10/coffee291067-8.jpg)](https://www.khaosod.co.th/wpapp/uploads/2024/10/coffee291067-8.jpg)

พร้อมได้ชี้ให้ดูว่าจุดไหนที่เส้นเลือดอุดตัน และอธิบายเพิ่มเติมว่า **“ใจสั่นเพราะหัวใจเต้นผิดจังหวะ เกิดลิ่มเลือดที่หัวใจ ปลิวขึ้นมาอุดสมองข้างซ้าย**

หมอจึงทำการใส่สายสวนทางหลอดเลือดแดง เส้นเลือดด้านซ้ายเรียกว่า middle cerebral artery (MCA) เราใส่สายสวนเข้าไป ดึงเอาก้อนเลือดออก อย่าได้ล้อเล่นกับกาแฟนะครับ ถ้ามีอาการใจสั่น

หลังจากที่ดึงเส้นเลือดก็เปิดแล้ว ทำให้เลือดมาเลี้ยงสมองด้านซ้ายได้ เซลล์สมองก็รอดตาย คนไข้ก็ไม่พิการ

เคสนี้สามารถกลับมาใช้ชีวิตได้ตามปกติ เพราะกาแฟไปกระตุ้นให้หัวใจเต้นผิดจังหวะ 1 อาทิตย์ที่แล้ว มีอาการใจสั่นตอนดื่มกาแฟ แต่ไม่ได้มาตรวจ **เพราะฉะนั้นใครที่มีอาการใจสั่นตอนดื่มกาแฟ ก็รีบไปตรวจวัดคลื่นไฟฟ้าหัวใจ**

ถ้าหากผลตรวจไม่เจอ **แนะให้ใช้นาฬิกาที่สามารถเช็กคลื่นไฟฟ้าหัวใจได้ เพราะบางคนตอนตรวจคลื่นไฟฟ้าหัวใจ มันไม่เต้นผิดจังหวะ แต่ไปเต้นผิดจังหวะที่บ้านได้ครับ**

**หรืออีกวิธีหนึ่งคือจับชีพจรของตัวเองดูว่ามันเต้นมส่ำเสมอ หัวใจเต้นแต่ละครั้งมันใช้เวลาพอๆ กันไหม ? ถ้าเจอจะได้รักษาทัน สุดท้ายแล้วถ้าใครดื่มกาแฟแล้วมีอาการใจสั่น ทางที่ดีที่สุดอย่าไปดื่มเลยครับ”**



[**ดูคลิปที่นี่**](https://www.facebook.com/watch/?v=464849523274590&t=13)