---
layout: post
code: "ART2411011018T6H3GG"
origin_url: "https://www.khaosod.co.th/special-stories/news_9486452"
image: "https://github.com/user-attachments/assets/67fa62ab-72c0-4d70-80a5-6b918a14267f"
title: "'CAT EXPO' รับสมัคร มือปักตะไคร้ ทำได้ให้เข้างานฟรีตลอดชีวิต"
description: "ผู้จัดงาน 'CAT EXPO' รับสมัคร มือปักตะไคร้ไล่ฝน จำนวน 11 อัตรา ถ้าทำได้ให้เข้างานฟรีตลอดชีวิต ทำโซเชียลฮือฮา คอมเมนต์กันสนั่น"
category: "SPECIAL_STORIES"
language: "th"
date: 2024-11-01T15:05:22.287Z
---

# 'CAT EXPO' รับสมัคร มือปักตะไคร้ ทำได้ให้เข้างานฟรีตลอดชีวิต

[!['CAT EXPO' รับสมัคร มือปักตะไคร้ ทำได้ให้เข้างานฟรีตลอดชีวิต](https://www.khaosod.co.th/wpapp/uploads/2024/11/thai-stye-2-1.jpg "'CAT EXPO' รับสมัคร มือปักตะไคร้ ทำได้ให้เข้างานฟรีตลอดชีวิต")](https://www.khaosod.co.th/wpapp/uploads/2024/11/thai-stye-2-1.jpg)

**ผู้จัดงาน ‘CAT EXPO’ รับสมัคร มือปักตะไคร้ไล่ฝน จำนวน 11 อัตรา ถ้าทำได้ให้เข้างานฟรีตลอดชีวิต ทำโซเชียลฮือฮา คอมเมนต์กันสนั่น**

กลายเป็นกระแสฮือฮาไปทั้งโลกโซเชียล เมื่อ Cat Radio ประกาศรับสมัคร **‘มือปักตะไคร้ไล่ฝน’** จำนวน 11 อัตรา สำหรับงาน **‘CAT EXPO’**



โดยระบุรายละเอียดว่า

1.มีบัตร CAT EXPO 11 แล้ว  
2.ไม่จำกัดวัย ไม่จำกัดเพศ ไม่จำกัดว่าต้องเป็นลูกคนเล็กหรือคนโต ขอแค่มั่นใจว่ามีความขลัง สามารถเจรจากับเมฆฝนได้ แบบปักปั๊บ แห้งผากทันที (ถ้าทำให้เกิดภัยแล้งได้ จะได้รับการพิจารณาเป็นพิเศษ)  
3.ทั้งวันที่ 16 และ 17 พฤศจิกายนต้องว่างมางาน เพราะต้องมาปักตะไคร้ให้เราตั้งแต่เช้าก่อนประตูเปิด (ขอโทษที มันอาจทำให้คุณต้องทนดูศิลปินซาวด์เช็ก สปอยหน่อยนะ) โดยต้องปักวันละ 3 รอบ เช้า-กลางวัน-เย็น  
4.หากปักตะไคร้แล้วฝนตก ทั้ง 11 คน ต้องรับผิดชอบร่วมกัน (บทลงโทษเดี๋ยวบอกวันปฏิบัติหน้าที่)  
5.แต่หากได้ผล ฝนไม่ตก ให้เข้างาน CAT EXPO ฟรีตลอดชีวิตไปเลย!

จากนั้นโพสต์นี้ก็กลายเป็นไวรัล มีคนเข้ามากดไลก์และเข้ามาคอมเมนต์มากมาย หลายคนเข้ามาแซวถึงวิธีการจัดการแบบไทยๆ บ้างก็บอกว่าถ้าเกิดพายุเข้าคนปักต้องโดนลงโทษ

[![](https://www.khaosod.co.th/wpapp/uploads/2024/11/884-696x464.jpg)](https://www.khaosod.co.th/wpapp/uploads/2024/11/884.jpg)

**ปักตะไคร้ไล่ฝน**

เป็นความเชื่อโบราณ ไม่ปรากฏหลักฐานแน่ชัดว่ามาจากไหน สามารถปักได้ 3 ต้น หรือ 7 ต้น โดยผู้ที่ประกอบพิธีจะต้องเป็น “สาวพรหมจรรย์” ที่ไม่เคยผ่านการมีเพศสัมพันธ์

วิธีคือ นำตะไคร้ไปปักด้วยการ ปักปลายตะไคร้ลงดินชี้โคนตะไตร้ขึ้นฟ้า จึงจะทำให้ฝนที่ตั้งเค้ามาหยุดตกได้ แต่ความเชื่อนี้กลายเป็นวาทะที่มักใช้ล้อเลียนผู้หญิงว่าผู้หญิงคนไหนปักตะไคร้แล้วฝนไม่หยุดตก แสดงว่าผู้หญิงคนนั้นไม่บริสุทธิ์

[![](https://www.khaosod.co.th/wpapp/uploads/2024/11/61268-696x465.jpg)](https://www.khaosod.co.th/wpapp/uploads/2024/11/61268.jpg)

“พิธีปักตะไคร้” ในแต่ละท้องถิ่นมีหลากหลายมาก มีทั้ง ผู้ที่ปักตะไคร้จะต้องเป็นลูกสาวคนหัวปีหรือลูกคนโตที่ยังไม่แต่งงาน บ้างก็ว่าต้องเป็นลูกสาวคนเล็กที่ยังไม่แต่งงาน หรือลูกโทน ไปจนถึงแม่หม้าย

เพราะฉะนั้นจึงไม่จำเป็นจะต้องเป็นสาวพรหมจรรย์เท่านั้น ซึ่งพิธีกรรมโบราณจริงๆ จะให้ “เด็ก” ที่ยังไม่มีประจำเดือนเป็นผู้ปักตะไคร้นั่นเอง