---
layout: post
code: "ART2411031218I3U6O3"
origin_url: "https://www.khaosod.co.th/sports/news_9488624"
image: "https://github.com/user-attachments/assets/62a12b1d-74d4-430d-80d9-353d9447a2bf"
title: "แมนเชสเตอร์ ยูไนเต็ด เปิดรังปะทะ เชลซี - เช็กช่องยิงสด-วิเคราะห์ก่อนเกม"
description: "คืนนี้พรีเมียร์ลีกมีบิ๊กแมตช์ที่ แมนเชสเตอร์ ยูไนเต็ด ต้องเปิดบ้านเจอเชลซี ขณะที่ลา ลีกา บาร์เซโลนาจะทำศึกดาร์บีแมตช์กับเอสปันยอล ที่เหลือก็มีบุนเดสลีกา"
category: "SPORTS"
language: "th"
date: 2024-11-03T12:24:06.558Z
---

# แมนเชสเตอร์ ยูไนเต็ด เปิดรังปะทะ เชลซี - เช็กช่องยิงสด-วิเคราะห์ก่อนเกม

[![แมนเชสเตอร์ ยูไนเต็ด เปิดรังปะทะ เชลซี - เช็กช่องยิงสด-วิเคราะห์ก่อนเกม](https://www.khaosod.co.th/wpapp/uploads/2024/11/ทan.jpg "แมนเชสเตอร์ ยูไนเต็ด เปิดรังปะทะ เชลซี - เช็กช่องยิงสด-วิเคราะห์ก่อนเกม")](https://www.khaosod.co.th/wpapp/uploads/2024/11/ทan.jpg)

คืนนี้พรีเมียร์ลีกมีบิ๊กแมตช์ที่ แมนเชสเตอร์ ยูไนเต็ด ต้องเปิดบ้านเจอเชลซี ขณะที่ลา ลีกา บาร์เซโลนาจะทำศึกดาร์บีแมตช์กับเอสปันยอล ที่เหลือก็มีบุนเดสลีกาและเซเรีย อา ที่เดือดไม่แพ้กัน คอบอลห้ามพลาดเป็นอันขาด

วันอาทิตย์ที่ 3 พฤศจิกายน 2567  
ฟุตบอลพรีเมียร์ลีก อังกฤษ  
ท็อตแนม ฮอตสเปอร์-แอสตัน วิลลา คู่นี้แข่งขันเวลา 21.00 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 ท็อตแนม ฮอตสเปอร์ เล่นในบ้านได้ดีมาก แม้จะเจอแอสตัน วิลลา ที่ยุคนี้ค่อนข้างเขี้ยวลากดิน แต่เชื่อว่าเจ้าถิ่นน่าชนะ

แมนเชสเตอร์ ยูไนเต็ด-เชลซี คู่นี้แข่งขันเวลา 23.30 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 “ปีศาจแดง”แมนเชสเตอร์ ยูไนเต็ด เปิดสนามโอลด์ แทรฟฟอร์ด รับการมาเยือนของ “สิงโตน้ำเงินคราม”เชลซี  
หลังจากลงสนามไป 9 นัดเท่ากัน แมนฯ ยูไนเต็ดชนะ 3 เสมอ 2 แพ้ 4 เก็บไป 11 คะแนน อยู่อันดับ 14 ส่วนเชลซีชนะ 5 เสมอ 2 แพ้ 2 มีอยู่ 17 คะแนน ยึดอันดับ 5  
เช็กฟอร์มในลีก 5 เกมหลังสุด แมนฯ ยูไนเต็ดเสมอคริสตัล พาเลซ 0-0 (เยือน), แพ้ท็อตแนม ฮอตสเปอร์ 0-3 (เหย้า), เสมอแอสตัน วิลลา 0-0 (เยือน), ชนะเบรนต์ฟอร์ด 2-1 (เหย้า), แพ้เวสต์แฮม ยูไนเต็ด 1-2 (เยือน)  
ด้านเชลซีชนะเวสต์แฮม ยูไนเต็ด 3-0 (เยือน), ชนะไบรตัน 4-2 (เหย้า), เสมอน็อตติงแฮม ฟอเรสต์ 1-1 (เหย้า), แพ้ลิเวอร์พูล 1-2 (เยือน), ชนะนิวคาสเซิล ยูไนเต็ด 2-1 (เหย้า)  
เกมนี้คาดว่าเจ้าบ้านจะส่ง ราสมุส ฮอยลุนด์, บรูโน แฟร์นานเดส, อเลฮานโดร การ์นาโช ลงสนาม ขณะที่ทีมเยือนคงใช้งาน นิโคลัส แจ๊กสัน, โคล พาลเมอร์, โนนี มาดูเอเก  
แมนฯ ยูไนเต็ดดูคึกคักขึ้นหลังปลดผู้จัดการทีม แม้เชลซีจะอยู่ในฟอร์มที่ดี แต่ยังเชื่อว่าเจ้าบ้านน่าเบียดชนะได้

ฟุตบอลบุนเดสลีกา เยอรมนี  
ไฟรบวร์ก-ไมนซ์ คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 4 และทรู พรีเมียร์ ฟุตบอล 4 ไฟรบวร์กกำลังฟอร์มดี เกมนี้เจอไมนซ์ที่ไม่แกร่งมาก เจ้าบ้านคงไม่พลาดชัย

โบรุสเซีย มึนเชนกลัดบัก-แวร์เดอร์ เบรเมน คู่นี้แข่งขันเวลา 23.30 น. ถ่ายทอดสดช่องบีอิน สปอร์ตส์ 5 และทรู พรีเมียร์ ฟุตบอล 5 ฟอร์มของทั้งคู่ถือว่าสูสีกัน แต่เกมนี้โบรุสเซีย มึนเชนกลัดบัก ได้เปรียบในบ้าน โอกาสชนะย่อมมีสูงกว่า

ฟุตบอลเซเรีย อา อิตาลี  
นาโปลี-อตาลันตา คู่นี้แข่งขันเวลา 18.30 น. นาโปลีกำลังนำจ่าฝูงด้วยฟอร์มที่ยอดเยี่ยม แม้เกมนี้จะเจออตาลันตาที่แข็งแกร่ง แต่เชื่อว่าเจ้าบ้านน่าชนะได้

โตริโน-ฟิออเรนตินา คู่นี้แข่งขันเวลา 21.00 น. โตริโนช่วงหลังฟอร์มไม่ดีนัก ต้องมาเจอฟิออเรนตินาที่กำลังเครื่องร้อน ทีมเยือนลุ้นบุกชนะได้เลย

เวโรนา-โรมา คู่นี้แข่งขันเวลา 00.00 น. เวโรนาฟอร์มไม่ค่อยดีนัก แต่ฝั่งโรมาก็หวังผลเกมนอกบ้านไม่ได้ มองแล้วอาจจบเจ๊ากัน

อินเตอร์ มิลาน-เวเนเซีย คู่นี้แข่งขันเวลา 02.45 น. อินเตอร์ มิลาน แข็งแกร่งกว่าเวเนเซียหลายขุม เจ้าบ้านไม่น่าพลาด 3 คะแนน

ฟุตบอลลา ลีกา สเปน  
แอตเลติโก มาดริด-ลาส ปัลมาส คู่นี้แข่งขันเวลา 20.00 น. ถ่ายทอดสดช่องบีอิน สปอร์ตส์ 3 แอตเลติโก มาดริด ศักยภาพแข็งแกร่งกว่าลาส ปัลมาส เจ้าบ้านไม่น่าพลาดชัย

บาร์เซโลนา-เอสปันยอล คู่นี้แข่งขันเวลา 22.15 น. ถ่ายทอดสดช่องบีอิน สปอร์ตส์ 3 ศึกดาร์บีแมตช์แคว้นกาตาลันหนที่ 217 นับเฉพาะเกมทางการ “เจ้าบุญทุ่ม”บาร์เซโลนา เปิดสนามเอสตาดี โอลิมปิก ยุยส์ กอมปานีส รับการมาเยือนของ “นกแก้ว”เอสปันยอล  
ทั้งคู่งเตะไปแล้ว 11 นัดเท่ากัน บาร์เซโลนาเก็บได้ 30 คะแนน นำจ่าฝูง ส่วนเอสปันยอลมี 10 คะแนน รั้งอันดับ 17  
แม้นี่จะเป็นศึกศักดิ์ศรี แต่ตอนนี้บาร์เซโลนาแข็งแกร่งกว่าเอสปันยอลมาก เจ้าบ้านน่าชนะไม่ยาก

เซบียา-เรอัล โซเซียดาด คู่นี้แข่งขันเวลา 00.30 น. ถ่ายทอดสดช่องบีอิน สปอร์ตส์ 3 ทั้งคู่ต่างมีแนวโน้มผลงานที่ดีขึ้นในช่วงหลัง แต่เกมนี้เซบียาได้เปรียบในบ้าน โอกาสชนะจึงค่อนข้างสูงกว่า

แอธเลติก บิลเบา-เรอัล เบติส คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 3 ช่วงหลังทั้งคู่ต่างทำผลงานได้ดี แต่ด้วยความได้เปรียบในบ้าน แอธเลติก บิลเบาจึงน่าเป็นฝ่ายเบียดชนะไปได้