---
layout: post
code: "ART2411111732ZU1PN6"
origin_url: "https://www.khaosod.co.th/sports/news_9500934"
image: "https://github.com/user-attachments/assets/91024fe4-ad9c-4d11-843e-62c997f4be2e"
title: "รุด ฟาน นิสเทลรอย อำลา แมนยู หลังไม่อยู่ในทีมสต๊าฟ อโมริม เฮดโค้ชใหม่"
description: "แมนเชสเตอร์ ยูไนเต็ด ออกแถลงการยืนยันว่า รุด ฟาน นิสเทลรอย กุนซือขัดตาทัพจะอำลาสโมสรทันทีหลัง รูเน อโมริม ไม่เลือกใช้งานเขาเป็นหนึ่งในทีมสต๊าฟ"
category: "SPORTS"
language: "th"
date: 2024-11-11T17:36:12.850Z
---

# รุด ฟาน นิสเทลรอย อำลา แมนยู หลังไม่อยู่ในทีมสต๊าฟ อโมริม เฮดโค้ชใหม่

[![รุด ฟาน นิสเทลรอย อำลา แมนยู หลังไม่อยู่ในทีมสต๊าฟ อโมริม เฮดโค้ชใหม่](https://www.khaosod.co.th/wpapp/uploads/2024/11/Ruud-van-Nistelrooy-434677.jpg "รุด ฟาน นิสเทลรอย อำลา แมนยู หลังไม่อยู่ในทีมสต๊าฟ อโมริม เฮดโค้ชใหม่")](https://www.khaosod.co.th/wpapp/uploads/2024/11/Ruud-van-Nistelrooy-434677.jpg)

**แมนเชสเตอร์ ยูไนเต็ด ออกแถลงการยืนยันว่า รุด ฟาน นิสเทลรอย กุนซือขัดตาทัพจะอำลาสโมสรทันทีหลัง รูเน อโมริม ไม่เลือกใช้งานเขาเป็นหนึ่งในทีมสต๊าฟ**

โดย ฟาน นิสเทลรอย ได้โอกาสกลับมาทำงานกับ แมนฯ ยูไนเต็ด อีกครั้งในฐานะผู้ช่วยโค้ชของ อีริก เทน ฮาก เมื่อช่วงซัมเมอร์ที่ผ่านมาหลังก่อนหน้านี้เจ้าตัวคืออดีตตำนานกองหน้าของสโมสร

Soccer Football – Carabao Cup – Round of 16 – Manchester United v Leicester City – Old Trafford, Manchester, Britain – October 30, 2024 Manchester United interim manager Ruud van Nistelrooy applauds the fans before the match REUTERS/Peter Powell EDITORIAL USE ONLY.



อย่างไรก็ตามหลังจากที่ เทน ฮาก ถูกปลดจากตำแหน่งทำให้ ฟาน นิสเทลรอย ได้ขึ้นมาเป็นกุนซือขัดตาทัพ และเจ้าตัวก็พา “ปีศาจแดง” ทำผลงานได้อย่างยอดเยี่ยมตลอด 4 นัดทุกรายการจากสถิติชนะ 3 และเสมอ 1 นัด

ถึงกระนั้นอนาคตของโค้ชวัย 48 ปีกับ แมนฯ ยูไนเต็ด ยังเป็นเครื่องหมายคำถามหลังการเข้ามาของ รูเบน อโมริม เฮดโค้ช คนใหม่ที่เดินทางมาถึงสโมสรแล้วเมื่อวันที่ 11 พ.ย.

ล่าสุด แมนฯ ยูไนเต็ด ออกแถลงการณ์ว่า ฟาน นิสเทลรอย จะอำลาสโมสรหลังการเข้ามาของ อโมริม เนื่องจากไม่ได้รับเลือกให้เป็นหนึ่งในทีมงาน หลังเทรนเนอร์วัย 39 ปีจนทีมสต๊าฟของตัวเองมาจาก สปอร์ติง ลิสบอน ด้วย

“แมนเชสเตอร์ ยูไนเต็ด ขอยืนยันว่า รุด ฟาน นิสเทลรอย ได้ออกจากสโมสรแล้ว รุด กลับมาร่วมทีมอีกครั้งในช่วงซัมเมอร์ และทำหน้าที่คุมทีมใน 4 นัดที่ผ่านมาในฐานะหัวหน้าโค้ชชั่วคราว รุดเป็น และจะเป็นตำนานของ แมนเชสเตอร์ ยูไนเต็ด ตลอดไป

“เรารู้สึกขอบคุณสำหรับการมีส่วนร่วมของเขาและวิธีการที่เขาทำหน้าที่ในช่วงเวลาที่อยู่กับสโมสร เขาจะได้รับการต้อนรับอย่างดีเสมอที่ โอลด์ แทรฟฟอร์ด”

ทั้งนี้นอกจาก ฟาน นิสเทลรอย แล้วทีมงานชุดเดิมของ เทน ฮาก ทั้ง เรเน ฮาก, เยลเล เทน รูเวลาร์ และปีเตอร์ โมเรล ก็จะอำลาสโมสรด้วย