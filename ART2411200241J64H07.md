---
layout: post
code: "ART2411200241J64H07"
origin_url: "https://www.khaosod.co.th/entertainment/news_9511984"
image: "https://github.com/user-attachments/assets/35a8cb6c-7c51-4807-a001-50bee9f65efd"
title: "ซุปตาร์บันเทิง - ‘น๊อต ณัฐสิทธิ์’ออกรบไร้ค่าย ใช้วิชาจาก‘Be On Cloud’สู้ศึก!"
description: "หลายคนโดนตี๋หล่อ ‘น๊อต ณัฐสิทธิ์’ ตกมาแล้วจากซีรีส์ “KinnPorsche The Series รักโคตรร้าย สุดท้ายโคตรรัก” กับบทบาทบอดี้การ์ดหนุ่มสุดฮอต"
category: "ENTERTAINMENT"
language: "th"
date: 2024-11-20T02:46:26.252Z
---

# ซุปตาร์บันเทิง - ‘น๊อต ณัฐสิทธิ์’ออกรบไร้ค่าย ใช้วิชาจาก‘Be On Cloud’สู้ศึก!

[![ซุปตาร์บันเทิง - ‘น๊อต ณัฐสิทธิ์’ออกรบไร้ค่าย ใช้วิชาจาก‘Be On Cloud’สู้ศึก!](https://www.khaosod.co.th/wpapp/uploads/2024/11/aaaa-1.jpg "ซุปตาร์บันเทิง - ‘น๊อต ณัฐสิทธิ์’ออกรบไร้ค่าย ใช้วิชาจาก‘Be On Cloud’สู้ศึก!")](https://www.khaosod.co.th/wpapp/uploads/2024/11/aaaa-1.jpg)

หลายคนโดนตี๋หล่อ **‘น๊อต ณัฐสิทธิ์’** ตกมาแล้วจากซีรีส์ **“KinnPorsche The Series รักโคตรร้าย สุดท้ายโคตรรัก”** กับบทบาทบอดี้การ์ดหนุ่มสุดฮอต ล่าสุดเจ้าตัวมาเปิดเผยตัวตนใหม่ กับบทบาทการเป็นศิลปินเดี่ยวในชื่อ **‘NODT’** ที่ร่วมงานกับ **PROJEXT 52** ปล่อยซิงเกิลแรกในชีวิต **“พูดเล่น…รักจริง (Just kidding)”** แนวป๊อป โดยได้เพื่อนๆ จากแก๊งซีรีส์ อย่าง **‘ปิง-ทูเจ-อัส-พง-ต๋อง-ต้า’** มาร่วมแสดงเอ็มวี

![ซุปตาร์บันเทิง](https://www.khaosod.co.th/wpapp/uploads/2024/11/a03-597x696.jpg)

วั_นนี้เจ้าตัวมาเปิดใจถึงการทำงานเพลง พร้อมการรับมือกับการเป็นนักแสดงอิสระ_

• **จุดเริ่มต้นของเพลง “พูดเล่น…รักจริง (Just kidding)”?**  
**น๊อต** – “เป็น PROJEXT 52 ที่มาที่ไปเป็นการชักชวนคุยกับทีมงานว่าเขากำลังหานักร้องและเราเองก็อยากทำเพลง ก็เลยตกลงเข้าร่วม ใช้เวลานานเหมือนกันในการตัดสินใจ รู้สึกว่าเราห่างไกลจากการเป็นนักร้อง เพราะเราเริ่มต้นจากงานแสดง ไม่ค่อยมั่นใจ ก่อนอัดก็มีไปเรียนเพื่อเตรียมตัวในการออกเพลง ซึ่งในเพลงนี้จะเห็นน๊อตเล่นดนตรีด้วย”

![ซุปตาร์บันเทิง](https://www.khaosod.co.th/wpapp/uploads/2024/11/a04-528x696.jpg)

• **งานแสดงกับนักร้อง ตอนนี้ชอบอะไรมากกว่ากัน?**  
**น๊อต** – “มันมีความยากที่ต่างกัน ไม่เหมือนกันเลย การแสดงเราเล่นกับคนอื่น สวมบทเป็นตัวละครนั้นๆ มีการรับต่อบท แต่พอเป็นนักร้องมันคือเรากับดนตรี การร้องเพลงก็สนุกดีชอบ ตอนแรกไม่คิดเลยว่าจะมีซิงเกิลเป็นของตัวเอง พอมีแล้วก็อยากมีเพลงที่ 2 ต่อ (หัวเราะ) อยากเปิดเป็นอัลบั้มเลย มันสนุก เพลงมันสามารถใส่ไอเดียเราได้เยอะ นอกเหนือจากแสดงที่เราใส่แอ๊กติ้งลงไปด้วย”

ADVERTISEMENT

![ซุปตาร์บันเทิง](https://www.khaosod.co.th/wpapp/uploads/2024/11/a07-696x409.jpg)

• **ในเอ็มวีมีเพื่อนๆ จาก KinnPorsche มาร่วมเล่นด้วย?**  
**น๊อต** – “ตอนประชุมกับทีมงานเขาถามว่ามีไอเดียเสนอไหม คิดอย่างแรกเลย อยากถ่ายเอ็มวีกับเพื่อนๆ เลยชวนเพื่อนๆ มาร่วมเล่นเอ็มวีด้วยกัน มี 7 คนรวมน๊อต จริงๆ อยากชวนอีกหลายคนมา แต่คิวมันยาก แล้วการถ่ายเอ็มวีเหมือนพวกเราไปเล่นกันมากกว่า ปกติเอ็มวีจะมีเขียนสตอรี่บอร์ด แต่น๊อตบอกไม่ต้องเลย ถ่ายตอนพวกผมใช้ชีวิตปกติไปเลย เลยเกิดเป็นภาพแบบนั้นออกมา สงสารทีมงานเลย เหนื่อยต้องมาเจอกับพวกน๊อต แก๊งเด็กชายล้วนอยู่ด้วยกันจะวุ่นวายมากๆ”

![ซุปตาร์บันเทิง](https://www.khaosod.co.th/wpapp/uploads/2024/11/a08-557x696.jpg)

• **ผลงานการแสดงล่ะ จะมีมาให้แฟนๆ ได้ดูอีกไหม?**  
**น๊อต** – “คิดว่าปีหน้าน่าจะได้รับชมกัน ตอนนี้ยังไม่ได้เปิดกล้องเลยครับ”

• **หลังหมดสัญญากับ Be On Cloud ออกมาดูแลตัวเองเป็นไงบ้าง?**  
**น๊อต** – “ก็มีหลายงานเข้ามาที่ไม่เคยทำ ได้มีโอกาสทำแนวอื่น เช่น การทำเพลง ร้องเพลง เป็นประสบการณ์ใหม่ๆ ก่อนออกมาตัดสินใจยากมาก ใช้เวลานานสักพักเลย การที่เราออกมาไม่ได้แปลว่าเราไม่รักกัน เรายังรักค่าย รักเพื่อนๆ ทุกวันนี้ก็ยังคุยกันเหมือนเดิม นัดกินข้าวกันแทบทุกอาทิตย์ เจอกันตลอด ไม่ได้มีปัญหาอะไรเลย การที่ออกมาก็ได้ทำอะไรใหม่ๆ

![ซุปตาร์บันเทิง](https://www.khaosod.co.th/wpapp/uploads/2024/11/a01-557x696.jpg)

ก่อนที่เราจะเข้ามาที่ Be On Cloud เราเป็นนักรบที่เดินมาตัวเปล่า ไม่มีอาวุธอะไรเลย แต่พอเข้ามาแล้ว ทางค่ายก็ใส่ชุดเกราะให้เรา ให้ดาบเรา ให้เรามีอาวุธ ที่จะออกมาใช้ได้ พอออกมาแล้วก็ได้อาวุธออกมาใช้ในการอยู่ในวงการนี้ เราใช้วิชาที่ Be On Cloud ให้มา ออกมาสู้ในทางของเรา”

• **หลังออกมาแล้วเป็นอย่างไร?**  
**น๊อต** – “ต้องปรับตัวอยู่เหมือนกัน เพราะอยู่ในค่าย ทางค่ายเตรียมให้ทุกอย่าง เราแทบไม่ต้องทำอะไรเลย พอออกมาต้องเตรียมเอง มีความยากขึ้น ทุกอย่างเป็นการตัดสินใจด้วยตัวเราเอง ไม่มีใครมาช่วย คนที่จะต้องรับผลการตัดสินใจนั้นก็คือตัวเรา แต่ตอนอยู่ค่ายจะมีเกราะ มีคนช่วยสแกน มันก็ฝึกตัวเราให้ลองทำอะไรใหม่ๆ เป็นความท้าทายใหม่ๆ ในชีวิตที่ต้องเจอ”

![ซุปตาร์บันเทิง](https://www.khaosod.co.th/wpapp/uploads/2024/11/a06-696x524.jpg)

• **ตอนนี้มองภาพตัวเองในอาชีพนี้ไว้ยังไง?**  
**น๊อต** – “อยากมีผลงานการแสดงออกมาอีก ให้แฟนๆ ที่กำลังรออยู่ว่าน๊อตจะเล่นอะไรต่อ อยากให้คนได้เห็นอีกหลายๆ เรื่อง”

![ซุปตาร์บันเทิง](https://www.khaosod.co.th/wpapp/uploads/2024/11/a02-557x696.jpg)



• **มีสิ่งไหนอีกไหม นอกจากการแสดงและการร้องเพลงที่อยากลองทำ?**  
**น๊อต** – “ธุรกิจน๊อตก็ชอบ ตอนนี้มีร้านอาหารอยู่ สิ่งที่อยากทำแล้วยังไม่ได้ทำคือการแสดงภาพยนตร์ อยากลองครับ และก็อยากลองเป็นช่างทำผม ตอนนี้เรียนตัดผมอยู่ เพราะชอบ อยากเซ็ตผมให้คนอื่น อยากทำให้คนที่ไม่มั่นใจได้มั่นใจในตัวเอง รู้สึกว่าทรงผมมีส่วนช่วยในบุคลิกภาพ แบรนด์เสื้อผ้าก็อยาก แต่มันทำยาก ถ้าเป็นไปได้อยากมีแบรนด์ตัวเองที่แข็งแกร่งครับ”

![ซุปตาร์บันเทิง](https://www.khaosod.co.th/wpapp/uploads/2024/11/a05-696x464.jpg)

**มีหลายอย่างที่อยากทำ แต่ที่ทำสำเร็จแล้วตอนนี้นั่นคืองานเพลง ที่กำลังทะยานสู่ความปัง!!**

**กัณฑมาศ ธรรมณี**

