---
layout: post
code: "ART2411160330DIYHVF"
origin_url: "https://www.khaosod.co.th/sports/news_9508053"
image: "https://github.com/user-attachments/assets/061e2f89-bd49-436b-8e83-a8ef05ce6d4c"
title: "ส.ยกน้ำหนัก เตรียมแผนส่งจอมพลังไทย ลุย 2 ศึกใหญ่ท้ายปี"
description: "นายปรัชญา กีรตินันท์ นายกสมาคมกีฬายกน้ำหนักสมัครเล่นแห่งประเทศไทย เปิดเผยว่า แผนงานของสมาคมฯ ที่ต้องดำเนินการส่งท้ายปี 2567 คือ"
category: "SPORTS"
language: "th"
date: 2024-11-16T04:19:04.198Z
---

# ส.ยกน้ำหนัก เตรียมแผนส่งจอมพลังไทย ลุย 2 ศึกใหญ่ท้ายปี

[![ส.ยกน้ำหนัก เตรียมแผนส่งจอมพลังไทย ลุย 2 ศึกใหญ่ท้ายปี](https://www.khaosod.co.th/wpapp/uploads/2024/11/iwf.jpg "ส.ยกน้ำหนัก เตรียมแผนส่งจอมพลังไทย ลุย 2 ศึกใหญ่ท้ายปี")](https://www.khaosod.co.th/wpapp/uploads/2024/11/iwf.jpg)

นายปรัชญา กีรตินันท์ นายกสมาคมกีฬายกน้ำหนักสมัครเล่นแห่งประเทศไทย เปิดเผยว่า แผนงานของสมาคมฯ ที่ต้องดำเนินการส่งท้ายปี 2567 คือ การส่งนักกีฬาเข้าร่วมแข่งขันอีก 2 รายการ เพื่อสร้างความแข็งแกร่งและเก็บเกี่ยวประสบการณ์ เริ่มที่การแข่งขันยกน้ำหนักชิงชนะเลิศแห่งโลก ประจําปี 2567 (2024 IWF World Championships) ระหว่างวันที่ 4-14 ธันวาคม 2567 ที่กรุงมานามา ประเทศบาห์เรน

โดยส่งนักกีฬาไปทั้งหมด 6 คน ประกอบด้วย นางสาวสิริวิมล ประมงคล นักกีฬาหญิง รุ่น 45 กก., นางสาวสุรัสวดี ยอดสาร นักกีฬาหญิง รุ่น 59 กก., อส.ทพ.ณัฐวัฒน์ ชมชื่น นักกีฬาชาย รุ่น 55 กก., อส.ทพ.ธีระวัตร รัตน์เพชร นักกีฬาชาย รุ่น 67 กก., นายศรัท สุ่มประดิษฐ นักกีฬาชาย รุ่น 96 กก. และ นายรุ่งสุริยา ปัญญะ นักกีฬาชาย รุ่นมากกว่า 109 กก.

ขณะที่การแข่งขันยกน้ำหนักยุวชนและเยาวชนชิงชนะเลิศแห่งเอเชีย ประจําปี 2567 (2024 Asian Youth & Junior Weightlifting Championships) ระหว่างวันที่ 19-25 ธันวาคม 2567 ที่กรุงโดฮา ประเทศกาตาร์ จะส่งนักกีฬาประเภทยุวชนไป 5 คน ประกอบด้วย นางสาวพุทธรักษ์ ไวพจน์ นักกีฬายุวชนหญิง รุ่น 55 กก., นายจักริน มีเถื่อน นักกีฬายุวชนชาย รุ่น 49 กก., นายณัฐชนน เชิดฉาย นักกีฬายุวชนชาย รุ่น 55 กก., นายวุฒิพงษ์ ชมขุนทด นักกีฬายุวชนชาย รุ่น 61 กก. และ นายก้องหล้า พรมดวงศรี นักกีฬายุวชนชาย รุ่น 67 กก.

ส่วนในประเภทเยาวชน ส่งไป 8 คน ประกอบด้วย นางสาวเขมิกา กำเนิดศรี นักกีฬาเยาวชนหญิง รุ่น 45 กก., นางสาวนฤมล วงษ์หาจักร นักกีฬาเยาวชนหญิง รุ่น 49 กก., นางสาวณัฐชา แก้วน้อย นักกีฬาเยาวชนหญิง รุ่น 55 กก., นางสาวบุศยา ลาวรรณี นักกีฬาเยาวชนหญิง รุ่น 64 กก., นางสาวธนพร แซ่เตีย นักกีฬาเยาวชนหญิง รุ่น 59 กก. , นางสาวภัทรธิดา วงษ์สิงห์ นักกีฬาเยาวชนหญิง รุ่น 71 กก., นายปัฐษพงษ์ ทองสุก นักกีฬาเยาวชนชาย รุ่น 67 กก. และ นายวรพรต นาสุริวงศ์ นักกีฬาเยาวชนชาย รุ่น 81 กก.

“สำหรับจอมพลังรุ่นเล็กเหล่านี้ ทางสมาคมฯ หวังใจจะสร้างให้เป็นคลื่นลูกใหม่เสริมทัพทีมชาติรุ่นพี่ โดยวางแผนสำหรับเตรียมโอลิมปิก 2028 ที่นครลอสแอนเจลิส สหรัฐอเมริกา และ โอลิมปิก 2032 ที่เมืองบริสเบน ประเทศออสเตรเลีย ต่อไป”