---
layout: post
code: "ART2411140817EWACGY"
origin_url: "https://www.khaosod.co.th/entertainment/news_9504742"
image: "https://github.com/user-attachments/assets/5b69c898-332c-404e-acba-311132b79545"
title: "“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”"
description: "“พร จันพร” เจ้าของเพลง “ปูหนีบ อิปิอิปิ” เล่าเหตุการณ์เฉียดตาย! แต่รอดมาได้ พร้อมเผยประสบการณ์ชวนขนลุก ท้าทายอำนาจ “ปู่อือลือ”"
category: "ENTERTAINMENT"
language: "th"
date: 2024-11-14T08:22:30.556Z
---

# “พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”

[![“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”](https://www.khaosod.co.th/wpapp/uploads/2024/11/ponjanpon_141167-1.jpg "“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”")](https://www.khaosod.co.th/wpapp/uploads/2024/11/ponjanpon_141167-1.jpg)

ไม่มีใครไม่รู้จักเพลง **“ปูหนีบ อิปิอิปิ”** เพราะถ้าย้อนกลับเพลงนี้ดังมาก ต้องมาในทุกเทศกาล และดังกระหึ่มไปอีก เมื่อ **“ชมพู่ อารยา”** เอาไปเต้นในภาพยนตร์ **“ไดอารี่ตุ๊ดซี่”** รวมไปถึงว่าเพลงนี้ดังจริง เพราะ **“ลิซ่า”** เต้นในรายการเกาหลี ยิ่งทำให้เพลงนี้กลายเป็นตำนาน แต่น้![“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”](https://www.khaosod.co.th/wpapp/uploads/2024/11/ponjanpon_141167-7.jpg)อยคนนัก ที่จะรู้จักว่าใครเป็นเจ้าของเพลงล่าสุด รายการคุยแซ่บShow ทางช่องOne31 ที่มี ชมพู่ ธัณย์สิตา และ บูม สุภาพร เป็นพิธีกร

![“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”](https://www.khaosod.co.th/wpapp/uploads/2024/11/ponjanpon_141167-8.jpg)

**เจ้าแม่เพลงสองแง่สองงาม อย่างเพลง ปูหนีบอีปิ?** “หนูไม่ใช่เจ้าแม่เพลงสองแง่สองงาม แต่คงไม่มีใครทำแบบนี้ ตอนเราไปเที่ยวเกาหลี ที่สถานบันเทิงก็มีเพลงปูหนีบอีปิขึ้นมา เขาก็ลุกเต้นกันเกือบทั้งร้าน เราก็เต้นร่วมไปกับเขาเลย ซึ่งเขาก็ไม่รู้ว่าเราเป็นเจ้าของเพลง แต่เราก็แอบมีความสุขอยู่ในใจ เพราะมันเป็นเพลงของเรา และมันยิ่งทำให้เราภูมิใจเพราะว่าพี่ลิซ่าเอาไปเต้น ก่อนอื่นเลยท่าเต้นนี้มาจากหนังไดอารี่ตุ๊ดซี่ พอมันเกิดท่านี้จากหนังก็เลยทำให้ลิซ่าเต้นท่านี้ ซึ่งเราก็เคยเต้นตามลิซ่า แต่ก็ไม่ได้น่ารักเหมือนลิซ่า”

**แต่ก่อนจะมาเป็นนักร้อง เราก็ล้มลุก คลุกคลาน?**

“ก็กว่าจะมาเป็นนักร้อง เราก็ล้มลุกคลุกคลานมาโดยตลอด เราอยู่กับคุณตาคุณยาย เราเริ่มจากการเต้น ก็เลยไปสมัครเป็นแดนซ์เซอร์ที่หมอลำซิ่ง แล้วก็เต้นหารายได้มาเรื่อยๆ อย่างตอนเราเป็นแดนซ์เซอร์แล้ว เขาก็แต่งเพลง ปูหนีบอีปิ เราก็ร้องโชว์หลายงาน ถ้าเราเต้นเฉยๆ เราได้วันละ 300 บาท แต่ถ้าเราร้องด้วยเราจะได้ 400 บาท หนูว่าเขาคงเห็นว่าเราตลกและเพลงมันก็ตลกมันก็เลยเหมาะสมกัน”



**เห็นว่าเราไปทำงานโรงงาน?**

“หนูก็มองว่าเราออกมาเพลงเดียว แม้คนไม่รู้จักเรา แต่เพลงเราดัง ซึ่งหลายคนทำมาหลายเพลงก็ไม่ดัง เราดีแค่ไหนแล้ว ที่ทำเพลงมาแล้วคนรู้จัก เพราะตอนแรกๆ ก็ไม่รู้ว่าเพลงดัง เราก็ไปทำงานโรงงาน เพราะพี่สาวก็ชวนไปทำงานเพราะว่าจะได้มีเงินประจำ แต่พอทำไปได้อาทิตย์เดียว ก็มีคนโทรมาบอกว่าเพลงดังแล้ว มัวทำอะไรอยู่ เราก็บอกว่าทำงานโรงงานอยู่ มือเปื่อยหมดแล้ว หน้าดำ หนูก็เลยลาออกจากโรงงาน กลับไปร้องเพลง คิดว่า ถ้ามันจะเสี่ยงไหม มันก็เสี่ยงเพราะว่าถ้าจะโดนหลอกก็คงจะโดนหลอกครั้งนี้แหละ”

**อย่างตอนทำงาน ชีวิตตอนนั้นยังไง?**

“แล้วตอนทำงานโรงงาน เราก็ยังไม่ได้เงิน ซึ่งตอนนั้นมีอยู่ติดตัว 100 บาท เราก็คิดว่าต้องอยู่ยังไงให้ได้สองวัน เลยคำนวณว่าอาหารอันไหนจะซื้อได้กินพอดี อาหารอะไรที่ราคา 15 บาทแล้วกินได้สองวัน เพราะเราไม่มีปัญญาซื้อข้าวจานละ 60 บาทถามว่ามันอิ่มไหม มันก็อิ่มเพราะเราไม่ได้โหยหาว่าจะต้องกินให้เยอะหรือว่าต้องกินให้อิ่มไม่ได้อยู่เพื่อกิน”

![“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”](https://www.khaosod.co.th/wpapp/uploads/2024/11/ponjanpon_141167-6.jpg)

**โดนคอมเมนท์ด่ายันแม่?** “พอเราออกมา ตอนแรกที่คิดว่าถ้าโดนหลอกก็คงโดนหลอกครั้งนี้ สรุปแล้วเปล่าเลย และโดนคอมเมนต์ มันจะมีประเภทหนึ่งที่ทำร้ายจิตใจเรา เค้าว่ามึงทำเพลงแบบนี้ แม่มึงเป็นกระ…. มึงก็เลยเป็นด้วย แอบเสียใจนิดนึง แต่เราก็สู้เพราะว่าแม่เราไม่ได้เป็น เราก็ตั้งรับคิดในทางที่ดี เพราะเขาด่าเรา แต่เค้าก็ยังมาดูเรา งั้นเราก็เลือกแต่คอมเมนต์ดีดีแต่ถ้าไม่ดีหรือเขาเตือนมาเราก็ปรับ”

**แต่ตอนเด็กๆ เราก็โดนบลูลี่?**

“แล้วพอย้อนกลับไปตอนเด็กเราก็โดนบลูลี่ เรื่องส่วนสูงกับเรื่องสีผิว หนูเป็นคนผิวขำ จนพ่อแม่เรียกกะปิ ก็เหมือนตอนแรกเพลงนี้ ตอนแรกเป็นครูปูหนีบกะปิกะปิ เราก็เลยเปลี่ยนเป็นปูหนีบ อีปิอีปิ สมัยก่อนเราก็คิดเหมือนกันว่าทำไมพ่อแม่ไม่ให้สีผิวเขาขาวมาเลย แล้วทำไมถึงไม่ได้ส่วนสูงของพ่อมันสลับกันไปหมด น้อยใจพ่อแม่นิดนึง แต่ผิวดำก็ไม่ได้แปลว่าไม่สวยนี่ การที่เขาบลูลี่เรา เขาก็ไม่รู้ว่าตัวตนจริงๆ เราเป็นยังไง อย่างคนที่บลูลี่เรา ทุกวันนี้เขาก็ไม่ได้มีชีวิตที่ดีไปกว่าหนูเลย ซึ่งเราก็มีชีวิตที่ดีกว่า เขาก็ไม่อยากจะฝากอะไรถึงเขา”

**อย่างล่าสุดไปท้าทายสิ่งศักดิ์สิทธิ์?**

“หนูเห็นคลิปเจ้าเข้า เข้าทรง เฮ้ยมันจริงหรอ หนูก็เลยลอง ตอนนั้นไหว้ปู่ที่บึงกาฬ ถ้าปู่มีจริง ปู่ทำให้หนูเห็นหน่อย เป็นการอธิษฐานในใจ พร้อมยกมือไหว้ ถ้ามีจริงหนูก็อึ้ง แต่ถ้าไม่มีจริง เราก็สบาย และพอไปถึงปู่ลือ เราขนลุกถึงหัวหนาวๆ สั่นๆ พราห์มก็บอกว่าขออะไรเสร็จแล้ว ก็เอาหัวไปชนกับพญานาคที่เป็นรูปปั้น แล้วก็อธิษฐานขอพร พอชนปุ๊บวิ่งเข้ามาในหัวเลย ไม่กล้าบอกใครเพราะน้ำตาไหล กลัวคนอื่นว่าเราเป็นบ้า คนอื่นก็ถามว่าเราเป็นอะไร เราก็บอกว่าอยู่ดีๆ ก็เหมือนอยากร้องไห้

![“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”](https://www.khaosod.co.th/wpapp/uploads/2024/11/ponjanpon_141167-4.jpg)

จากนั้นก็ไปอีกรอบนึง ไปขอขมาปู่ว่า หนูไม่ได้ตั้งใจที่จะท้าทาย แต่แค่อยากเห็นว่าปู่มีจริงไหม แต่โชคดีที่ปู่ไม่ได้ทำอะไรหนู แต่เขาก็แค่ทำให้รู้สึกว่าเขามีจริง และในงานเดียวกัน มันก็มีเหตุการณ์คือเขาให้ไข่คนละสองฟอง เพื่อกินเป็นความสิริมงคล แต่ด้วยความที่เราหิวมาก เราก็กินของเราสองฟอง ขอคนอื่นมาอีกสองฟอง และขอเพื่อนมาอีกหนึ่งฟอง โดยที่ไม่ได้กินน้ำตาม มันก็เป็นเรื่องแปลกอีกเรื่องหนึ่งเพราะว่าปกติหนูไม่กินไข่แดง หลังจากนั้นหนูก็ไม่กล้าท้าทายแล้ว”

**โดนพระทักว่าจะดัง?**

“อีกเหตุการณ์นึงก็โดนพระทักที่จังหวัดหนองคาย แล้วพระก็ทักให้เอาวันเดือนปีเกิด ตอนนั้นโควิดรอบแรกเราไม่มีงานเลย เขาทักว่าให้เราไปบวชเจ็ดวัน เขาบอกวันนี้พรุ่งนี้หนูบวชเลย พ่อบวชรู้สึกว่าชีวิตมีความสุขมากขึ้น ท่านก็ทำพิธีรับขันธ์ พอเสร็จพิธีท่านก็บอกว่าอีกสองเดือนมึงจะดัง พอผ่านมาสองเดือนพี่ลิซ่าเต้นเพลงนี้ที่รายการเกาหลี ใช่ชมพู่เต้นก่อนแล้วก็ลิซ่าไปเต้น เจ้าภาพก็โทรมาในวันนั้นเลยติดต่อไปงานทันที”

![“พร จันพร” เกือบตาย! แต่รอดมาได้ เล่าประสบการณ์ขนลุก ท้าทายอำนาจ “ปู่อือลือ”](https://www.khaosod.co.th/wpapp/uploads/2024/11/ponjanpon_141167-5.jpg)

**แต่ก็เคยผ่านความตายมาแล้วเกือบหลับแต่กลับ?**

“เป็นเรื่องเมื่อปีก่อนมันก็ไม่น่าเชื่อเหมือนกัน ระหว่างที่รถขับไปแค่ 60 กิโลเมตรต่อชั่วโมง เราก็นั่งแต่งหน้าอยู่ข้างหลัง และเราไม่ได้รัดเข็มขัด สักพักรถชน เราไม่รู้เรื่องอะไรเลย รถชนแบบประสานงาน เราวิ้งค์ไปเลย ไหปลาร้าแตก แต่คนขับไม่ได้เป็นอะไรเพราะแอร์แบคพอดี แต่มันก็มีเรื่องประหลาดใจ 10 นาทีที่เราหลับไปเหมือนฝันว่า เราเป็นใคร พ่อแม่ชื่ออะไร เหมือนภาพมันวนมาตั้งแต่ยังเด็ก แล้วภาพมันก็ตัดหายไป มีภาพในหัวได้ยินว่าเอามันขึ้นไป บอกไม่ใช่คนนี้ ก็มีคนเรียกเราจันทพรกลับมา เราสะดุ้งตื่นแล้วก็ร้องไห้ ตรงที่เราเกิดอุบัติเหตุตรงนั้นก็เคยมีคนผูกคอตาย จากนั้นเราก็รักษาตัวอาทิตย์นึง นอนเป็นผัก ห้ามขยับตัวและใช้เวลาอีกหกเดือนกว่าจะกลับมาเป็นเหมือนเดิมปกติ”