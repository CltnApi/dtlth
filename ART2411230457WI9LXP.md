---
layout: post
code: "ART2411230457WI9LXP"
origin_url: "https://www.khaosod.co.th/entertainment/news_9517900"
image: "https://github.com/user-attachments/assets/0e79d54a-d3e8-4ed3-8606-1c5cb5a4dde6"
title: "เบลล่า ราณี ตอบดราม่า โป๊ป โดนขุดโจมตี แจงเล่า วิล ชวิณ จีบคนมองเกินจริง"
description: "เบลล่า ราณี ตอบดราม่า โป๊ป โดนขุดโจมตี เผยช่องไม่ได้ออกประกาศปกป้องนางเอกดังเหตุเราไม่ได้เรียกร้องด้วย แจงเล่า วิล ชวิณ จีบคนมองเกินจริง ลั่นไม่รู้จะโกหก"
category: "ENTERTAINMENT"
language: "th"
date: 2024-11-23T05:31:14.496Z
---

# เบลล่า ราณี ตอบดราม่า โป๊ป โดนขุดโจมตี แจงเล่า วิล ชวิณ จีบคนมองเกินจริง

[![เบลล่า ราณี ตอบดราม่า โป๊ป โดนขุดโจมตี แจงเล่า วิล ชวิณ จีบคนมองเกินจริง](https://www.khaosod.co.th/wpapp/uploads/2024/11/bellpopechwin2311679998.jpg "เบลล่า ราณี ตอบดราม่า โป๊ป โดนขุดโจมตี แจงเล่า วิล ชวิณ จีบคนมองเกินจริง")](https://www.khaosod.co.th/wpapp/uploads/2024/11/bellpopechwin2311679998.jpg)

เบลล่า ราณี ตอบดราม่า โป๊ป โดนขุดโจมตี เผยช่องไม่ได้ออกประกาศปกป้องนางเอกดังเหตุเราไม่ได้เรียกร้องด้วย แจงเล่า วิล ชวิณ จีบคนมองเกินจริง ลั่นไม่รู้จะโกหกทำไม

จากกรณีดราม่าบนโลกออนไลน์ ที่มีการติดแท็ก #ช่อง3ทรีตนสดหญิงให้เท่าเทียม เพื่อเรียกร้องให้ต้นสังกัดออกมาปกป้องและให้ความเป็นธรรมกับนักแสดงหญิงที่ถูกวิจารณ์ในเชิงลบ ทำให้เสื่อมเสียต่อชื่อเสียง หลังจากที่ทางช่อง 3 ออกมาปกป้องพระเอกหนุ่ม โป๊ป ธนวรรธน์ ที่ถูกบุคคลบางกลุ่มแสดงความคิดเห็นในเชิงหมิ่นประมาทและไม่ใช่ข้อเท็จจริง

ซึ่งนางเอกสาว เบลล่า ราณี ก็เป็นหนึ่งในนักแสดงหญิงที่ถูกพูดถึงในทางเสียหาย หลังจากที่ไปออกรายการหนึ่ง โดยเล่าโมเมนต์เจอหวานใจ วิล ชวิณ ครั้งแรกบนเครื่องบิน แต่ทางต้นสังกัดกลับไม่มีการออกมาเทกแอ๊กชั่นใดๆ

ล่าสุด เบลล่า มาร่วมงาน เฉลิมฉลองสุดยิ่งใหญ่ครบรอบ 15 ปี “Karmart” ก็ได้เปิดใจในเรื่องนี้ว่า _“เรื่องนี้เบลไม่ได้มีส่วนเกี่ยวข้องโดยตรงสักเท่าไหร่_ และเบลก็ไม่ได้มีโอกาสได้ติดตามอะไรขนาดนั้น แต่เบลเชื่อว่าทุกฝ่ายพยายามทำในส่วนของตัวเองดีที่สุด ทั้งเรื่องของสังกัดทั้งแฟนคลับ หรือคนที่รักศิลปินหรือตัวศิลปินเอง เบลถือว่าเป็นกำลังใจให้กับทุกๆ ฝ่ายแล้วกัน แล้วเบลเชื่อว่าหลังจากนี้คงมีอะไรที่เป็นความชัดเจน หรือมีมาตรการที่มันชัดเจนมากยิ่งขึ้น”

สร้างความเปลี่ยนแปลงให้เรายังไงบ้าง ในเรื่องการดูแลศิลปิน หรือการปกป้องศิลปิน?  
“เอาจริงๆ เบลก็คิดว่าในที่สุดแล้วตัวเราจะรู้ตัวดีมากที่สุดว่าเรื่องมันมีอะไรเกิดขึ้น”

_**ที่ผ่านมาช่องดูแลเรายังไงบ้าง?**_  
“ช่องก็ดูแลเบลดีมาตลอดค่ะ”

ADVERTISEMENT

_**แต่ฟีดแบ็กมองว่าเวลาเบลเจอกระแสดราม่า ช่องไม่ได้ออกมาเทกแอ๊กชั่นมากเท่าไหร่?**_  
“มันอาจจะเป็นเพราะว่าการจัดการของเรา หรืออะไรที่ออกมาแล้วมันมีความชัดเจนอยู่แล้ว อาจจะไม่มีอะไรที่มันลุกลามไป”

_**มีการถามหลังบ้านไหม?**_  
“ถามตลอดค่ะ”

_**แสดงว่าเขาก็ไว้ใจประสบการณ์ของเรา?**_  
_“อาจจะเป็นเพราะตัวเราเองที่ไม่ได้เรียกร้อง”_

_**เบลเอาอยู่?**_  
“อันนี้ก็ไม่ทราบเหมือนกันค่ะ (ยิ้ม)”

_**พี่โป๊ปโดนขุดอดีตมาเยอะเหมือนกันเราเป็นห่วงพี่หมื่นเรายังไงบ้าง?**_  
“อันนี้เบลไม่ได้มีโอกาสติดตามดูจริงๆเพราะช่วงนี้เบลต้องถ่ายละครทุกวัน แต่ก็เป็นกำลังใจให้”

_**พี่โป๊ปก็โดนโจมตีหนักมากจริงๆ เราในฐานะที่เราเคยทำงานใกล้ชิดกันมาก่อน?**_  
“ก็เห็นอกเห็นใจทุกคนแหละ ไม่ว่าจะเป็นพี่โป๊ปหรือเป็นใครก็ตามที่โดนอะไรพวกนี้ ในส่วนของเรื่องดราม่าคงไม่มีใครอยากไปอยู่ในดราม่าอะไรทั้งนั้นอยู่แล้ว”

_**ความเป็นสุภาพบุรุษของพี่โป๊ป พี่เบลน่าจะเคยสัมผัส?**_  
“ในฐานะที่เราทำงานร่วมกัน เป็นนักแสดงเหมือนกัน เขาเรียกว่าเราทำหน้าที่ในส่วนทั้งสองฝ่ายได้อย่างดี”

_**เวลาทำงานเขาให้เกียรติเราไหมในเรื่องของการแตะเนื้อต้องตัว?**_  
“ให้เกียรติค่ะ ถ้าเป็นฉากที่อาจจะต้องมีอะไร ก็จะขออนุญาต หรือขอโทษอยู่ตลอด”

_**ล่าสุดที่เบลล่าไปออก 3 แซ่บแล้วเล่าเหตุการณ์ที่เจอวิล ชวิณ แล้วคนไม่เชื่อ**_  
_“(ยิ้ม) ก็จริงค่ะ มันเหมือนดูเกินจริง_ เบลก็ไม่ได้รู้สึกอยากจะออกมาเล่าหรืออะไร สักเท่าไหร่อยู่แล้ว แต่ยืนยันว่าเป็นเรื่องจริงค่ะไม่รู้จะโกหกทำไม (ยิ้ม)”

[![](https://www.khaosod.co.th/wpapp/uploads/2024/11/bellpopechwin2311671.jpg)](https://www.khaosod.co.th/wpapp/uploads/2024/11/bellpopechwin2311671.jpg)

_**อย่างดีเทล คนบอกว่าบินคนเดียวจริงๆ ได้ใช่ไหม เป็นนางเอกระดับซูเปอร์สตาร์ขนาดนี้**_  
“ได้ค่ะ”

_**ปกติเดินทางคนเดียวบ่อยไหม?**_  
“ก็อย่างที่บอกว่าอันนั้นเป็นครั้งแรก ซึ่งก็เหมือนเป็นการปลดล็อกหลังจากนั้นก็มีการเดินทางคนเดียวก็มีค่ะ”

_**ในเรื่องการให้คอนแทคก็ด้วย คนเขาก็จะสงสัยว่าเบลล่าให้คอนแทคจริงๆ หรอ**_  
“เอาจริงๆ เบลก็มีเพื่อนต่างประเทศที่เพิ่งรู้จักกันแล้วก็มีแลกคอนแทค แลกอะไรกัน สมัยนี้ค่อนข้างเป็นเรื่องปกติ เพราะเหมือนเรามีเพื่อนได้หลายๆ วงการ รู้จักคนได้หลายๆ รูปแบบ”

**_เพราะสิ่งที่เราออกมาเล่าเบลก็มั่นใจว่ามันคือสิ่งที่จริงที่สุดและถูกต้อง?_**  
_“แน่นอนค่ะ (ยิ้ม)”_

_**คนติดใจว่า เราไปต่อแถวนานไหมกับพระแม่ลักษมี มีวิธีแนะนำไหม แบบโชว์รูป?**_  
“เบลไม่เคยโชว์รูปค่ะ แต่เหมือนมีคนแนะนำ”

เบลไปขอพระแม่ลักษมีจริงเหรอ?  
“ก็ปีที่แล้วมีสัมภาษณ์ไงแล้วเบลเหมือนพูดไปว่าเบลก็ต่อคิวอยู่เหมือนกัน ยังไม่ได้คิวนะคะ มันก็เหมือนเป็นการพูดกันเล่นๆ”

แต่เบลก็ไม่ได้ไปทำจริงๆ ใช่ไหม?  
“คือเบลก็มีเคยไปไหว้ แล้วก็มีบางทีเพื่อนๆ ในแก๊งชวนไป เบลก็ไป”

ณ โมเมนต์นั้นมันต้องถึงเวลาไหนที่จะต้องให้ท่านช่วยแล้ว?  
“ไม่เคยขออะไรอย่างนั้น เพราะเบลส่วนตัวถ้าจะขอหรืออะไรจะไม่ได้ ก็จะโดยรวมซะมากกว่า แต่ไม่รู้ว่ามันเกี่ยวอะไรหรือเปล่าแต่พอเสร็จปุ๊บก็ไปขอบคุณ (หัวเราะ)”

ตรงปกตามที่ขอไหม?  
“คือมันไม่ได้มีปกไงคะตอนแรก”

ขอแค่ความรักดีๆ?  
“ไม่ได้ขออย่างนั้นด้วย ขอเป็นความเมตตา ให้คนเอ็นดูทุกๆ เรื่อง”

ก็เลยเป็นที่มาของคำว่าเกินปก?  
“(หัวเราะ) เหรอคะ สันปก (ยิ้ม) ล้อเล่น”

