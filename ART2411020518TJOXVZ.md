---
layout: post
code: "ART2411020518TJOXVZ"
origin_url: "https://www.khaosod.co.th/entertainment/news_9487036"
image: "https://github.com/user-attachments/assets/604205ef-ce6c-48fe-ad16-99d69103d1f3"
title: "\"เอ ศุภชัย\" ออกเมนูใหม่ 'ข้าวเหนียวทุเรียน' โดนติง 499 ได้เท่านี้ แพงไปมั้ย"
description: "\"เอ ศุภชัย\" ออกเมนูใหม่ 'ข้าวเหนียวทุเรียน' คนดังรีวิวเพียบ มิวายเจอดราม่า โดนชาวเน็ตติง 499 บาท ได้เท่านี้ แพงไปมั้ย เจ้าตัวเผยเหตุผล ทำไมต้องขายราคานี้"
category: "ENTERTAINMENT"
language: "th"
date: 2024-11-02T05:21:52.346Z
---

# "เอ ศุภชัย" ออกเมนูใหม่ 'ข้าวเหนียวทุเรียน' โดนติง 499 ได้เท่านี้ แพงไปมั้ย

[!["เอ ศุภชัย" ออกเมนูใหม่ 'ข้าวเหนียวทุเรียน' โดนติง 499 ได้เท่านี้ แพงไปมั้ย](https://www.khaosod.co.th/wpapp/uploads/2024/11/p-a-08.jpg ""เอ ศุภชัย" ออกเมนูใหม่ 'ข้าวเหนียวทุเรียน' โดนติง 499 ได้เท่านี้ แพงไปมั้ย")](https://www.khaosod.co.th/wpapp/uploads/2024/11/p-a-08.jpg)

**“เอ ศุภชัย” ออกเมนูใหม่ ‘ข้าวเหนียวทุเรียน’ คนดังรีวิวเพียบ มิวายเจอดราม่า โดนชาวเน็ตติง 499 บาท ได้เท่านี้ แพงไปมั้ย เจ้าตัวเผยเหตุผล ทำไมต้องขายราคานี้**

เมื่อวันที่ 2 พฤศจิกายน 2567 ขึ้นแท่นเซเลปสาวแห่งวงการบันเทิง เพราะไม่ว่าจะทำอะไรก็ถูกจับตามองอยู่เสมอ สำหรับ **เอ ศุภชัย ศรีวิจิตร** นักปั้นมือทอง ที่ช่วงนี้หันมาสนใจการทำอาหาร เปิด **ครัวบ้านพี่เอ** พร้อมเสิร์ฟเมนูเอาใจคนรักการกิน ซึ่งก็มีเมนูหลากหลาย ทั้ง _พะโล้, เค้กกล้วยหอม, มังคุดคัด, เค้กส้มสด, ผัดเผ็ดกระดูกหมู ฯลฯ_

**อ่านข่าวเพิ่มเติม :**

ภาพประกอบ

เรียกว่าออกเมนูใหม่แต่ละที ก็เป็นที่พูดถึงในโลกโซเชียลอยู่เสมอ

ADVERTISEMENT

แต่มิวาย เมื่อออกเมนูใหม่ ๆ มา ก็มักจะเจอดราม่าในโลกออนไลน์อยู่เรื่อย ๆ ทั้งติงเรื่องราคา และการส่งที่ล่าช้า แต่ **เอ ศุภชัย** ก็ไม่เคยย่อท้อ รีบคิด ปรับ แก้ไข เพื่อเสิร์ฟความอร่อยถึงลูกค้าทุกท่านตามเสียงเรียกร้อง

ล่าสุด **เอ ศุภชัย** ออกเมนูใหม่ _“ข้าวเหนียวทุเรียนบ้านพี่เอ”_ ที่เจ้าตัวคอนเฟิร์มว่าอร่อย ละมุนลิ้นแน่นอน แถมทุเรียนที่ใช้ ก็เป็นทุเรียนจากบ้านตัวเองที่นครศรีธรรมราชด้วย

ภาพประกอบ

งานนี้เหล่าคนดังในวงการบันเทิงไทย ก็เริ่มทยอยออกมารีวิวกัน เริ่มจากนางเอกเบอร์ 1 ของเมืองไทย ซุป’ตาร์ตลอดกาล **“อั้ม พัชราภา”** ก็รีวิวข้าวเหนียวทุเรียนบ้านพี่เอว่า อร่อย ชอบ

ตามมาด้วยอินฟลูเอนเซอร์สายกินตัวแม่ **“พั้มกิ้น”** รีวิว _ข้าวเหนียวทุเรียนบ้านพี่เอ”_ ในรายการ **พั้มกิน** EP. 96 พร้อแคปชั่นว่า _“ข้าวเหนียวทุเรียนพี่เอ 499 อร่อยสุด ปังอ่าละมุนมากกก”_

ยิ่งไปกว่านั้น ในคลิป สาวพั้มกิ้น ก็บอกว่า **ขนมของพี่เอ อร่อยมากจริง ๆ** เป็นเครื่องยืนยันว่า แต่ละเมนูในครัวบ้านพี่เอ ไม่ได้มาเล่น ๆ จัดเต็มแบบจุใจ

ภาพประกอบ

แต่งานนี้ มีเสียงชม ก็มีเสียงวิจารณ์ เมื่อชาวเน็ตบางส่วนเข้ามาคอมเมนต์ ติงเมนูใหม่ _ข้าวเหนียวทุเรียนบ้านพี่เอ_ ถึงเรื่อง **ปริมาณอาหาร และ ราคาที่สวนทางกัน**

ทั้งยังมี **อินฟลูเอนเซอร์สายกินชื่อดัง** รีวิวว่าผิดหวังกับเมนู _ข้าวเหนียวทุเรียนบ้านพี่เอ_ ทั้งราคาแพง และแพ็คเกจไม่สมราคา ทุเรียนที่ได้ก็ช้ำ เนื้อค่อนข้างขม เมื่อนำไปชั่งก็ได้น้ำหนักขีดกว่า ๆ ตัวข้าวเหนียวค่อนข้างแข็ง น้ำกะทิราดยังไม่เข้มข้น โดยรวมยังมองว่าไม่สมราคา

คอมเมนต์ติงบางส่วนจากโลกออนไลน์ อาทิ

ภาพประกอบ

ขณะที่คอมเมนต์บางส่วน เข้ามากำลังใจ **เอ ศุภชัย** และเข้ามาตอบกลับคอมเมนต์ติงเรื่องราคาไว้ว่า

ท่ามกลางกระแสวิพากษ์วิจารณ์ **เอ ศุภชัย** ได้คอมเมนต์ใต้คลิปของ ‘พั้มกิ้น’ เผยถึงการทำเมนู _ข้าวเหนียวทุเรียนบ้านพี่เอ_ ว่า **“ทุเรียนนอกฤดูนะคะลูก ตอนนี้หาทุเรียนยากมากลูก เพราะแม่เอามาจาก พรหมคีรี เท่านั้น”**

เมื่อ **เอ ศุภชัย** คอมเมนต์แจง ก็มีชาวเน็ตบางส่วนเข้าใจว่า เหตุผลที่ราคาของสินค้าแพง อาจมาจากเป็นช่วงนอกฤดูของสินค้าด้วยนั่นเอง

ทั้งนี้ **เอ ศุภชัย** จะมีการออกมาชี้แจงเพิ่มเติมอย่างไรหรือไม่ หรือจะมีเมนูอะไรมาให้แฟน ๆ รอชิมอีก คงต้องรอติดตามกันต่อไป

ภาพประกอบ





