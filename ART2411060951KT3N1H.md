---
layout: post
code: "ART2411060951KT3N1H"
origin_url: "https://www.khaosod.co.th/sports/news_9493278"
image: "https://github.com/user-attachments/assets/da0b3b24-f7a1-40e8-ba0d-f36107dd4c2a"
title: "มาดามแป้ง ร่วมยินดี ‘น้องอันนา’ แข้งหญิงไทยคนแรกเซ็นสัญญาค้าแข้งเวสต์แฮม"
description: "มาดามแป้ง นวลพรรณ ล่ำซำ นายกสมาคมกีฬาฟุตบอลแห่งประเทศไทยฯ ยินดีกับ อันนา ฉันทวงศ์วิริยะ เป็นนักเตะหญิงไทยคนแรกร่วมทีมเยาวชนเวสต์แฮม"
category: "SPORTS"
language: "th"
date: 2024-11-06T09:55:53.356Z
---

# มาดามแป้ง ร่วมยินดี ‘น้องอันนา’ แข้งหญิงไทยคนแรกเซ็นสัญญาค้าแข้งเวสต์แฮม

[![มาดามแป้ง ร่วมยินดี ‘น้องอันนา’ แข้งหญิงไทยคนแรกเซ็นสัญญาค้าแข้งเวสต์แฮม](https://www.khaosod.co.th/wpapp/uploads/2024/11/Madampang.jpg "มาดามแป้ง ร่วมยินดี ‘น้องอันนา’ แข้งหญิงไทยคนแรกเซ็นสัญญาค้าแข้งเวสต์แฮม")](https://www.khaosod.co.th/wpapp/uploads/2024/11/Madampang.jpg)

มาดามแป้ง นวลพรรณ ล่ำซำ นายกสมาคมกีฬาฟุตบอลแห่งประเทศไทยฯ ยินดีกับ อันนา ฉันทวงศ์วิริยะ เป็นนักเตะหญิงไทยคนแรกร่วมทีมเยาวชนเวสต์แฮม

มาดามแป้ง นวลพรรณ ล่ำซำ นายกสมาคมกีฬาฟุตบอลแห่งประเทศไทยฯ ร่วมแสดงความยินดีกับ “น้องอันนา” อันนา ฉันทวงศ์วิริยะ นักฟุตบอลหญิงไทย วัย 17 ปี ในโอกาสที่ได้รับการเซ็นสัญญาเข้าร่วมสโมสรเวสต์แฮม ยูไนเต็ด หญิง ยู-18 ระดับลีกสูงสุดของอังกฤษ พร้อมมีการพูดคุย ในการมารับใช้ฟุตบอลหญิงทีมชาติไทยในอนาคต ทั้งชุด ยู-20 และชุดใหญ่

โดยมี เดเร็ก ดันแคน ผู้จัดการโครงการอาวุโสของ West Ham United Foundation, ไบรอัน โกลเวอร์ ผู้อำนวยการฝ่ายโปรแกรม และทีมงานสต๊าฟโค้ช สโมสรเวสต์แฮม ร่วมพูดคุยแลกเปลี่ยนแนวทางการพัฒนาและยกระดับฟุตบอลหญิงตั้งแต่ระดับเยาวชน ซึ่งถือว่าเป็นจุดเริ่มต้นสำคัญของนักกีฬาในการที่จะต่อยอดสู่การเป็นนักกีฬาฟุตบอลอาชีพ

ในโอกาสนี้นายกสมาคม ได้ชื่นชมและร่วมให้กำลังใจ “น้องอันนา” ที่แสดงความสามารถจนได้รับการยอมรับจากทีมงานสต๊าฟโค้ช สโมสรเวสต์แฮม ยูไนเต็ด หญิง ยู-18 และขอให้มุ่งมั่นพัฒนาและยกระดับฝีเท้าอย่างต่อเนื่อง พร้อมอวยพรให้ประสบความสำเร็จ ในการก้าวเป็นนักฟุตบอลอาชีพ ที่ประเทศอังกฤษ ต่อไป

สำหรับ น้องอันนา ฉันทวงศ์วิริยะ นักฟุตบอลหญิง วัย 17 ปี เล่นในตำแหน่งกองกลาง ถือเป็นคนไทยคนแรกที่ได้เซ็นสัญญากับทีม ยู-18 ของทีมในฟุตบอลหญิงลีกสูงสุดของอังกฤษ นับเป็นประวัติศาสตร์ของวงการฟุตบอลไทย ที่ได้เซ็นต์สัญญาภายใต้สังกัดสโมสรเวสต์แฮม