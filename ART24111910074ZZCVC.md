---
layout: post
code: "ART24111910074ZZCVC"
origin_url: "https://www.khaosod.co.th/special-stories/news_9512518"
image: "https://github.com/user-attachments/assets/b0c6dffd-74b6-4120-9d0e-bb4e99ac5fbb"
title: "มหาเศรษฐีคริปโตยังโดนตก! บินลัดฟ้ามาหา \"หมูเด้ง\" แฟนแห่แซว เด้งรันทุกวงการ"
description: "มหาเศรษฐีคริปโตยังโดนตก! \"วิทาลิก บูเทอริน\" (Vitalik Buterin) ผู้สร้างเหรียญ Ethereum (ETH) บินลัดฟ้ามาหา \"หมูเด้ง\" แฟนแห่แซว เด้งรันทุกวงการ"
category: "SPECIAL_STORIES"
language: "th"
date: 2024-11-19T10:12:22.843Z
---

# มหาเศรษฐีคริปโตยังโดนตก! บินลัดฟ้ามาหา "หมูเด้ง" แฟนแห่แซว เด้งรันทุกวงการ

[![มหาเศรษฐีคริปโตยังโดนตก! บินลัดฟ้ามาหา "หมูเด้ง" แฟนแห่แซว เด้งรันทุกวงการ](https://www.khaosod.co.th/wpapp/uploads/2024/11/cripto-moodeng-02.jpg "มหาเศรษฐีคริปโตยังโดนตก! บินลัดฟ้ามาหา "หมูเด้ง" แฟนแห่แซว เด้งรันทุกวงการ")](https://www.khaosod.co.th/wpapp/uploads/2024/11/cripto-moodeng-02.jpg)

**มหาเศรษฐีคริปโตยังโดนตก! “วิทาลิก บูเทอริน” (Vitalik Buterin) ผู้สร้างเหรียญ Ethereum (ETH) บินลัดฟ้ามาหา “หมูเด้ง” แฟนแห่แซว เด้งรันทุกวงการ**

เมื่อวันที่ 19 พ.ย. 67 นาทีนี้ทุกพื้นที่มีแต่ตัวลูกสุดฮอตจริง ๆ สำหรับ **“หมูเด้ง**” ฮิปโปตัวน้อยแห่งสวนสัตว์เขาเขียว ที่ขโมยหัวใจคนทั่วโลก ทำเอาแฟนคลับจากทุกสารทิศเดินทางมาเยี่ยมชมความน่ารักแบบใกล้ ๆ ด้วยตาเนื้อ

ล่าสุดเพจ **“ขาหมู แอนด์เดอะแก๊ง”** ก็สร้างความฮือฮาอีกครั้ง ออกมาโพสต์ข้อความระบุว่า_**“Nice to meet you เมนูวันนี้คืออะไร”**_พร้อมแนบภาพพี่เลี้ยงสุดเท่ **เบนซ์ อรรถพล** และ **วิทาลิก บูเทอริน (Vitalik Buterin)** มหาเศรษฐีที่มีอิทธิพลสูงสุดในวงการคริปโตเคอร์เรนซี ผู้ร่วมก่อตั้ง Ethereum ผู้สร้างเหรียญ Ethereum (ETH) ทั้งยังเป็นมหาเศรษฐีคริปโตที่อายุน้อยที่สุดของโลกอีกด้วย

ภาพประกอบ

โดยในภาพ _“วิทาลิก บูเทอริน”_ มาในลุกส์สุดชิล สวมเสื้อเชิ๊ตหมูเด้ง แถมหิ้วถุงข้าวกับผัดกะเพรา และอีกภาพเจ้าตัวกำลังอุ้มโมเดลหมูเด้ง ซึ่งเป็น 1 ใน 4 โมเดล ที่ทางสวนสัตว์เขาเขียวทำเอาไว้ เพื่อนำไปให้แฟนคลับหมูเด้งได้ชมกัน

เรียกได้ว่า หากมองเผิน ๆ คงไม่มีใครรู้เลยว่า นี่คือ มหาเศรษฐีคริปโตที่อายุน้อยที่สุดของโลก

แต่สิ่งที่เซอร์ไพรส์หนักมาก ก็คงหนีไม่พ้นความน่าเอ็นดูของ “หมูเด้ง” ที่ตื่นมาโชว์ลีลาเด้ง ต้อนรับ _วิทาลิก บูเทอริน_ อีกด้วย

ภาพประกอบ

สำหรับ **Ethereum** เป็นสกุลเงินดิจิทัลที่มีขนาดใหญ่เป็นอันดับสองตามมูลค่าราคาตลาดรองจาก “บิตคอยน์”

เมื่อเดือนตุลาคมที่ผ่านมา _**วิทาลิก**_ ได้ขายเหรียญ **MOODENG** บนเครือข่าย Ethereum จำนวน 10,000 ล้านโทเคน โดยจะนำรายได้บริจาคเพื่อการกุศลอีกด้วย

ภาพประกอบ

