---
layout: post
code: "ART2411101302QV386E"
origin_url: "https://www.khaosod.co.th/entertainment/news_9499161"
image: "https://github.com/user-attachments/assets/dd1c11f7-babd-4dbc-b681-2a62523d7915"
title: "ลอยกระทงปีนี้ไม่เหงา แซมมี่ ตกลงเป็นแฟน แชมป์ แนะอวดหุ่นน่ากิน วาสนาแซมมี่"
description: "ลอยกระทงปีนี้ไม่ต้องลอยคนเดียวแล้ว แซมมี่ ตกลงเป็นแฟน แชมป์ ชนาธิป เผยจุดชนะใจ ไม่หวงแฟน แนะเองลงรูปอวดหุ่นน่ากิน ติดแฮชแท็กวาสนาแซมมี่"
category: "ENTERTAINMENT"
language: "th"
date: 2024-11-10T13:06:56.668Z
---

# ลอยกระทงปีนี้ไม่เหงา แซมมี่ ตกลงเป็นแฟน แชมป์ แนะอวดหุ่นน่ากิน วาสนาแซมมี่

[![ลอยกระทงปีนี้ไม่เหงา แซมมี่ ตกลงเป็นแฟน แชมป์ แนะอวดหุ่นน่ากิน วาสนาแซมมี่](https://www.khaosod.co.th/wpapp/uploads/2024/11/sammy_champ-1.jpg "ลอยกระทงปีนี้ไม่เหงา แซมมี่ ตกลงเป็นแฟน แชมป์ แนะอวดหุ่นน่ากิน วาสนาแซมมี่")](https://www.khaosod.co.th/wpapp/uploads/2024/11/sammy_champ-1.jpg)

ลอยกระทงปีนี้ไม่ต้องลอยคนเดียวแล้ว แซมมี่ ตกลงเป็นแฟน แชมป์ ชนาธิป เผยจุดชนะใจ ไม่หวงแฟน บิ้ลด์เองให้ลงรูปอวดหุ่นน่ากิน ติดแฮชแท็กวาสนาแซมมี่

ลอยกระทงปีนี้ไม่ต้องลอยคนเดียวแล้ว สำหรับ นางเอกสาว **แซมมี่ เคาวเวลล์** เปิดใจตกลงเป็นแฟนกับนักแสดงหนุ่ม **แชมป์ ชนาธิป โพธิ์ทองคำ** หลังฝ่ายชายตามจีบมานาน โดยล่าสุดวันที่ 10 พ.ย. 2567 ‘แซมมี่’ มาร่วมยินดีกับเพื่อนสนิท ‘กวาง วรรณปิยะ’ หรือ ‘กวาง เดอะเฟซ’ เปิดตัวธุรกิจเอเจนซี่ศัลยกรรม “Moose Surgery Stylist Official” ณ Moose Surgery Stylist ถนนศรีวรา และได้ให้สัมภาษณ์ถึงสถานะ หนุ่มแชมป์ เป็นแฟนกันแล้ว พร้อมเผยจุดที่ฝ่ายชายเอาชนะใจได้ และไม่หวงที่แฟนหุ่นแซ่บ ซึ่งตนเป็นคนแนะให้ แชมป์ ลงรูปอวดหุ่นเต็มที่ เพราะอยากติดแฮชแท็ก #วาสนาแซมมี่

[![แซมมี่ ตกลงเป็นแฟน แชมป์ ชนาธิป](https://www.khaosod.co.th/wpapp/uploads/2024/11/sammy_champ-3.jpg)](https://www.khaosod.co.th/wpapp/uploads/2024/11/sammy_champ-3.jpg)

**คู่ของเราล่ะ เป็นยังไง?** “ก็เนี่ยคนนี้ไม่อยู่ไทยสักทีเลย จะยังไงก็ไม่รู้ ช่วงนี้เขาไปหลายประเทศ ไปทำงาน เดือนนี้ไม่ค่อยได้เจอ (คิดถึงมั้ย?) ก็มีนึกถึงบ้าง มีแว้บๆ เข้ามาในหัวบ้าง มันก็ไม่ได้ถึงกับปั่นป่วน จิตใจเรายังเข้มแข็งอยู่”

**เวลานึกถึงเขาต้องวิดีโอคุยตอนกลางคืนมั้ย?** “เอาจริงๆ ปะ นี่พูดความจริงเลยนะ เป็นคนไม่ชอบคุยโทรศัพท์ ไม่ชอบวิดีโอคอล บางครั้งชีวิดีโอคอลมาก็จะทำเป็นไม่เห็น ไม่รับ (เขาจะน้อยใจมั้ย?) เขารู้ๆ เราชอบพิมพ์มากกว่า เป็นคนไม่ได้เจ๊าะแจ๊ะ แต่จะเป็นฝั่งนู้นมากกว่า”

**หมายความว่าผู้ชายเขาตื๊อเรา?** “ประมาณนั้น เราก็แบบโอ้ยโทรมาอีกแล้ว (หัวเราะ)”

ADVERTISEMENT

**ตอนนี้เขาชนะใจเราแล้วใช่มั้ย?** _**“ก็ลอยกระทงปีนี้ไม่ต้องลอยคนเดียว (ยิ้ม)”**_

[![แซมมี่ ตกลงเป็นแฟน แชมป์ ชนาธิป](https://www.khaosod.co.th/wpapp/uploads/2024/11/sammy_champ-8.jpg)](https://www.khaosod.co.th/wpapp/uploads/2024/11/sammy_champ-8.jpg)

**เปลี่ยนสถานะเป็นแฟนแล้วเหรอ?** “ก็เขายังไม่อยู่ไทยมาขอสักทีเลยอ่ะ เอาจริงๆ นะ ไม่ต้องมาขออะไรหรอก แฮปปี้กับสถานะที่มันเป็นอยู่ตรงนี้ตอนนี้อยู่แล้ว ก็อยากให้มันเป็นแบบนี้ต่อๆ ไป”

**มันจะชัดเจนมั้ยล่ะ?** “มันต้องชัดเจนกว่านี้อีกหรอ”

**เรียกแฟนได้มั้ย เขาคือแฟนเรา?** “ไม่ได้พูดเองนะ (เราต้องพูดเองสิ?) ก็ได้ ก็ประมาณนั้น เป็นความสัมพันธ์ที่ดี อย่างที่เคยให้สัมภาษณ์ไปครั้งก่อน เขาจะเป็นคนที่ดึงสติเรา เขาเป็นคนที่ช่วยแก้ปัญหาและคิดล่วงหน้าให้เราได้ดีกว่าตัวเราเอง มีความเข้ากันได้ดีตรงนี้”

[![แซมมี่ ตกลงเป็นแฟน แชมป์ ชนาธิป](https://www.khaosod.co.th/wpapp/uploads/2024/11/sammy_champ-6.jpg)](https://www.khaosod.co.th/wpapp/uploads/2024/11/sammy_champ-6.jpg)

**เป็นจุดที่เราแพ้ทางเขาด้วยมั้ย?** “อย่าเรียกว่าแพ้ทางเดี๋ยวมันได้ใจ (หัวเราะ) ไม่ ยอมไม่ได้ เดี๋ยวชีได้ใจ ไม่หรอก มันก็มีบางมุมที่ต่างคนต่างยอมกันในแต่ละเรื่อง เรื่องไม่ยอมก็มี (เป็นสาเหตุที่เราหยั่งเชิงไว้ก่อน?) ก็ไม่หยั่งแล้วนะตอนนี้”

**ตอนนี้เขารู้แล้วใช่มั้ยว่า โอเคเราเป็นแฟนกัน?** “เขาก็น่าจะคิดเองมาตั้งนานแล้วล่ะ (เขาได้ยินบทสัมภาษณ์เราเดี๋ยวบินกลับไทยเลย?) เดี๋ยวพรุ่งนี้เขาก็บินกลับแล้วค่ะ”

**รับงานคู่มั้ย?** “ติดต่อมาได้เลยค่ะ ปลายเดือนนี้จะมีไปทริปด้วยกัน รีวิวเข้าได้ค่ะ เดี๋ยวไปโรดทริปที่ต่างประเทศ และมีเดินป่าอีก รีวิวเข้าได้เช่นกันค่ะ ไปโร้ดทริปที่ยุโรป ไปหลายคน”

[![แซมมี่ ตกลงเป็นแฟน แชมป์ ชนาธิป](https://www.khaosod.co.th/wpapp/uploads/2024/11/sammy_champ-5.jpg)](https://www.khaosod.co.th/wpapp/uploads/2024/11/sammy_champ-5.jpg)

**ไปยุโรปขอแต่งได้เลย?** “เลยหรอ จริงๆ วัยมันก็ได้แล้วล่ะค่ะ ไม่ แต่จริงๆ เป็นคนไม่ได้อินกับการแต่งงานอะไรขนาดนั้น (แล้วถามเขาหรือยัง?) ไม่ได้ถาม (หัวเราะ) คือยังไม่ได้คุยถึงขนาดนั้น แต่ก็แค่บอกใบ้ๆ แกล้งๆ ว่าไม่ชอบแต่งในโรงแรมแค่นั้น แต่งในป่า ในเขา ในทะเลก็ว่าไป”

**เป็นห่วงเขามั้ย ช่วงนี้เขาเป็นไวรัล เล่นเซิร์ฟ?** “ไม่ จริงๆ ทุกคนต้องขอบคุณหนูนะ หนูบอกเขาว่า เธอๆ ลงรูปให้มันดูน่ากินได้ปะ แฮชแท็กวาสนาแซมมี่อ่ะ (หัวเราะ) จริงๆ หนูเป็นคนบิ้ลด์นาง เธอๆ ต้องลงแบบนี้สิ เธอออกกำลังกาย เธอต้องถอดเสื้อ เธอเป็นผู้ชายนะ เธอต้องทำตัวเองให้ดูน่ากิน”

**เราต้องการให้แฮชแท็กมันเป็นกระแสขึ้นมา?** “_ก็อยากให้คนแบบ อุ้ย แชมป์ วาสนาแซมมี่เนาะ หยอกๆ_”

[![แซมมี่ ตกลงเป็นแฟน แชมป์ ชนาธิป](https://www.khaosod.co.th/wpapp/uploads/2024/11/sammy_champ-7.jpg)](https://www.khaosod.co.th/wpapp/uploads/2024/11/sammy_champ-7.jpg)

**เราเป็นคนคิดคอนเทนต์ในโซเชียลให้เขาด้วย?** “ไม่ แต่เราจะช่วยสกรีนเขาในระดับนึง อันนี้โอเค อันนี้เฉยๆ นะ ”

**แสดงว่าจะต้องมีอัพเลเวลมากกว่านี้?** “มันต้องขนาดไหนอ่ะ งั้นขอไปทำการบ้านก่อนนะคะ”

**แสดงว่าเราไม่หวงเขา?** “ไม่หวงอ่ะ (ให้คนอิจฉา?) ใช่ๆ แบบเป็นผู้ชนะ ชนะอะไรวะ (หัวเราะ)”

**ชนะใจเขาไง?** “โอ้ย หนูชนะมาตั้งนานแล้วมั้ง ใดใดก็คือคอนเทนต์ลอยกระทงฝากติดตามด้วยค่ะ (ยิ้ม) (ถือเป็นคอนเทนต์เปิดตัว?) หรือเปล่านะ ทำไว้แล้วค่ะ”.