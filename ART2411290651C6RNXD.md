---
layout: post
code: "ART2411290651C6RNXD"
origin_url: "https://www.khaosod.co.th/sports/news_9527181"
image: "https://github.com/user-attachments/assets/c92651c0-5fd4-4ab3-b6e3-26966598a468"
title: "ชิฮารุ ชิดะ - นามิ มัตสึยามา ประกาศแยกคู่เป็นการชั่วคราวช่วงต้นปี 2025"
description: "ไซชุนกัน แบดมินตันทีม สโมสรต้นสังกัดของ ชิฮารุ ชิดะ และ นามิ มัตสึยามา นักแบดมินตันหญิงคู่ชาวญี่ปุ่น ประกาศว่า นักกีฬาทั้งสองคนจะทำการแยกคู่"
category: "SPORTS"
language: "th"
date: 2024-11-29T06:56:28.851Z
---

# ชิฮารุ ชิดะ - นามิ มัตสึยามา ประกาศแยกคู่เป็นการชั่วคราวช่วงต้นปี 2025

[![ชิฮารุ ชิดะ - นามิ มัตสึยามา ประกาศแยกคู่เป็นการชั่วคราวช่วงต้นปี 2025](https://www.khaosod.co.th/wpapp/uploads/2024/11/Shida2.jpg "ชิฮารุ ชิดะ - นามิ มัตสึยามา ประกาศแยกคู่เป็นการชั่วคราวช่วงต้นปี 2025")](https://www.khaosod.co.th/wpapp/uploads/2024/11/Shida2.jpg)

ไซชุนกัน แบดมินตันทีม สโมสรต้นสังกัดของ ชิฮารุ ชิดะ และ นามิ มัตสึยามา นักแบดมินตันหญิงคู่ชาวญี่ปุ่น ประกาศว่า นักกีฬาทั้งสองคนจะทำการแยกคู่เป็นการชั่วคราว ในช่วงต้นปี 2025

“ขอขอบคุณสำหรับการสนับสนุนอย่างต่อเนื่องที่มีต่อสโมสร คุมาโมโต ไซชุนกัน แบดมินตันทีม

สำหรับ ชิฮารุ ชิดะ และ นามิ มัตสึยามา ในส่วนของ นามิ ได้ตัดสินใจถอนตัวจาก 2 ทัวร์นาเมนต์ที่ทีมชาติญี่ปุ่นได้ส่งเข้าแข่งขัน ที่จะมีขึ้นในเดือน มกราคม ปี 2025 โดยที่เธอจะมุ่งเน้นไปที่การพักผ่อนเพื่อปรับสภาพร่างกาย หลังจากการแข่งขันระดับนานาชาติที่ติดต่อกัน

จากการประกาศดังกล่าวข้างต้น เราขอแจ้งให้ทุกท่านทราบว่า ชิฮารุ ชิดะ จะไปจับคู่กับ มิซากิ มัตสึโตโมะ จากทีม BIPROGY แทน

โดยทัวร์นาเมนต์ที่มีสิทธิ์เข้าร่วม ประกอบด้วย ปิโตรนาส มาเลเซีย โอเพ่น 2025 (7-12 มกราคม) และ โยเน็กซ์ ซันไรส์ อินเดีย โอเพ่น 2025 (14-19 มกราคม)

ชิฮารุ ชิดะ จะจับคู่ มิซากิ มัตสึโตโมะ ใน 2 ทัวร์นาเมนต์ข้างต้นเท่านั้น ในทัวร์นาเมนต์ต่อๆไป เราวางแผนให้เป็นการลงแข่งขันของ ชิฮารุ ชิดะ และ นามิ มัตสึยามา

เราขอแสดงความขอบคุณจากใจจริงสำหรับกำลังใจอันอบอุ่นอย่างล้นหลามที่ได้รับจากทุกคน เราหวังเป็นอย่างยิ่งว่าจะได้รับการสนับสนุนอย่างต่อเนื่องจากทุกคน