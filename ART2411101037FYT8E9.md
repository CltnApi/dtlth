---
layout: post
code: "ART2411101037FYT8E9"
origin_url: "https://www.khaosod.co.th/sports/news_9499086"
image: "https://github.com/user-attachments/assets/499ee603-d779-455f-8c4b-e719e07b8672"
title: "สปาร์ตันภูเก็ต 2024 คึกคัก หนุ่มสหรัฐฯ-สาวรัสเซีย แชมป์ - เงินสะพัด 3 ล้านบาท"
description: "ศึกเทศกาลวิ่งวิบากลิขสิทธิ์ระดับโลก รายการ 2024 Phuket..."
category: "SPORTS"
language: "th"
date: 2024-11-10T10:46:50.842Z
---

# สปาร์ตันภูเก็ต 2024 คึกคัก หนุ่มสหรัฐฯ-สาวรัสเซีย แชมป์ - เงินสะพัด 3 ล้านบาท

[![สปาร์ตันภูเก็ต 2024 คึกคัก หนุ่มสหรัฐฯ-สาวรัสเซีย แชมป์ - เงินสะพัด 3 ล้านบาท](https://www.khaosod.co.th/wpapp/uploads/2024/11/sdgre.jpg "สปาร์ตันภูเก็ต 2024 คึกคัก หนุ่มสหรัฐฯ-สาวรัสเซีย แชมป์ - เงินสะพัด 3 ล้านบาท")](https://www.khaosod.co.th/wpapp/uploads/2024/11/sdgre.jpg)

ศึกเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket ประสบความสำเร็จล้นหลาม! Gabe Heck นักวิ่งจอมแกร่งหนุ่มสหรัฐอเมริกา และ Polina Frolova นักวิ่งสาวสุดแกร่งชาวรัสเซีย กอดคอคว้าแชมป์โอเวอร์ออลล์ฝ่ายชายและหญิง ระยะ Super รุ่น Competitive ฉลองปีที่ 3 ยิ่งใหญ่ สร้างเม็ดเงินสะพัด 3 ล้านบาท ส่งผลกองทัพนักกีฬาสปาร์ตันแห่สมัครชิงชัยปีหน้าคึกคัก พร้อมดึง “World Tough Mudder” สุดยอดเทศกาลวิ่งวิบากโคลน เบอร์ 1 โลก จัดชิงชัยเพิ่มด้วย

![](https://www.khaosod.co.th/wpapp/uploads/2024/11/S__606036149.jpg)

บลูทรี ภูเก็ต จับมือแน่นร่วมกับ สำนักงานส่งเสริมการจัดประชุมและนิทรรศการ (องค์การมหาชน) หรือ TCEB, จังหวัดภูเก็ต และผู้จัดรันริโอประเทศไทย จัดเต็มยิ่งใหญ่ฉลองปีที่ 3 ต้อนรับกองทัพนักกีฬาสปาร์ตันกว่า 5,000 คน และผู้ติดตามกว่าหมื่นคนจาก 30 ประเทศจากทั่วทุกมุมโลกที่จะมาฝ่าด่านวิบากสุดหรโหดบนสนามบลูทรี ภูเก็ต ในเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket พร้อมกับเตรียมขึ้นแท่นก้าวสู่เบอร์ 1 ของอาเซียน ด้วยการแข่งขัน Trifecta Weekend (ไตรเฟคต้า วีคเอน) และ Hurricane Heat 12 ชั่วโมงในวันเสาร์ และวันอาทิตย์ และ Spartan Kids ในวันที่ 9-10 พฤศจิกายน

![](https://www.khaosod.co.th/wpapp/uploads/2024/11/S__606036138.jpg)

โดยเมื่อวันที่ 10 พฤศจิกายน 2567 ศึกเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket ได้มีการชิงชัยประชันพิสูจน์ความแข็งแกร่งกันต่อเนื่องเป็นวันที่สอง ท่ามกลางบรรยากาศสุดคึกคักที่มีนักกีฬาสปาร์ตันจากทั่วทุกมุมโลกมาร่วมกันฝ่าด่านสุดหฤโหดบนสนามบลูทรี ภูเก็ต ซึ่งไฮไลต์ของการชิงชัยประจำวันนี้อยู่ในประเภทของระยะ Super รุ่น Competitive

ผลการแข่งขันในประเภทระยะ Super รุ่น Competitive Overall ภายหลังจากกองทัพนักกีฬาสปาร์ตันต่างฝ่าด่านกันมาอย่างโชกโชนแล้วปรากฏว่า แชมป์ฝ่ายชายตกเป็นของ Gabe Heck นักวิ่งจอมแกร่งหนุ่มสหรัฐอเมริกาวัย 32 ปี ที่ผงาดเข้าเส้นชัยคนแรกด้วยเวลา 47.45 นาที ส่วนอันดับ 2 Sergei Pyliaev จากรัสเซีย ทำเวลาได้ 49.37 นาที และอันดับ 3 Semyon Shadrin จากอุซเบกิสถาน ทำเวลาได้ 49.56 นาที

![](https://www.khaosod.co.th/wpapp/uploads/2024/11/S__606036207.jpg)

ขณะที่ในประเภทระยะ Super รุ่น Competitive Overall แชมป์ฝ่ายหญิงเป็นทาง Polina Frolova นักวิ่งสาวสุดแกร่งชาวรัสเซียวัย 37 ปี ที่วิ่งเข้าเส้นชัยด้วยเวลา 1 ชั่วโมง 06.08 นาที ตามด้วยอันดับ 2 Soraya Sa-Eed นักวิ่งสาวไทยจากสงขลา ทำเวลาได้ 1 ชั่วโมง 06.12 นาที และอันดับ 3 Elena Kanaeva จากรัสเซีย ทำเวลาได้ 1 ชั่วโมง 07.38

![](https://www.khaosod.co.th/wpapp/uploads/2024/11/S__606036224.jpg)

ศึกเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket ประสบความสำเร็จอย่างล้นหลามในการจัดฉลองเป็นปีที่ 3 อย่างยิ่งใหญ่ในปีนี้ โดยมีนักกีฬาสปาร์ตันกว่า 5,000 คน และผู้ติดตามกว่าหมื่นคนจาก 30 ประเทศทั่วโลกมาร่วมประชัน โดยคาดการณ์ว่าจะมีเงินสะพัดสร้างได้จากเชิงเศรษฐกิจท่องเที่ยว มูลค่ากว่า 300 ล้านบาทบนเกาะภูเก็ตตลอดช่วงการจัดงาน

จากความสำเร็จอย่างยิ่งใหญ่ของการจัดงานในปีนี้ ส่งผลให้การแข่งขันในปีหน้านักกีฬาสปาร์ตันแห่สมัครเข้าร่วมชิงชัยกันคึกคัก โดยในปีหน้า “รันริโอไทยแลนด์” และ “TCEB” ยังได้ดึงสิทธิ์สุดยอดเทศกาลวิ่งวิบากโคลน เบอร์ 1 ของโลก “ World Tough Mudder” จากประเทศอังกฤษที่คุณจะต้อง “อึ้ง ทึ่ง เลอะ” กับการฝ่าด่านซูเปอร์โคลน ตั้งแต่ระยะทาง 5 กม. ระยะทาง 10 กม. หรือระยะสูงสุดทาง 15 กม. รวมถึง Tough Mudder Kids

ทั้งนี้ เทศกาล “วิ่งวิบากโคลน” ระดับโลก Tough Mudder ในเดือนตุลาคมปีหน้า เตรียมพร้อมต้อนรับชาว Mudder ทั้งผู้เข้าร่วมและผู้ติดตามคาดหวังกว่า 1 หมื่นคน คาดรายได้จะสะพัด สร้างรายได้เศรษฐกิจอย่างต่อเนื่องไปยังพื้นที่อย่างน้อย 350 ล้านบาทต่อ1 งานเทศกาล

สำหรับการแข่งขัน “ทัฟ มัดเดอร์” (Tough Mudder) ไม่ได้เน้นที่การแข่งเพื่อความเร็วหรือทำเวลา แต่เน้นการทดสอบความอดทน, ความร่วมมือ, และความกล้าหาญของผู้เข้าร่วม รวมถึงการสร้างมิตรภาพกับผู้ร่วมแข่งขันคนอื่น ในสนาม การช่วยเหลือกันเป็นสิ่งสำคัญ โดยผู้แข่งขันจะคอยช่วยเหลือกันและกันให้ผ่านอุปสรรคต่างๆ ไปด้วยกัน

การแข่งขัน ทัฟ มัดเดอร์ มีหลายระดับ ตั้งแต่ 5 กม., 10 กม. ไปจนถึง 15 กม. ซึ่งระดับและความยากของอุปสรรคจะแตกต่างกันออกไปตามระยะทาง ด่านอุปสรรคที่มีชื่อเสียงของทัฟ มัดเดอร์ เช่น Electroshock Therapy, Arctic Enema และ Everest เป็นต้น

สำหรับข้อมูลเพิ่มเติม ติดตามข่าวสารผ่านทาง Facebook : Spartan Race Thailand ได้ตลอด 24 ชั่วโมง