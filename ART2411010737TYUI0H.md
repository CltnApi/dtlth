---
layout: post
code: "ART2411010737TYUI0H"
origin_url: "https://www.khaosod.co.th/entertainment/news_9486148"
image: "https://github.com/user-attachments/assets/6cb85e30-3a1b-45f4-97f1-bada9f19ed5c"
title: "รีวิวที่จริงใจ เบียร์ เดอะวอยซ์ ผิดหวังหนังตัวเอง สงสารนักแสดงที่ตั้งใจเล่น"
description: "เบียร์ เดอะวอยซ์ รีวิวหนังตัวเอง รับผิดหวังมาก สงสารนักแสดงที่ตั้งใจเล่น เข้าใจคนดูเสียตังค์ออกมาด่า ต้องยอมรับความจริง"
category: "ENTERTAINMENT"
language: "th"
date: 2024-11-01T14:48:56.928Z
---

# รีวิวที่จริงใจ เบียร์ เดอะวอยซ์ ผิดหวังหนังตัวเอง สงสารนักแสดงที่ตั้งใจเล่น

[![รีวิวที่จริงใจ เบียร์ เดอะวอยซ์ ผิดหวังหนังตัวเอง สงสารนักแสดงที่ตั้งใจเล่น](https://www.khaosod.co.th/wpapp/uploads/2024/11/beers111.jpg "รีวิวที่จริงใจ เบียร์ เดอะวอยซ์ ผิดหวังหนังตัวเอง สงสารนักแสดงที่ตั้งใจเล่น")](https://www.khaosod.co.th/wpapp/uploads/2024/11/beers111.jpg)

_**เบียร์ เดอะวอยซ์ รีวิวหนังตัวเอง รับผิดหวังมาก สงสารนักแสดงที่ตั้งใจเล่น เข้าใจคนดูเสียตังค์ออกมาด่า ต้องยอมรับความจริง**_

เพิ่งจะไปร่วมงานรอบกาล่าภาพยนตร์ที่ตัวเองร่วมแสดง ล่าสุด **เบียร์ ภัสรนันท์** หรือ **เบียร์ เดอะวอยซ์** ออกมาโพสต์ข้อความผ่านทางเฟซบุ๊กส่วนตัว _**ร่ายยาวรีวิวฟาดหนังเรื่องดังกล่าวด้วยความผิดหวังอย่างมาก**_ ทั้งที่ตอนอ่านบทรู้สึกน่าสนใจ รวมถึงตนเองและนักแสดงคนอื่นตั้งใจเล่นกันอย่างเต็มที่

[![](https://www.khaosod.co.th/wpapp/uploads/2024/11/111111111111.jpg)](https://www.khaosod.co.th/wpapp/uploads/2024/11/111111111111.jpg)

โดยระบุว่า _“หนังที่ไปเล่นล่าสุด ก็คือตอนได้รับบทก็รู้สึกว่าน่าเล่นนะ ถ้าถ่ายและตัดต่อถึง ถือว่าน่าดูเลยทีเดียว แต่วันที่ได้ดูรอบสื่อ ขอบอกตรงๆ แล้วกันว่าผิดหวังมากๆ เพราะส่วนตัวเบียร์ตั้งใจแสดง ทำความเข้าใจตัวละคร ตั้งใจซ้อมบท”_

“แต่พอได้ดูตอนตัดต่อออกมาจริงๆ ก็ได้**พบว่ารายละเอียดที่ควรมีก็ได้ถูกตัดออกไปเยอะ การดำเนินเรื่องก็แปลกๆ มันดูไม่รู้เรื่องว่าใครเป็นใคร เกี่ยวกันยังไง งงไปหมด** นี่ยังไม่พูดถึง Sound หนังนะ ดูแล้วต้องขมวดคิ้วตั้งแต่ต้นยันจบเลย”

[![](https://www.khaosod.co.th/wpapp/uploads/2024/11/333333333333-1.jpg)](https://www.khaosod.co.th/wpapp/uploads/2024/11/333333333333-1.jpg)

ADVERTISEMENT

“ถ้าใครได้ดูจะรู้ว่า_นักแสดงแต่ละท่านมีความตั้งใจทุกคน เบียร์เห็นแล้วแหละ ยิ่งคนที่เสียเงินไปดูคือด่าเลย ก็ต้องยอมรับความจริง_ เบียร์เองก็ได้แต่บอก fc ตัวเองว่า ถ้าไปดูก็อย่าคาดหวังอะไรนะ ถ้าจะดูก็ไปดูการแสดง ไปดูเบียร์ในบทบาทอื่นก็พอ _ตอนได้รับบทมันน่าสนใจนะคะ น่าเล่นพอประมาณเลย แต่ไม่คิดว่าจะเซอร์ไพรส์ขนาดนี้ บอกตรงๆ ว่าตัดต่อออกมาแบบนี้ สงสารนักแสดงที่เค้าเล่นอย่างเต็มที่จริงๆ ค่ะ”_

[![](https://www.khaosod.co.th/wpapp/uploads/2024/11/22222222222.jpg)](https://www.khaosod.co.th/wpapp/uploads/2024/11/22222222222.jpg)

“เบียร์ถือว่าครั้งนี้เป็นประสบการณ์แล้วกัน ยังไงก็ไม่ค่อยได้รับงานแสดงเยอะอยู่แล้ว ปลายเดือนหน้าเพลงก็ออกแล้ว ทำงานของเราต่อไปฮะ **เป็นกำลังใจให้กับทีมงานเบื้องหลัง โดยเฉพาะส่วนที่เบียร์ได้พิมพ์ไป ขอให้อนาคตทำได้ดียิ่งขึ้นนะคะ แต่รอบนี้ผิดหวังจริงๆ ค่ะ จริงไม่จริงก็ตามที่คนที่เสียตังค์ไปดูแล้วออกมาวิจารณ์ตามจริงนั่นแหละค่ะ”**

[![](https://www.khaosod.co.th/wpapp/uploads/2024/11/4444444444444.jpg)](https://www.khaosod.co.th/wpapp/uploads/2024/11/4444444444444.jpg)

[![](https://www.khaosod.co.th/wpapp/uploads/2024/11/55555555555555.jpg)](https://www.khaosod.co.th/wpapp/uploads/2024/11/55555555555555.jpg)

ขอบคุณที่มา FB : [Bizcuitbeer](https://www.facebook.com/bizcuitbeerofficial/?locale=th_TH)