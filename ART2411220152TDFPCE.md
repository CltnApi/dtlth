---
layout: post
code: "ART2411220152TDFPCE"
origin_url: "https://www.khaosod.co.th/breaking-news/news_9516111"
image: "https://github.com/user-attachments/assets/12192051-5212-4662-8ddf-e56d34364bca"
title: "Welfare.mof.go.th เปิดช่องทางตรวจสอบรายชื่อผู้ถือ บัตรสวัสดิการแห่งรัฐ"
description: "Welfare.mof.go.th เปิดช่องทางตรวจสอบรายชื่อผู้ถือ บัตรสวัสดิการแห่งรัฐ เร่งยืนยันตัวตน รับสิทธิผ่านธนาคารกรุงไทย ภายในวันที่ 26 ธ.ค.นี้"
category: "HOT_NEWS"
language: "th"
date: 2024-11-22T01:57:01.283Z
---

# Welfare.mof.go.th เปิดช่องทางตรวจสอบรายชื่อผู้ถือ บัตรสวัสดิการแห่งรัฐ

[![Welfare.mof.go.th เปิดช่องทางตรวจสอบรายชื่อผู้ถือ บัตรสวัสดิการแห่งรัฐ](https://www.khaosod.co.th/wpapp/uploads/2024/11/State-welfare-card-check-rights.jpg "Welfare.mof.go.th เปิดช่องทางตรวจสอบรายชื่อผู้ถือ บัตรสวัสดิการแห่งรัฐ")](https://www.khaosod.co.th/wpapp/uploads/2024/11/State-welfare-card-check-rights.jpg)

**[Welfare.mof.go.th](https://welfare.mof.go.th/) เปิดช่องทางตรวจสอบรายชื่อผู้ถือ บัตรสวัสดิการแห่งรัฐ เร่งยืนยันตัวตน รับสิทธิผ่านธนาคารกรุงไทย ภายในวันที่ 26 ธ.ค.นี้**

วันที่ 22 พ.ย.2567 นายจุลพันธ์ อมรวิวัฒน์ รัฐมนตรีช่วยว่าการกระทรวงการคลัง กล่าวภายหลังการประชุมคณะกรรมการประชารัฐสวัสดิการเพื่อเศรษฐกิจฐานรากและสังคม ว่า ขณะนี้มีประชาชนที่ได้รับสิทธิบัตรสวัสดิการแห่งรัฐ แต่ไม่ได้ไปยืนยันตัวตน ซึ่งยังค้างอยู่ในระบบไม่ได้รับสวัสดิการกว่า 1 ล้านคน จากผู้ลงทะเบียนทั้งหมด 14.5 ล้านคน

กระทรวงการคลัง ขอแจ้งให้ประชาชนกลุ่มดังกล่าว ไปตรวจสอบสิทธิ ผ่านเว็บไซต์ [Welfare.mof.go.th](https://welfare.mof.go.th/) จากนั้นให้เร่งดำเนินการยืนยันตัวตนผ่านธนาคารกรุงไทย ภายในวันที่ 26 ธ.ค.นี้ เพื่อรับสิทธิสวัสดิการที่เหลือ แต่จะไม่ได้รับสิทธิย้อนหลัง

Welfare.mof.go.th เปิดช่องทางตรวจสอบรายชื่อผู้ถือ บัตรสวัสดิการแห่งรัฐ เร่งยืนยันตัวตน รับสิทธิผ่านธนาคารกรุงไทย ภายในวันที่ 26 ธ.ค.นี้

จากการตรวจสอบพบว่า ในจำนวน 1 ล้านคน มีผู้ที่เสียชีวิตไปแล้ว 300,000 คน ซึ่งเหลืออีก 700,000 คน หากประสงค์จะรับสิทธิบัตรสวัสดิการแห่งรัฐ ต้องเร่งดำเนินการตรวจสอบสิทธิ แล้วไปยืนยันตัวตนที่ธนาคารกรุงไทย ภายในวันที่ 26 ธ.ค.นี้ มิฉะนั้น จะถือเป็นการสละสิทธิ

[![](https://www.khaosod.co.th/wpapp/uploads/2024/11/22-บัตร2.jpg)](https://www.khaosod.co.th/wpapp/uploads/2024/11/22-บัตร2.jpg)

สำหรับกลุ่มผู้มีสิทธิเดิม 14.5 ล้านคน จะไม่ต้องลงทะเบียนใหม่ รัฐบาลจะนำรายชื่อไปคัดกรองสิทธิอัตโนมัติ ส่วนกลุ่มผู้ที่ยังไม่เคยได้รับสิทธิมาก่อน จะต้องมีการลงทะเบียน โดยจะเริ่มได้ก่อนสิ้นเดือนมี.ค.68 นี้