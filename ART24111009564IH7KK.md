---
layout: post
code: "ART24111009564IH7KK"
origin_url: "https://www.khaosod.co.th/sports/news_9498991"
image: "https://github.com/user-attachments/assets/6f30d2f0-57f4-438a-bef0-4e84a1967093"
title: "ฟุตซอลไทย คืนฟอร์มเก่งไล่ถล่ม ออสเตรเลีย คว้าอันดับ 3 อาเซียน ปลอบใจ"
description: "การแข่งขันฟุตซอลชิงแชมป์อาเซียน รายการ “อาเซียน ฟุตซอล แชมเปี้ยนชิพ 2024” ที่ศูนย์การค้าเทอร์มินอล 21 จังหวัดนครราชสีมา เมื่อวันที่ 10 พฤศจิกายน รอบชิงอัน"
category: "SPORTS"
language: "th"
date: 2024-11-10T10:00:38.153Z
---

# ฟุตซอลไทย คืนฟอร์มเก่งไล่ถล่ม ออสเตรเลีย คว้าอันดับ 3 อาเซียน ปลอบใจ

[![ฟุตซอลไทย คืนฟอร์มเก่งไล่ถล่ม ออสเตรเลีย คว้าอันดับ 3 อาเซียน ปลอบใจ](https://www.khaosod.co.th/wpapp/uploads/2024/11/S__158278428.jpg "ฟุตซอลไทย คืนฟอร์มเก่งไล่ถล่ม ออสเตรเลีย คว้าอันดับ 3 อาเซียน ปลอบใจ")](https://www.khaosod.co.th/wpapp/uploads/2024/11/S__158278428.jpg)

การแข่งขันฟุตซอลชิงแชมป์อาเซียน รายการ “อาเซียน ฟุตซอล แชมเปี้ยนชิพ 2024” ที่ศูนย์การค้าเทอร์มินอล 21 จังหวัดนครราชสีมา เมื่อวันที่ 10 พฤศจิกายน รอบชิงอันดับ 3 ฟุตซอลทีมชาติไทย ลงสนามพบ ออสเตรเลีย

โดยในรอบรองชนะเลิศที่ผ่านมา ฟุตซอลทีมชาติไทย ซึ่งส่วนใหญ่เป็นสายเลือดใหม่ อายุเฉลี่ยเพียง 25 ปี พลาดท่าพ่ายให้กับ อินโดนีเซีย 1-5 ถือเป็นครั้งแรกที่ ไทย เข้าไปไม่ถึงรอบชิงชนะเลิศ และพลาดคว้าแชมป์ นับตั้งแต่จัดรายการนี้มา 18 ครั้ง โดย 17 ครั้งก่อนหน้านี้ ไทย คว้าแชมป์มาได้ 16 สมัย ส่วนอีก 1 สมัยในปี 2010 ที่ เวียดนาม เป็นเจ้าภาพ ไทย ไม่ได้เข้าร่วม

ผลการแข่งขันนัดนี้ ฟุตซอลทีมชาติไทย กลับมาอยู่ในฟอร์มที่ยอดเยี่ยมอีกครั้ง เมื่อไล่ถล่ม ออสเตรเลีย 4-0 โดยได้ประตูจาก พีรพัฒน์ แก้ววิลัย นาที 6, ธนวัฒน์ เกิดบางระจัน นาที 17 และ 19, อัมรินทร์ เอกาพันธ์ นาที 36 ทำให้ ฟุตซอลไทย คว้าอันดับ 3 รายการนี้เป็นการปลอบใจ