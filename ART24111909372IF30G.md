---
layout: post
code: "ART24111909372IF30G"
origin_url: "https://www.khaosod.co.th/breaking-news/news_9512519"
image: "https://github.com/user-attachments/assets/c8fd5fdb-939a-4f84-8efc-aae19f928ccd"
title: "ศาลพิพากษา จำคุกคนขับ 1 เดือน ปรับ 5,000 บาท สั่งริบรถเทสล่าขาว พักใช้ใบขับขี่ 6 เดือน"
description: "ศาลพิพากษา จำคุกคนขับ 1 เดือน ปรับ 5,000 บาท สั่งริบรถเทสล่าขาว พักใช้ใบขับขี่ 6 เดือน โทษจำคุกให้รอลงอาญา 1 ปี พร้อมคุมประพฤติ"
category: "HOT_NEWS"
language: "th"
date: 2024-11-19T09:46:31.451Z
---

# ศาลพิพากษา จำคุกคนขับ 1 เดือน ปรับ 5,000 บาท สั่งริบรถเทสล่าขาว พักใช้ใบขับขี่ 6 เดือน

[![ศาลพิพากษา จำคุกคนขับ 1 เดือน ปรับ 5,000 บาท สั่งริบรถเทสล่าขาว พักใช้ใบขับขี่ 6 เดือน](https://www.khaosod.co.th/wpapp/uploads/2024/11/15455.jpg "ศาลพิพากษา จำคุกคนขับ 1 เดือน ปรับ 5,000 บาท สั่งริบรถเทสล่าขาว พักใช้ใบขับขี่ 6 เดือน")](https://www.khaosod.co.th/wpapp/uploads/2024/11/15455.jpg)

**ศาลพิพากษา จำคุกคนขับ 1 เดือน ปรับ 5,000 บาท สั่งริบรถเทสล่าขาว พักใช้ใบขับขี่ 6 เดือน โทษจำคุกให้รอลงอาญา 1 ปี พร้อมคุมประพฤติ**

จากกรณีเพจ ควายหลุดถนน v1 เผยแพร่คลิปรถยนต์เทสล่าสีขาว ขับในลักษณะปาดซ้ายปาดขวารถคันอื่นบนทางด่วน สร้างความหวาดเสียวให้กับผู้ใช้รถใช้ถนน

ต่อมาทนายความนำรถคันก่อเหตุมาพบตำรวจ พร้อมระบุคนขับรถเครียดมาก สาเหตุที่ทำไปเพราะประชดแฟน โดยอยากขอโทษคู่กรณี ตามที่เคยเสนอข่าวไปแล้วนั้น

[![](https://www.khaosod.co.th/wpapp/uploads/2024/11/Tesla455-1-1.png)](https://www.khaosod.co.th/wpapp/uploads/2024/11/Tesla455-1-1.png)

สำหรับความคืบหน้า วันที่ 19 พ.ย.67 หลังจาก พนักงานสอบสวน กก.2 บก.จร. ส่งสำนวนสั่งฟ้อง คนขับเทลล่าสีขาว ในข้อหาขับรถโดยไม่คำนึงถึงความปลอดภัย ต่อพนักงานอัยการฯ

ต่อมาศาลแขวงดุสิต มีคำสั่งพิพากษา จำเลยให้การรับสารภาพ ลดโทษกึ่งหนึ่ง คงเหลือจำคุก 1 เดือน ปรับ 5,000 บาท โทษจำคุกรอลงอาญา 1 ปี พร้อมคุมประพฤติ 1 ปี รายงานตัว 4 ครั้ง บริการสังคม 12 ช.ม. พักใบอนุญาตขับขี่ 6 เดือน และริบรถยนต์ของกลาง

[![](https://www.khaosod.co.th/wpapp/uploads/2024/11/Tesla455-3-1.png)](https://www.khaosod.co.th/wpapp/uploads/2024/11/Tesla455-3-1.png)

เบื้องต้นพบว่าคนขับรถเทสล่าขาวมีใบอนุญาตขับขี่ แต่สิ้นอายุ พนักงานสอบสวนได้ปรับเป็นพินัย 2,000 บาทไว้แล้ว

[เจอแล้ว เทสล่าขาวหัวร้อน เจ้าของรถเผยสาเหตุขับปาดบนทางด่วน อยากขอโทษ](https://www.khaosod.co.th/special-stories/news_9509541)

