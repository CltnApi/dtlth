---
layout: post
code: "ART24110106520ARQ67"
origin_url: "https://www.khaosod.co.th/sports/news_9485590"
image: "https://github.com/user-attachments/assets/5d7fc60f-27e3-4776-ac4e-a7c1277881c2"
title: "จำฝังใจ คล็อปป์ เผยเอง รามอส ไม่ใช่แข้งคนโปรดหลังทำ ซาลาห์ เจ็บไหล่"
description: "เจอร์เกน คล็อปป์ อดีตผู้จัดการทีม ลิเวอร์พูล เผยว่า เซร์คิโอ รามอส อดีตแข้ง เรอัล มาดริด ไม่ใช่นักเตะคนโปรดของเขาหลังทำ โมฮาเหม็ด ซาลาห์ เจ็บไหล่ พร้อมตั้งคำถามว่า แข้งรายนี้เป็นคนดีหรือไม่"
category: "SPORTS"
language: "th"
date: 2024-11-01T13:05:58.891Z
---

# จำฝังใจ คล็อปป์ เผยเอง รามอส ไม่ใช่แข้งคนโปรดหลังทำ ซาลาห์ เจ็บไหล่

[![จำฝังใจ คล็อปป์ เผยเอง รามอส ไม่ใช่แข้งคนโปรดหลังทำ ซาลาห์ เจ็บไหล่](https://www.khaosod.co.th/wpapp/uploads/2024/11/klopp-ramos-8785.jpg "จำฝังใจ คล็อปป์ เผยเอง รามอส ไม่ใช่แข้งคนโปรดหลังทำ ซาลาห์ เจ็บไหล่")](https://www.khaosod.co.th/wpapp/uploads/2024/11/klopp-ramos-8785.jpg)

**เจอร์เกน คล็อปป์ อดีตผู้จัดการทีม ลิเวอร์พูล เผยว่า เซร์คิโอ รามอส อดีตแข้ง เรอัล มาดริด ไม่ใช่นักเตะคนโปรดของเขาหลังทำ โมฮาเหม็ด ซาลาห์ เจ็บไหล่ พร้อมตั้งคำถามว่า แข้งรายนี้เป็นคนดีหรือไม่**

สำหรับ รามอส เคยมีประเด็นกับ ซาลาห์ ดาวเตะคนดัง ลิเวอร์พูล ในเกมรอบชิงชนะเลิศของฟุตบอลยูซีแอล เมื่อปี 2018 โดยเจ้าตัวเข้าปะทะกับ ซาลาห์ จนทำให้ฝ่ายหลังได้รับบาดเจ็บไหล่ และต้องถูกเปลี่ยนตัวออกในช่วงครึ่งแรก ก่อนที่สุดท้าย “ราชันชุดขาว” จะเอาชนะไป 3-1

Real Madrid’s Spanish defender Sergio Ramos (2nd R) comes over to console Liverpool’s Egyptian forward Mohamed Salah (2nd L) who has been forced the leave the pitch. (Photo by Paul ELLIS / AFP)



ล่าสุด คล็อปป์ ออกมาเปิดใจถึงอดีตกองหลังทีมชาติสเปน โดยยืนยันว่า รามอส ไม่ใช่นักเตะคนโปรดของเขาจากการกระทำทำให้ ซาลาห์ ได้รับบาดเจ็บ พร้อมตั้งคำถามว่าเป็นคนดีจริงหรือไม่

“เซร์คิโอ รามอส เป็นคนดีจริงไหม? เขาไม่ใช่นักเตะคนโปรดของผม การกระทำนั้น (กับ ซาลาห์) โหดร้ายมาก เขาไม่ได้ตั้งใจที่จะทำให้ ซาลาห์ เจ็บไหล่หรอกมั้ง? แต่เราทุกคนรู้ดีว่า เขายอมรับมันอย่างเต็มใจ (มีความสุขที่ ซาลาห์ เจ็บ)”

“ผมไม่เคยเข้าใจความคิดแบบนั้นเลย ผมไม่เคยมีลูกทีมแบบนั้น และหากผมมีลูกทีมแบบนั้นในทีม ผมจะทำให้แน่ใจว่า พวกเขาจะย้ายออกไป”

โดยก่อนหน้านี้ โทนี โครส อดีตนักเตะ เรอัล มาดริด ออกมากล่าวว่า รามอส เป็นเพื่อนร่วมทีมที่ดีมากซึ่งอดีตเทรนเนอร์วัย 57 ปีกล่าวเสริมว่า “เขาอาจไม่ใช่นักเตะคนโปรดของผม แต่ไม่เป็นไร ผมคิดเสมอว่าเซ็นเตอร์แบ็กของผมดีพอที่จะไม่เข้าไปเกี่ยวข้องในการกระทำแบบนั้น”