---
layout: post
code: "ART2411070651QMET06"
origin_url: "https://www.khaosod.co.th/breaking-news/news_9494533"
image: "https://github.com/user-attachments/assets/96aa9072-1254-46c5-8ae2-b8954803275c"
title: "เปิดเบื้องหลังจับ ทนายตั้ม-เมีย ออกจากบ้านแต่เช้า ค้นเจอกระเป๋าเดินทาง"
description: "เปิดเบื้องหลัง กองปราบบุกรวบ ทนายตั้ม-เมีย กลางถนน เผยเส้นทางรีบขับรถหรูออกจากบ้านตั้งแต่เช้า ตอบแล้วกำลังจะไปไหน ค้นรถเจอกระเป๋าเดินทาง"
category: "HOT_NEWS"
language: "th"
date: 2024-11-07T07:01:33.484Z
---

# เปิดเบื้องหลังจับ ทนายตั้ม-เมีย ออกจากบ้านแต่เช้า ค้นเจอกระเป๋าเดินทาง

[![เปิดเบื้องหลังจับ ทนายตั้ม-เมีย ออกจากบ้านแต่เช้า ค้นเจอกระเป๋าเดินทาง](https://www.khaosod.co.th/wpapp/uploads/2024/11/Lawyer-Tums-wife-arrested.jpg "เปิดเบื้องหลังจับ ทนายตั้ม-เมีย ออกจากบ้านแต่เช้า ค้นเจอกระเป๋าเดินทาง")](https://www.khaosod.co.th/wpapp/uploads/2024/11/Lawyer-Tums-wife-arrested.jpg)

**เปิดเบื้องหลัง กองปราบบุกรวบ ทนายตั้ม-เมีย กลางถนน เผยเส้นทางรีบขับรถหรูออกจากบ้านตั้งแต่เช้า ตอบแล้วกำลังจะไปไหน ค้นรถเจอกระเป๋าเดินทาง**

วันที่ 7 พ.ย.2567 รายงานข่าวแจ้งว่า สำหรับเบื้องหลังการจับกุมทนายดัง เริ่มขึ้นภายหลังศาลอาญาอนุมัติหมายจับกุมแล้ว ตำรวจกองปราบ จึงวางแผนเข้าจับกุมตัว นายษิทรา เบี้ยบังเกิด และ นางปทิตตา เบี้ยบังเกิด ภรรยา

โดยเริ่มจากบ้านพักย่านบางเชือกหนัง เขตตลิ่งชั่น โดยทางตำรวจคาดว่าผู้ต้องหาอาจหลบนี จนพบว่าผู้ต้องหาพร้อมภรรยานั้นขับรถยนต์หรูออกจากบ้านพักตั้งแต่เช้าตรู่ จึงขับรถออกติดตามไป

เปิดเบื้องหลัง กองปราบบุกรวบ ทนายตั้ม-เมีย กลางถนน เผยเส้นทางรีบขับรถหรูออกจากบ้านตั้งแต่เช้า อ้างกำลังไปทำบุญ ค้นรถเจอกระเป๋าเดินทาง

นอกจากนี้ ยังมีกำลังอีกส่วนหนึ่งที่ถูกไปเฝ้าที่สนามบินสุวรรณภูมิเพื่อป้องกันผู้ต้องหาเดินทางออกนอกประเทศด้วย แต่กลับพบว่าทนายคนดังขับรถมุ่งหน้ามาทางจ.ฉะเชิงเทรา โดยใช้เส้นทาง 304 มุ่งหน้าไปยังเส้นทางที่สาสารถออกชายแดนได้

ต่อมาเจ้าหน้าที่ชุดจับกุมเกรงว่าอาจติดตามรถของผู้ต้องหาไม่ทัน และทำให้ผู้ต้องหาหลุดรอดการจับกุมไปได้ จึงประสานเจ้าหน้าที่ตำรวจทางหลวงเข้าร่วมติดตาม โดยพบว่าผู้ต้องหาใช้ถนนสาย 304 จนเมื่อมาถึงบริเวณแยกพนมสารคราม จ.ฉะเชิงเทรา เมื่อพบรถเป้าหมาย เจ้าหน้าที่จึงเข้าสกัดจับเอาไว้ได้ในที่สุด

[![](https://www.khaosod.co.th/wpapp/uploads/2024/11/7-ตั้ม3-1.jpg)](https://www.khaosod.co.th/wpapp/uploads/2024/11/7-ตั้ม3-1.jpg)

เบื้องต้นสอบสวนทนายคนดังอ้างว่า ตนและภรรยากำลังจะเดินทางไปทำบุญที่วัดแห่งหนึ่ง เจ้าหน้าที่จึงแสดงหมายพร้อมเข้าทำการจับกุม พร้อมตรวจค้นภายในรถยังพบเสื้อผ้าข้าวของเครื่องใช้ใส่กระเป๋าเดินทางมาด้วยจำนวนหนึ่ง จากนั้นจึงนำตัวไปลงบันทึกจับกุมที่ สภ.พนมสารคราม ก่อนจะนำตัวกลับมาดำเนินคดีที่กองปราบต่อไป

[![](https://www.khaosod.co.th/wpapp/uploads/2024/11/7-ตั้ม1-1.jpg)](https://www.khaosod.co.th/wpapp/uploads/2024/11/7-ตั้ม1-1.jpg)

สำหรับคดีที่ทนายดังถูกจับกุมครั้งนี้ เบื้องต้นมีรายงานว่า มีมูลฐานมาจากคดีฉ้อโกงเงินจาก น.ส.จตุพร อุบลเลิศ หรือ เจ๊อ้อย ในส่วนของเงิน จำนวน 71 ล้านบาท เงินซื้อรถเบนซ์ จำนวน 13 ล้านบาท และเงินจำนวน 9 ล้านบาท ซึ่งค่าเป็นเขียนแบบโรงแรม

ส่วนคดีฉ้อโกงเงิน จำนวน 39 ล้านบาท และเงินในคดีอื่น ๆ พนักงานสอบสวนกำลังตรวจสอบหลักฐาน เพื่อจะได้มีการแจ้งข้อกล่าวเพิ่มเติมต่อไปอีกด้วย

[![](https://www.khaosod.co.th/wpapp/uploads/2024/11/7-ตั้ม6-1.jpg)](https://www.khaosod.co.th/wpapp/uploads/2024/11/7-ตั้ม6-1.jpg)