---
layout: post
code: "ART24111904027QLCLZ"
origin_url: "https://www.khaosod.co.th/entertainment/news_9511684"
image: "https://github.com/user-attachments/assets/d8e00bee-4123-4c38-be34-05c775b59cec"
title: "ตอง ภัครมัย เครียดป่วยหาหมอจนไม่อยากรักษา กลับมาฮึดสู้ อยากอยู่บ้านคนชรา"
description: "ตอง ภัครมัย เล่าอาการเครียดป่วยไปหาหมอจนไม่อยากรักษา เจอสะกิดอยากตายก็ต้องสวยก่อนมั้ย กลับมาฮึดสู้ ไม่คิดขึ้นคอนเสิร์ตคือสิ่งดีที่สุด ร้องไห้ขอบคุณ ดี้"
category: "ENTERTAINMENT"
language: "th"
date: 2024-11-19T04:06:36.343Z
---

# ตอง ภัครมัย เครียดป่วยหาหมอจนไม่อยากรักษา กลับมาฮึดสู้ อยากอยู่บ้านคนชรา

[![ตอง ภัครมัย เครียดป่วยหาหมอจนไม่อยากรักษา กลับมาฮึดสู้ อยากอยู่บ้านคนชรา](https://www.khaosod.co.th/wpapp/uploads/2024/11/tongpakarachae1911679998.jpg "ตอง ภัครมัย เครียดป่วยหาหมอจนไม่อยากรักษา กลับมาฮึดสู้ อยากอยู่บ้านคนชรา")](https://www.khaosod.co.th/wpapp/uploads/2024/11/tongpakarachae1911679998.jpg)

ตอง ภัครมัย เล่าอาการเครียดป่วยไปหาหมอจนไม่อยากรักษา เจอสะกิดอยากตายก็ต้องสวยก่อนมั้ย กลับมาฮึดสู้ ไม่คิดขึ้นคอนเสิร์ตคือสิ่งดีที่สุด ร้องไห้ขอบคุณ ดี้ นิติพงษ์ เล็งอยู่บ้านคนชรา

มาเปิดใจในรายการ แฉ ล่าสุด ตอง ภัครมัย เจอมรสุมเครียดจากการทำงาน เพราะเป็นคนเป๊ะ นัด 6 โมงเช้า กลางคืนจะไม่นอนแล้ว เป็นอย่างนี้ทุกวัน อาทิตย์ละ 4 วัน จะรับละครแบบนี้ กลายเป็นห้องน้ำก็ไม่เข้า เข้าโรงพยาบาลเพราะไม่ได้ถ่าย 10 วัน เรียกว่ารับละครไม่คุ้มค่าหมอ

_“มีความฝันส่วนตัวรับงานเยอะหน่อย อยากแก่แบบมีความสุข ไม่ไปลำบากใคร อยากดูแลตัวเอง คิดว่าอยากอยู่บ้านพักคนชราตอนแก่ เขาจะมีคนดูแล ไม่เป็นภาระใคร เราต้องเก็บตังค์ ”_

[![](https://www.khaosod.co.th/wpapp/uploads/2024/11/tongpakarachae1911671.jpg)](https://www.khaosod.co.th/wpapp/uploads/2024/11/tongpakarachae1911671.jpg)

**_ช่วงศิลปิน90 แต่ ตอง ไม่ยอมออกมารับงาน_** ตอง ยอมรับว่า _“ด้วยความที่ป่วยไม่สวย ไม่อยากออกจากบ้าน ไม่ อยากเจอคน”_

ADVERTISEMENT

ตอง ภัครมัย เล่าด้วยว่า “_ตอนป่วยท้องเป็นแบบนี้เหมือนคนท้องเลย ต้องไปหาคุณหมอตลอด อาทิตย์หนึ่ง 2 วัน ตอนนั้นคิดในใจว่า ไม่เอาแล้วไม่อยากรักษาแล้ว จะเป็นอะไรก็เป็น จริงๆ คิดแบบนี้เลยจริงๆ ”_

[![](https://www.khaosod.co.th/wpapp/uploads/2024/11/tongpakarachae191162.jpg)](https://www.khaosod.co.th/wpapp/uploads/2024/11/tongpakarachae191162.jpg)

“จนวันหนึ่งมีคนมาสะกิดใจนิดหนึ่งว่า จะปล่อยแบบนี้เหรอ จะเป็นแบบนี้เหรอ _ถ้าเกิดอยากตายก็ต้องสวยก่อนไหม_ ก็เลยลุกขึ้นมาออกกำลังกาย ด้วยงานเข้ามาด้วย ”

_“ฉันต้องดูแลตัวเอง กลับมาดูแลตัวเอง_ เป็นคนดูแลผิวหน้าตัวเองมาตลอดอยู่แล้ว ช่วงที่ร่างกายป่วย เชื่อไหมว่าหน้าพัง ผิวแห้ง ไม่ว่าจะทายี่ห้ออะไรก็ไม่ช่วย”

_**ถามว่าใครบอกฉันตองไม่เคยออกจากบ้านจริงไหม**_ ตอง ยอมรับว่า “ใช่ (เขาบอก ตอง เป็นซึมเศร้าไม่ออกจากบ้านเลย) ไม่ใช่ซึมเศร้า ตอง เป็นคนชอบอยู่บ้าน ช่วงโควิด เป็นคนเดียวในกลุ่มที่แฮปปี้กับการอยู่คนเดียว ไม่ใช่ซึมเศร้า”

“แต่พออยู่คนเดียวมากๆ มันปล่อยตัว ใส่เสื้อผ้าหลวมๆ ปล่อยเนื้อปล่อยตัว ไม่ได้มีความเครียด ร่างกายปกติดี แต่พอกลับมาทำงานปั๊บนั่นแหละ ไม่เข้าห้องน้ำ ไม่นอน กลับมาเครียด ”

_**คอนเสิร์ตล่าสุดคนกรี๊ดเยอะเป็นกำลังใจเป็นยาที่ดีที่สุด**_ ตอง กล่าวว่า _“จริงๆ เชื่อไหมตองโทรศัพท์หา พี่ดี้ นิติพงษ์ ขอบคุณมากๆ ที่ทำให้หนูมีวันนี้ ”_

[![](https://www.khaosod.co.th/wpapp/uploads/2024/11/tongpakarachae191163.jpg)](https://www.khaosod.co.th/wpapp/uploads/2024/11/tongpakarachae191163.jpg)

_“หนูไม่เคยคิดมาก่อนว่าการที่ขึ้นคอนเสิร์ต มันคือสิ่งที่ดีที่สุดในชีวิต_ มันมีความสุขมากๆ ขอบคุณที่ทำให้หนูมีอาชีพนี้ ทำให้หนูได้มาเจอกับทุกคน ”

“ขอโทษด้วยที่เด็กๆ หนูขี้เกียจ พี่ดี้ก็อบอุ่นเสมอ พูดมาคำหนึ่ง ตอนเด็กๆใครมันจะไปคิดได้ มันก็คิดอย่างนี้ _ร้องไห้เลย ชีวิตเราที่มีทุกวันนี้ มีกินมีใช้ มีชื่อเสียงก็มาจากแกรมมี่”_