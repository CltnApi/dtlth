---
layout: post
code: "ART24112909410BY1A5"
origin_url: "https://www.khaosod.co.th/lifestyle/news_9527568"
image: "https://github.com/user-attachments/assets/8f5dc715-334a-4cea-af89-aef839cfee90"
title: "TATAYVON ดีไซน์เนอร์ไทย ผงาดทุกยุคสมัย ไม่หยุดพัฒนา ครองใจดารา-เซเลป"
description: "ปิตุภูมิ สิริวรรณ (ต้าร์) Pitupoom Siriwan Creative Director House Of TATAYVON เล่าที่มาและแรงบันดาลใจ ถึงจุดเริ่มต้นของการกำเนิดแบรนด์"
category: "LIFESTYLE"
language: "th"
date: 2024-11-29T09:45:45.110Z
---

# TATAYVON ดีไซน์เนอร์ไทย ผงาดทุกยุคสมัย ไม่หยุดพัฒนา ครองใจดารา-เซเลป

[![TATAYVON ดีไซน์เนอร์ไทย ผงาดทุกยุคสมัย ไม่หยุดพัฒนา ครองใจดารา-เซเลป](https://www.khaosod.co.th/wpapp/uploads/2024/11/tatayvon291167-4.jpg "TATAYVON ดีไซน์เนอร์ไทย ผงาดทุกยุคสมัย ไม่หยุดพัฒนา ครองใจดารา-เซเลป")](https://www.khaosod.co.th/wpapp/uploads/2024/11/tatayvon291167-4.jpg)

**ปิตุภูมิ สิริวรรณ (ต้าร์) Pitupoom Siriwan Creative Director House Of TATAYVON** เล่าที่มาและแรงบันดาลใจ ถึงจุดเริ่มต้นของการกำเนิดแบรนด์ ซึ่ง ต้าร์ เผยว่า เริ่มด้วยการที่ตัวเองเป็นคนชื่นชอบการใส่สูทออกงานอีเวนต์ งานแฟชั่นโชว์ต่างๆ ประกอบกับเรามี knowhow และ sense of fashion เลยอยากทำชุดสูทในรูปแบบที่แฟชั่นเป็นตัวของตัวเอง **และสวมใส่ได้จริง โดยที่ไม่ดูเป็นทางการเกินไป แบบที่ท้องตลาดมีอยู่ในตอนนั้น**

![](https://www.khaosod.co.th/wpapp/uploads/2024/11/tatayvon291167-6.jpg)

ต้าร์ เล่าต่อว่า จุดเปลี่ยนที่เริ่มทำให้คนรู้จัก tatayvon (ทาเทวอน) คิดว่าเราทำอะไรที่เราชอบแล้วมองว่าสวย น่าสวมใส่ ประกอบกับโชคดีมีคนชอบคล้ายๆ เราเยอะ ซึ่งส่วนใหญ่เป็นคนในวงการบันเทิง word of mouth เลยเริ่มเป็นที่รู้จัก ถ้าถามว่าตัวตนที่แท้จริง จะมองว่าทาเทวอนคือ **เห็นแล้วต้องหล่อเลย ห้ามสงสัย ห้ามถามว่าใส่อะไรมา หล่อคือหล่อ**

ทำไมต้องชื่อ tatayvon (ทาเทวอน) ที่มาง่ายมากคือ **ชื่อต้าร์** อยากเอามาผสมกับชื่อที่ดูเป็นเกาหลี เพราะช่วงที่เปิดแบรนด์อินเกาหลีหนักมาก ชอบแฟชั่น ชอบสไตล์ ชอบ inner ชอบทุกอย่างที่เป็นเกาหลี ไปเกาหลีมากกว่า 10 ครั้งต่อปี **เลยกลายเป็นคำว่า TATAYVON ในที่สุด**

![](https://www.khaosod.co.th/wpapp/uploads/2024/11/tatayvon291167-5.jpg)

**เห็นว่ามีแตกไลน์ของแบรนด์ด้วย tatayvon | T | มีความแตกต่างกันยังไงบ้าง?** เรียกว่าปรับลุกส์จะเหมาะกว่า คือทาเทวอนช่วงแรกจะทำทุกอย่างที่อยากทำ ทำออกมาให้ลูกค้าเอาไปสวมใส่ได้เลย แบบครบจบในที่เดียว one stop service แต่หลายปีมานี้มี stylist, kol, fashion icon มาเลือกใช้สินค้าที่ร้านเยอะ เราจึงคิดว่าจะทำสินค้าคลีนๆ เบาๆ ปล่อยว่างไว้บ้าง ให้ลูกค้านั้นๆ เอาไปต่อยอดความคิดหรือเติมจินตนาการลงไปได้ ตามจุดประสงค์ที่แตกต่างกันออกไป

**แรงบันดาลใจ กับยุคสมัย มีผลต่อการออกแบบไหม?** มีผลมาก เพราะแฟชั่นเกี่ยวข้องกับสมัยนิยม 100 เปอร์เซ็นต์ เปรียบได้กับที่เราห้ามหยุดวิ่ง ต้องวิ่งตามเทรนด์เสมอ ต้องคอยสังเกตเสมอว่าผู้คนชอบใส่เสื้อผ้าแบบไหน กับลูกค้าที่มาซื้อแบบไหนเป็นที่นิยมสุด แต่เราไม่ได้วิ่งตามเทรนจนเหนื่อยนะ แค่ดูและนำมาปรับใช้ให้เป็นตัวเรา

![](https://www.khaosod.co.th/wpapp/uploads/2024/11/tatayvon291167-3.jpg)

**ทำไมถึงครองใจดารา เซเลปชายไทย?** หลักง่ายๆ คือ ใส่แล้วต้องหล่อเลย ไม่มีใครไม่อยากดูหล่อขึ้น ประกอบกับ **เราสามารถแนะนำลุกส์ที่เหมาะกับดาราเซเลปได้ ก็เลยเป็นที่ถูกตาต้องใจตัวดารา** นักแสดง รวมถึงสไตลิสต์หรือผู้จัดการดารานั้นๆ บางคนผู้จัดการเป็นคนจัดการ จัดหาให้เอง เลยพอไปถึงตัวดาราเค้าก็ชอบ ไม่ว่าจะเป็น ณเดชน์, เคน ภูภูมิ, มาร์ท จุฑาวุฒิ, เจมส์ จิ, กลัฟ คณาวุฒิ, จอร์จ ฐปนัท, เข้ม หัสวีร์, ไบร์ท วชิรวิชญ์, ฟิล์ม ธนภัทร, ดีเจพุฒิ พุฒิชัย และอื่นๆ อีกมากมาย

**ความเปลี่ยนแปลงของแพทเทินของหนุ่มสมัยนี้ กับเมื่อก่อน?** หนุ่มๆ สมัยนี้รู้ว่าอะไรที่เหมาะกับตัวเองมากขึ้น อาจเพราะมีข้อมูลมากมากมายในโลก internet ให้เลือก ไม่เหมือนเมื่อก่อนที่เราจะแต่งตัวตามๆ กันไปก่อน ตัวเลือกก็น้อย

![](https://www.khaosod.co.th/wpapp/uploads/2024/11/tatayvon291167-2.jpg)

**ดาราเลือกใช้ อินฟลูสวมใส่ ใจฟูขนาดไหน?** ใจฟูมากพอๆ กับที่ลูกค้าทุกคนไว้วางใจเลือกใช้สินค้าเรา แต่การที่ดาราเลือกใช้จะใจฟูในแง่ที่สินค้าเราจะเป็นที่รู้จักในวงกว้าง

**Top 5 ของประเทศไทยไม่เกินจริง รู้สึกอย่างไรบ้าง?** รู้สึกขอบคุณศิลปิน ดารา stylist และลูกค้าทุกท่านที่ให้โอกาส ไม่มีพวกคุณก็ไม่มี TATAYVON ในวันนี้

![](https://www.khaosod.co.th/wpapp/uploads/2024/11/tatayvon291167-1.jpg)