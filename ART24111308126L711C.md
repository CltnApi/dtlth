---
layout: post
code: "ART24111308126L711C"
origin_url: "https://www.khaosod.co.th/entertainment/news_9503628"
image: "https://github.com/user-attachments/assets/051d285d-b8fe-45f5-8435-d228b7e5ec57"
title: "เปิดฉากเด็ดละคร ฟิล์ม - กรรชัย หลายคนบอก มาก่อนกาล ตรงกับเรื่องราวตอนนี้ไปอีก"
description: "คนเขียนบทผู้มาก่อนกาล เปิดฉากเด็ดละคร ฟิล์ม - กรรชัย หลายคนบอก มาก่อนกาล ตรงกับเรื่องราวตอนนี้ไปอีกกระแสร้อนแรงคนในวงการบันเทิง ฟิล์ม รัฐภูมิ ที่ไปแอบ"
category: "ENTERTAINMENT"
language: "th"
date: 2024-11-13T08:22:27.039Z
---

# เปิดฉากเด็ดละคร ฟิล์ม - กรรชัย หลายคนบอก มาก่อนกาล ตรงกับเรื่องราวตอนนี้ไปอีก

[![เปิดฉากเด็ดละคร ฟิล์ม - กรรชัย หลายคนบอก มาก่อนกาล ตรงกับเรื่องราวตอนนี้ไปอีก](https://www.khaosod.co.th/wpapp/uploads/2024/11/filmnoomlakornch31311679998.jpg "เปิดฉากเด็ดละคร ฟิล์ม - กรรชัย หลายคนบอก มาก่อนกาล ตรงกับเรื่องราวตอนนี้ไปอีก")](https://www.khaosod.co.th/wpapp/uploads/2024/11/filmnoomlakornch31311679998.jpg)

คนเขียนบทผู้มาก่อนกาล เปิดฉากเด็ดละคร ฟิล์ม – กรรชัย หลายคนบอก มาก่อนกาล ตรงกับเรื่องราวตอนนี้ไปอีก

กระแสร้อนแรงคนในวงการบันเทิง ฟิล์ม รัฐภูมิ ที่ไปแอบอ้างชื่อ หนุ่ม กรรชัย รายการโหนกระแส ในคลิปเรียก 20 ล้าน บอสดิไอคอน ให้ไปออกรายการ ทำเอาบรรยากาศเดือดระอุ เรื่องถึงตำรวจแล้ว

ขณะที่ หนุ่ม กรรชัย ยังบอกด้วยว่า _ผมเคยเล่นละครกับเขาด้วยนะ ช่อง 3 ปีศาจแสนกล_ พร้อมทั้งเปิดคลิปที่โซเชียลนำมาแชร์กันหลายฉาก

โดย X (ทวิตเตอร์)เทียนคำ แม่ของสก๊อยทุกสถาบัน @secretmoon\_love ก็โพสต์คลิปหลายฉากจากละคร ซึ่งเป็นการปะทะของ 2 ตัวละคร หนุ่ม กรรชัย ซึ่งรับบทเป็นผี และ ฟิล์ม พร้อมแคปชั่นว่า _“มึง กุว่าไม่จบง่าย ”_

[![](https://www.khaosod.co.th/wpapp/uploads/2024/11/filmnoomlakornch313116711.jpg)](https://www.khaosod.co.th/wpapp/uploads/2024/11/filmnoomlakornch313116711.jpg)

ADVERTISEMENT

ทั้งนี้คลิปละครบางฉากบางตอน อาทิ  
กรรชัย ในบทผีถูก ฟิล์ม ด่าว่า “ไอ้ผีอำมหิต”  
กรรชัย :(หัวเราะ)แหม อำมหิตเหรอขอรับ อย่างผมเรียกอำมหิต อย่างคุณเขาเรียกตัวพ่อแล้วขอรับ ผมจะบอกให้นะขอรับ ที่กระผมทำเนี่ย แค่ต้องการจะเตือนให้คุณได้รู้ว่า ถ้ากระผมต้องการจะเอาจริงละก็ คุณนะลงหลุมไปนานแล้ว  
ฟิล์ม : นี่แกขู่จะฆ่าฉันเหรอ  
กรรชัย : ไม่ได้ขู่เขาเรียกว่าเปิดอกคุยกันดีกว่า  
ฟิล์ม : ถอยไปเลยอย่ามายุ่งกับฉัน



หรืออีกฉาก ฟิล์มกำลังสวดแผ่เมตตา  
กรรชัย : โอ้โหสวดแผ่เมตตาให้ด้วยเหรอ กระผมฟังแล้วรู้สึกดีจังเลย เหมือนจะได้ขึ้นสวรรค์ไปครึ่งตัวแล้วนะเนี่ย  
ฟิล์ม : ที่ฉันต้องมาตกสภาพแบบนี้ก็เพราะนาย เดี๋ยวฉันจะหาทางให้นายไปเป็นสุข เป็นสุข ไปที่ชอบนะ



ทั้งนี้หลายคนบอกตรงกับสถานการณ์ตอนนี้ไปอีก คอมเมนต์กันรัวๆ อาทิ เชี่ยยย! คนเขียนบทผู้มาก่อนกาล5555 , เธอมาได้ทันเวลาพอดี อย่างกับรู้ใจ ไม่ ๆ มาก่อนกาลอีกนะ เป็นต้น

[![](https://www.khaosod.co.th/wpapp/uploads/2024/11/filmnoomlakornch313116712.jpg)](https://www.khaosod.co.th/wpapp/uploads/2024/11/filmnoomlakornch313116712.jpg)