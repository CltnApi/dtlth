---
layout: post
code: "ART2411060917A18NB2"
origin_url: "https://www.khaosod.co.th/entertainment/news_9493188"
image: "https://github.com/user-attachments/assets/ddf5866b-0dc5-4c5b-b5a6-7d168e589ecf"
title: "กามิน เคลียร์ทุกดราม่า ยันไม่ใช่แก๊งต้มตุ๋น ดำเนินคดีแล้ว 5 บุคคล ร่ำไห้ขอบคุณทุกคน"
description: "กามิน เคลียร์ทุกดราม่าทำเสียหาย ยันครอบครัวไม่ใช่แก๊งต้มตุ๋นอาชญากร ทนายความดำเนินคดีแล้วแล้ว 5 บุคคลกลุ่มบุคคล ส่วนคู่กรณีขอดูก้าวล่วงอะไรมั้ย ร่ำไห้ขอบคุณ"
category: "ENTERTAINMENT"
language: "th"
date: 2024-11-06T09:22:10.278Z
---

# กามิน เคลียร์ทุกดราม่า ยันไม่ใช่แก๊งต้มตุ๋น ดำเนินคดีแล้ว 5 บุคคล ร่ำไห้ขอบคุณทุกคน

[![กามิน เคลียร์ทุกดราม่า ยันไม่ใช่แก๊งต้มตุ๋น ดำเนินคดีแล้ว 5 บุคคล ร่ำไห้ขอบคุณทุกคน](https://www.khaosod.co.th/wpapp/uploads/2024/11/gaminthai611679998.jpg "กามิน เคลียร์ทุกดราม่า ยันไม่ใช่แก๊งต้มตุ๋น ดำเนินคดีแล้ว 5 บุคคล ร่ำไห้ขอบคุณทุกคน")](https://www.khaosod.co.th/wpapp/uploads/2024/11/gaminthai611679998.jpg)

กามิน เคลียร์ทุกดราม่าทำเสียหาย ยันครอบครัวไม่ใช่แก๊งต้มตุ๋นอาชญากร ทนายความดำเนินคดีแล้วแล้ว 5 บุคคลกลุ่มบุคคล ส่วนคู่กรณีขอดูก้าวล่วงอะไรมั้ย เลิกกันเพราะได้รับข้อความให้เลิก จึงกลับเกาหลี ร่ำไห้ขอบคุณทุกคนที่ยังรัก

เวลา 14.00 น. วันที่ 6 พ.ย.67 ที่โรงแรม เดอะแกรนด์ โฟร์วิงส์ คอนเวนชั่น กรุงเทพฯ เน็ตไอดอลสาวเกาหลี จี กามิน พร้อมคุณแม่ และทนายความ ทนายพรชัย พฤกษ์พิชัยเลิศ และทนายณพกฤต ทรัพย์แก้วยอด แถลงข่าว “กามินกลับมาเพื่อพิสูจน์ความจริง”

กามิน กล่าวว่า _ขอออกมาปกป้องตัวเองและครอบครัว คนที่ฉันรัก โดยพูดความจริง_ ซึ่งทางทนายความได้ถามคำถาม กามิน เพื่อให้ชี้แจงประเด็นที่สร้างความเสียหาย คนเข้าใจผิด

[![](https://www.khaosod.co.th/wpapp/uploads/2024/11/gaminthai611671.jpg)](https://www.khaosod.co.th/wpapp/uploads/2024/11/gaminthai611671.jpg)

เรื่องที่พัก เวลามาพักที่โรงแรม หรือ สตูดิโอ ทางบริษัททางนั้นจองโรงแรม เขารับรู้การเข้าออกตลอด ทางนั้นมีคีย์การ์ดด้วย ไม่เคยนัดใครมาโรงแรมเลย ทั้งไม่เคยดื่มเหล้าเวลางานเลย เรื่องค่าจ้างจากทางบริษัท ก็ได้รับเป็นที่พอใจ และค่าจ้างก็หักภาษีแล้วทั้งที่ไทยและเกาหลีจะดำเนินจ่ายภาษีปีหน้า

เรื่องบ้านไฟไหม้ กลับจากช็อปปิ้ง กามิน ได้กลิ่นเหม็นไหม้ ชั้น 3 ไม่รู้มีของมีค่าไหม ไม่รู้เพราะไม่ใช่ห้องของตัวเอง และไม่รู้สาเหตุไฟไหม้

ADVERTISEMENT

ส่วนคำที่ถูกว่าเป็น สก๊อยเกาหลี สุวรรณมาลี ในโซเชียล ตอนแรกไม่รู้แปลว่าอะไร เมื่อรู้ความหมายก็กลัวพ่อแม่ทราบจะเสียใจเหมือนที่เราเสียใจ ไม่ทราบทำไมใช้คำพูดอะไรรุนแรง ไม่รู้ทำอะไรผิดบาปขนาดนั้น

_**ถามว่าเข้ามาฟอกเงิน รวมตัวกับครอบครัว เป็นอาชญากรรมหรือไม่**_ กามิน ก็ยืนยันว่า _ฉันและครอบครัว ไม่เคยทำอะไรแบบนั้นเลย เราไม่ใช่แก๊งต้มตุ๋น อาชญากร ไม่เคยมีประวัติอาชญากรรมเลย_

_กามิน ยืนยัน ไม่เคยคิดว่า “คนไทยหลอกง่าย” เพราะได้รับความรักจากคนไทยมากมาย_ ส่วนเรื่องอาชีพ ฉันเรียนเต้น และฝันอยากเป็นครูสอนเต้น เคยทำงานด้านมิวสิคัล ฉันไม่เคยพูดว่าร้ายใคร ไม่เคยพูดคำหยาบเลย

[![](https://www.khaosod.co.th/wpapp/uploads/2024/11/gaminthai611672.jpg)](https://www.khaosod.co.th/wpapp/uploads/2024/11/gaminthai611672.jpg)

ตอนที่มีคอมเมนต์แย่ๆออกมาเยอะๆ มีคำหยาบคาย ก็เสียใจ พี่ชายเป็นข้าราชการที่เกาหลี ได้ลาออกมาดูแลสภาพจิตใจน้องสาวด้วย (ประเด็นดราม่าตั้งแต่สิงหาคมยังคงมีข่าวอยู่ไหม) ยังมีอยู่ตลอด และมีมากขึ้นด้วย มาเมืองไทยได้เรียนรู้ ขอบคุณคนที่รัก รู้สึกทุกคนให้ความรัก และฉันรักคนไทยจริงๆ

ด้าน ทนายความ กล่าวว่า คนที่กล่าวหาใส่ร้ายศักดิ์ศรีผู้หญิง ใช้สถานะทางสังคมที่เหนือกว่าสร้างความเกลียดชัดทางสังคม ทั้งที่เป็นเรื่องคนสองคน ทำให้ชื่อเสียงการทำงานล่มสลาย เพราะคำพูดคนบางคน ในฐานะทนายความ คนที่สร้างวาทกรรมแปลกๆ ทุกคนจะได้รับสิทธิ์เท่าเทียมกันทางกฎหมายทุกคน

ไม่ใช่การมาฟ้องคนไทย แต่ กามิน เข้ามารักษาสิทธิ์ของเขา ที่ผู้กระทำผิดทำให้เขาเสียหาย การเข้ามาวันนี้ มาพิสูจน์ความจริง ตามขั้นตอนทางกฎหมายทุกอย่าง

_มีการดำเนินการตามกฎหมายแล้ว เบื้องต้นมี 5 คน ทั้งบุคคลธรรมดา และนิติบุคคล เรื่องหมิ่นประมาท พ.ร.บ.คอมพ์ฯ ดำเนินการไปแล้ว และจะมีตามมาอีก ส่วนคู่กรณีตอนนี้ยังไม่มี อยู่ในส่วนการพิจารณา ถ้ามีอะไรก้าวล่วงกัน_

[![](https://www.khaosod.co.th/wpapp/uploads/2024/11/gaminthai611673.jpg)](https://www.khaosod.co.th/wpapp/uploads/2024/11/gaminthai611673.jpg)

กามิน กล่าวอีกว่า **_วันนี้แค่ออกมาปกป้องครอบครัว คนที่รัก ปกป้องตัวเอง_** _ส่วนที่เลิกรากันกับทางนั้น อาจมีความเข้าใจแตกต่างกันกับท่านนั้น ทางภาษาหรืออะไรต่างๆ อาจทำให้อยู่ด้วยกันแล้วต้องเลิกกัน_

การคบกันไม่ได้มีปัญหาใหญ่ เลย อาจจะเป็นที่ กามิน ไม่เข้าใจภาษา ปัญหาเล็กๆ น้อยๆ เรื่องความไม่เข้าใจ แต่ไม่มีเรื่องอะไรใหญ่เลย ไม่มีเรื่องของบุคคลอื่นที่ทำให้เลิกกัน เป็นเรื่องความไม่เข้าใจที่ทำให้เลิกกันไป

กามินก็พยายามเต็มที่ ด้านท่านนั้นก็เห็นความพยายามเขาเช่นกัน ความสัมพันธ์กับท่านนั้นเป็นความรู้สึกคู่รักด้วยกัน กามิน ได้รับทุกเดือน ทางนั้นดูแลอย่างดี ไม่ได้มีปัญหาเรื่องนี้เลย

ตอนนั้นได้รับข้อความให้เลิกกัน กามิน ไม่มีทางเลือกนอกจากกลับเกาหลี ข้อความจากบุคคลท่านนั้นที่ทำงานด้วยกัน ความรู้สึกต่อท่านนั้นไม่มีความรู้สึกแง่ลบเลย แค่ได้รับข้อความมาอย่างเดียว ไม่ได้หึงหวง แค่เข้าใจไม่ตรงกัน ปรับให้เข้าใจกันยาก กามิน ถือเป็นความรักที่จริงใจ

โดย กามิน ยังร่ำไห้ขอบคุณทุกคน ไม่รู้จะกลับมาทำงานประเทศไทยได้อีกหรือเปล่า แต่เห็นทุกคนยังสนับสนุน และมีผู้ใหญ่ใจดี ถ้าสภาพจิตใจดี จะคิดดูจะกลับมาทำงานที่นี่อีกหรือเปล่า

_มีการติดต่อจากฝั่งท่านนั้นบ้าง แต่ไม่รู้ติดต่ออะไร กามิน ไม่ได้ติดต่อกลับ ขอให้ทางนั้นดูแลสุขภาพ และมีความสุข_

ทั้งนี้ยังมีข้อความที่ส่งมาขู่ เยอะเหมือนกัน ช่วงเยอะเดือนกันยายน ข้อความข่มขู่เยอะที่สุด (ทนาย : ก่อนมาก็ยังมีข้อความตั้งค่าหัวเยอะในโซเชียล เป็นภาษาไทย กำลังดำเนินการ พบแล้ว 2-3 ข้อความในคอมเมนต์)