---
layout: post
code: "ART24110708029ISSJ8"
origin_url: "https://www.khaosod.co.th/entertainment/news_9494699"
image: "https://github.com/user-attachments/assets/0d90921c-8c3d-47fe-bdae-be7a1626b7e7"
title: "แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!"
description: "อดีตคาสโนว่าตัว แทค ภรัณยู เปิดใจ ไม่เคยคิดจริงจังกับใคร ร่ำไห้เสียใจปีแรกไม่ได้อยู่กับลูกชาย ช็อกกับชีวิตอยากย้อนเวลากลับไป จะเป็นพ่อดีที่สุดให้กับลูก!"
category: "ENTERTAINMENT"
language: "th"
date: 2024-11-07T08:05:38.246Z
---

# แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!

[![แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!](https://www.khaosod.co.th/wpapp/uploads/2024/11/tack1.jpg "แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!")](https://www.khaosod.co.th/wpapp/uploads/2024/11/tack1.jpg)

**อดีตคาสโนว่าตัว แทค ภรัณยู เปิดใจ ไม่เคยคิดจริงจังกับใคร ร่ำไห้เสียใจปีแรกไม่ได้อยู่กับลูกชาย ช็อกกับชีวิตอยากย้อนเวลากลับไป จะเป็นพ่อดีที่สุดให้กับลูก!**

แทค ภรัณยู เปิดใจแบบหมดเปลือกใน รายการ WOODY FM ถึงการใช้ชีวิตเป็นผู้ชายเพลย์บอยที่ไม่เคยคิดจะจริงจังกับใคร แต่พอมีลูกเลิกทุกอย่าง ลั่น! ผมไม่ใช่ผู้ชายที่ดีที่สุด แต่จะเป็นพ่อที่ดีที่สุดให้กับลูก

![แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!](https://www.khaosod.co.th/wpapp/uploads/2024/11/S__15417712-696x416.jpg)

**ในวันนี้คุณโตขึ้นเยอะมาก การปกป้องคนที่ถูกต้องเป็นอะไรที่คุณให้ความสำคัญมาก?**  
“ใช่ครับ มาจากการที่เราไม่ชอบเห็นใครโดนเอาเปรียบ ไม่ชอบเห็นเพื่อนโดนรังแก ไม่ชอบเห็นใครที่โดนกระทำ ไม่ชอบเห็นใครต้องมาเจ็บช้ำเพราะคนไม่ดี ผมเป็นคนที่ยอมหักไม่ยอมงอตั้งแต่ต้น ผมเป็นแบบนี้ชัดเจนตั้งแต่เข้าวงการแล้ว ไม่มีอะไรเปลี่ยนแปลง”

**10 ปีที่ผ่านมาเรื่องไหนที่คุณมองว่าท้าทายที่สุดเลยสำหรับคุณในการก้าวผ่าน?**  
“การมีลูกครับ ใครจะคิดว่าคนอย่าง แทค ภรัณยู จะมีลูก คำแรกที่ได้ยินว่าท้องเป็นอะไรที่เหมือนกล้องดอลลี่รอบตัวเรา ทุกอย่างหยุด ท้องต่อไปต้องทำยังไงต่อ เพราะไม่เหมือนการถ่ายละคร เรามีทายาทแล้วนะ ทำให้รู้สึกว่ายากเหมือนกัน ปีแรกผมเสียใจที่สุดเลยนะที่ไม่ได้อยู่กับเขา เพราะเราเหมือนปลาช็อกน้ำอยู่คนเดียวมาตลอดทั้งชีวิต เจ้าชู้ เพลย์บอยมาทั้งชีวิต”

![แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!](https://www.khaosod.co.th/wpapp/uploads/2024/11/DSC08242-696x392.jpg)

ADVERTISEMENT

“จะมาอยู่ครอบครัวใหญ่แล้วมีลูกเป็นอะไรที่ยากนะ ปีหนึ่งผมเจอลูกแค่อาทิตย์ละวันสองวัน นี่คือสิ่งที่ยังฝังอยู่ในจิตใจผมมาก อยากย้อน โคตรเจ็บเลย จัดสรรชีวิตตัวเองยังไง วางแผนยังไง เราไม่เคยมองตรงนี้เลย อยู่คนเดียวนิ่งๆ ไปจัดการตัวเอง แล้วค่อยมาตอนที่ลูกเพิ่งจะ 2 ขวบ ตั้งแต่ 2 ขวบถึงตอนนี้ผมอยู่กับเขาตลอดเวลา”

**ทำไมถึงเสียใจที่ปีแรกไม่ได้อยู่?**  
“เพราะมันเป็นอะไรที่เราควรอยู่กับเขา มีความผูกพันกับเขา ได้กอดเขา ได้อุ้มเขาตอนเขาเล็กๆ มันสื่อถึงกันได้นะ”

![แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!](https://www.khaosod.co.th/wpapp/uploads/2024/11/11-3-696x392.jpg)

**ในวันนี้คุณก็ได้อยู่กับเขาแล้ว?**  
“ใช่ครับ ทุกวันนี้กอดเขา (ร้องไห้) ดีครับ มันถึงเวลา ตั้งแต่เขาคลอด ผมอยู่กับเขาตลอดเวลา ผมเป็นคนแรกที่เห็นเขาก่อนแม่ ได้เห็นเลือดเนื้อเชื้อไขของเรา เป็นสิ่งที่วิเศษ การที่ได้เห็นเขาเกิดมันมีความสุข ไม่รู้จะพูดอะไรว่าความสุขนั้นมันคืออะไร”

**เคยได้เล่นกับเขาแล้วอยู่ดีๆ น้ำตาไหลโดยไม่รู้ตัวไหม?**  
“บ่อยครับ แม้แต่เวลานอนเราก็ยังน้ำตาไหล ผมจะคอยบอกลูกเสมอว่าผมอาจจะไม่ใช่ผู้ชายที่ดีที่สุด แต่ผมจะเป็นพ่อที่ดีที่สุดให้เขา ก่อนนอนทุกวัน แล้วเขาก็เข้ามากอดผม แล้วเราก็เลยบอกว่ารักมากนะ เป็นอะไรที่แบบมันรู้สึกดีใจ รู้สึกภูมิใจ เวลาที่ผมซื้ออะไรให้เขา ก็จะเข้ามากอดว่าขอบคุณนะป๊ะป๋าที่ซื้อของเล่นให้ภารัน หรือแม้แต่ว่าเวลาผมกลับบ้านทำงานมาเหนื่อยๆ เขาจะวิ่งเข้ามาแล้วถามว่าป๊ะป๋าเหนื่อยไหม เป็นอะไรที่แบบมันมีความสุขที่สุด”

![แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!](https://www.khaosod.co.th/wpapp/uploads/2024/11/S__15417713-696x416.jpg)

**ในชีวิตนี้อยากจะมีลูกคนเดียวพอ?**  
“ตอนนี้คนเดียวพอก่อนพี่เพราะเหนื่อยมาก เหนื่อยทั้งการดูแล บางครั้งหาเงินด้วยแหล่ะก็เหนื่อยครับ ถ้าใครถามว่าเลี้ยงลูกไม่เหนื่อยเป็นไปไม่ได้ครับ เหนื่อยแต่มีความสุข คิดว่าเมื่อก่อนตอนแรกตื่นนอนมา 10-11 โมง ตั้งแต่มีลูก 6 โมงนะ ส่งเขาไปโรงเรียน ไปรับเขา เวลามันฟิกตลอด”

**ที่ผ่านมาในชีวิตคิดว่าคนมองเรายังไง ?**  
“เจ้าชู้อยู่แล้ว วงการบันเทิงคุณจะไปเสิร์ชตรงไหนก็ได้มันก็ขึ้นแล้ว มีผู้หญิงคนนี้ ทำโน้นทำนี่”

**จุดไหนที่รู้สึกว่าพอแล้ว ใช่ตอนมีลูกไหม?**  
“ใช่ครับ”

**ก่อนมีลูกก็ยังเพลย์บอยเหรอ?**

“ก็มีครับ”

![แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!](https://www.khaosod.co.th/wpapp/uploads/2024/11/S__15417714-696x416.jpg)

**ในชีวิตนี้มีโอกาสได้ Featuring กี่คนแล้ว?**  
“ไม่เคยนับเลยพี่ โหว! เกินร้อยอยู่แล้วครับ”

**แล้วไม่เคยคิดว่าจะปักหลักกับคนไหน?**  
“ไม่เคยครับ”

**อะไรที่ทำให้เราอยู่กับร่องอยู่กับรอย?**  
“เรารู้อยู่แล้วว่าถ้าเราเปิดประตูบานนี้เมื่อไหร่ ใครที่จะเข้ามา ลูกเราหายแน่นอน ผมไม่อยากให้เป็นแบบนั้น ไม่อยากให้มีข่าวอะไรแบบนั้น ทุกวันนี้ผมไม่มีข่าวเรื่องผู้หญิงเลยนะ ถ้าเป็นเมื่อก่อนผมยิ่งกว่านี้อีก”

**แต่ก่อนชอบคนในวงการไหม?**  
“ยังไงก็ได้ครับ วงการไหนก็ได้ ข้าราชการ วงการทหาร คือผมเป็นที่ถ้าสมมุติชอบผมก็ไปเลยพี่ ไม่คิดว่าตัวเองเป็นดารา คิดว่าเป็นผู้ชายคนหนึ่งที่มีความต้องการอยากจะได้เขา ก็บอกเขาไปตรงๆ เลย เมื่อก่อนขอเบอร์ ขอพิน ขอไลน์ ขอได้ก็คุยกันเลยครับ ตรงๆ เลยว่าชอบ อยากจะได้ เราจะต้องบอกสถานะก่อนว่าโอเคแบบรูมเมทนะ สบายใจก็อยู่ ถ้าไม่สบายใจคุณก็ไป แต่ว่าผมยังไม่ได้คบใครจริงจัง ไปเรื่อยๆ เฟรนลี่”

![แทค ภรัณยู เปิดใจทั้งน้ำตา ไม่ใช่ผู้ชายดีที่สุด แต่จะเป็นพ่อดีที่สุดให้กับลูก!](https://www.khaosod.co.th/wpapp/uploads/2024/11/DSC08252-696x392.jpg)



**เมื่อก่อนเรากลัวที่จะอยู่กับคนอื่นหรือเปล่า?**  
“กลัวไหม ไม่ค่อยกลัวครับ บางครั้งก็อาจจะมีบ้างแบบอยู่นานจนผิดปกติ (หัวเราะ) ชอบคนนี้นะแต่ไม่ถึงว่ารักคนนี้ต้องอยู่กับคนนี้”

สามารถติดตาม Woody FM ได้ที่ช่องทาง Podcast : WOODY FM , Facebook: Woody, Youtube: Woody ทุกวันพุธ เวลา 19.00 น.

คลิกชมย้อนหลัง : https://www.youtube.com/watch?v=KqAim5ifTdc&t=329s

