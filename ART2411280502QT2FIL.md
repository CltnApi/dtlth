---
layout: post
code: "ART2411280502QT2FIL"
origin_url: "https://www.khaosod.co.th/special-stories/news_9524804"
image: "https://github.com/user-attachments/assets/afabd35a-3cfb-4360-9ef6-ed3fee5365fd"
title: "หลวงพี่ฝากข้อความถึงคนที่นำหมา-แมว มาปล่อยวัด กรุณาเขียนชื่อโยมให้ด้วย"
description: "หลวงพี่พูดเอง! ฝากข้อความถึงญาติโยม ที่นำ 'หมา-แมว' มาปล่อยทิ้งที่วัด กรุณาเขียนชื่อโยมไว้ให้ด้วย รู้เหตุผลมีสะดุ้ง คนรักสัตว์แห่คอมเมนต์"
category: "SPECIAL_STORIES"
language: "th"
date: 2024-11-28T05:41:04.479Z
---

# หลวงพี่ฝากข้อความถึงคนที่นำหมา-แมว มาปล่อยวัด กรุณาเขียนชื่อโยมให้ด้วย

[![หลวงพี่ฝากข้อความถึงคนที่นำหมา-แมว มาปล่อยวัด กรุณาเขียนชื่อโยมให้ด้วย](https://www.khaosod.co.th/wpapp/uploads/2024/11/monk-say-dog-cat-02.jpg "หลวงพี่ฝากข้อความถึงคนที่นำหมา-แมว มาปล่อยวัด กรุณาเขียนชื่อโยมให้ด้วย")](https://www.khaosod.co.th/wpapp/uploads/2024/11/monk-say-dog-cat-02.jpg)

**หลวงพี่พูดเอง! ฝากข้อความถึงญาติโยม ที่นำ ‘หมา-แมว’ มาปล่อยทิ้งที่วัด กรุณาเขียนชื่อโยมไว้ให้ด้วย รู้เหตุผลมีสะดุ้ง คนรักสัตว์แห่คอมเมนต์**

เมื่อวันที่ 28 พฤศจิกายน 2567 _ปัญหาหมา-แมวจรจัดล้นเมือง_ ยังคงเป็นสิ่งที่สังคมควรตระหนักและให้ความสำคัญในการจัดการแก้ไข เพราะมีผลกระทบในต่าง ๆ ทั้ง สิ่งปฏิกูลจากหมาแมวจรจัด, โรคระบาด, อุบัติเหตุ ฯลฯ

รวมทั้ง สัตว์จรเหล่านั้น ยังไม่ได้รับการดูแลและมีสวัสดิภาพในชีวิตที่ดี

โดยอีกหนึ่งพื้นที่ที่มักพบ _ปัญหาหมา-แมวจรจัด_ จำนวนมาก นั่นก็ คือ วัด พื้นที่อภัยทานนั่นเอง

แม้จะมีการออกมารณรงค์ เรียกร้อง หรือเพิ่มมาตรการความเข้มงวด แต่ _ปัญหาหมา-แมวจรจัดล้นพื้นที่_ ก็ยังคงสะสมอยู่เรื่อยมา ส่งผลให้พระสงฆ์ต้องรับชะตากรรมเลี้ยงดูสัตว์เหล่านั้นอย่างเสียมิได้

ภาพประกอบ

ล่าสุดก็กลายเป็นไวรัลสนั่นไปทั่วโลกโซเชียลมีการแชร์ส่งต่อกันไปทั่วไทม์ไลน์ **เมื่อมีพระสงฆ์รูปหนึ่ง ออกมาเคลื่อนไหวต่อกรณีดังกล่าว** เขียนข้อความที่อ่านแล้วมีสะดุ้ง แต่คนรักสัตว์แห่เห็นด้วย

โดยระบุข้อความว่า _“ประกาศ! ญาติโยมที่จะนำสุนัข แมว มาปล่อยทิ้งที่วัด กรุณาเขียนชื่อของโยมไว้ให้ด้วย เพื่อจะได้นำมาตั้งเป็นชื่อ สุนัข และแมว ต่อไป”_

งานนี้มีชาวเน็ตเข้ามาคอมเมนต์จำนวนมาก อาทิ

ภาพประกอบ