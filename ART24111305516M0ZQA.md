---
layout: post
code: "ART24111305516M0ZQA"
origin_url: "https://www.khaosod.co.th/entertainment/news_9503164"
image: "https://github.com/user-attachments/assets/efab7e9f-bcb3-420e-a179-2e272ab2cc00"
title: "เอ็มมี่ เล่าเข้าเยี่ยม ทอยทอย รับโทษนาน 20 ปี ไม่ซ้ำเติม แนะปรับปรุงตัว"
description: "เอ็มมี่ อมลวรรณ ศิริกิตติรัตน์ เคยรับหน้าที่ผู้จัดการของ \"ทอยทอย ธนภัทร ชนะกุลพิศาล\" นักแสดงดังที่ปัจจุบันเป็นผู้ต้องหาคดีทำร้ายแฟนสาวจนเสียชีวิตคาบ้านพัก"
category: "ENTERTAINMENT"
language: "th"
date: 2024-11-13T06:07:12.510Z
---

# เอ็มมี่ เล่าเข้าเยี่ยม ทอยทอย รับโทษนาน 20 ปี ไม่ซ้ำเติม แนะปรับปรุงตัว

[![เอ็มมี่ เล่าเข้าเยี่ยม ทอยทอย รับโทษนาน 20 ปี ไม่ซ้ำเติม แนะปรับปรุงตัว](https://www.khaosod.co.th/wpapp/uploads/2024/11/mmy131167-3.jpg "เอ็มมี่ เล่าเข้าเยี่ยม ทอยทอย รับโทษนาน 20 ปี ไม่ซ้ำเติม แนะปรับปรุงตัว")](https://www.khaosod.co.th/wpapp/uploads/2024/11/mmy131167-3.jpg)

**เอ็มมี่ อมลวรรณ ศิริกิตติรัตน์** เคยรับหน้าที่ผู้จัดการของ **“ทอยทอย ธนภัทร ชนะกุลพิศาล”** นักแสดงดังที่ปัจจุบันเป็นผู้ต้องหาคดีทำร้ายแฟนสาวจนเสียชีวิตคาบ้านพัก เมื่อช่วงปลายปี 2564 ที่ผ่านมาก่อนจะถูกศาลตัดสินจำคุกเกือบ 20 ปี ข้อหาฆ่าคนตายโดยเจตนา

![เอ็ม อมลวรรณ](https://www.khaosod.co.th/wpapp/uploads/2024/11/mmy131167-5.jpg)

ล่าสุด เอ็มมี่ ที่ได้ไปออกบูธขายของในงาน **เจ๊.พาชิม Festifood ที่ห้างพาราไดช์ พาร์ค ชั้น1** พร้อมกับพี่ๆ ดารานักแสดงที่มีชื่อเสียงอีกมากมายหลายท่านด้วยกัน

**เอ็มมี่** ได้อัพเดตชีวิตของอดีตนักแสดงหนุ่ม **ทอยทอย ธนภัทร** มีโอกาสได้ไปเยี่ยมน้อง ตอนเจอกันก็ร้องไห้ น้องบอกว่าไม่คิดว่าแม่จะมาเยี่ยมหนู คนเราไม่ว่าอะไรก็แล้วแต่ ไม่มีใครถูกร้อยเปอร์เซ็นต์ ไม่มีใครไม่เคยก้าวพลาด ทุกคนก้าวพลาดในชีวิตทั้งหมด ขึ้นอยู่กับว่าเราจะแก้ไขตรงนั้นยังไง

![เอ็ม อมลวรรณ](https://www.khaosod.co.th/wpapp/uploads/2024/11/mmy131167-1.jpg)

บางคนอาจจะไม่มีโอกาสแก้ไขจากข้างนอก แต่เขาอาจจะแก้ไขจากการที่เขาใช้ชีวิตอยู่ข้างใน สำนึกผิดเปลี่ยนตัวเองข้างใน หรือบางทีเราไม่ได้พลาดเอง คนอื่นอาจจะทำให้เราพลาดเองก็มีเยอะ

ADVERTISEMENT

![เอ็ม อมลวรรณ](https://www.khaosod.co.th/wpapp/uploads/2024/11/mmy131167-6.jpg)

ศาลตัดสินแล้ว น้องได้รับโทษก็นานเหมือนกันนะ เกือบ 20 กว่าปี ก็ปล่อยให้เป็นเรื่องของน้องดีกว่า **น้องเขายอมรับในศาลทั้งหมดว่าเกิดการทะเลาะกันขึ้นจริงๆ และมีการต่อสู้กัน** ตอนนี้น้องเขาก็ต้องชดใช้ ถ้าเราพูดอะไรผิดนิดหน่อย ความหมายมันจะต่างกันออกไป จะทำให้โดนมองว่าไปเข้าข้างน้อง

**ก็บอกเขาว่าไม่เป็นไร ให้กำลังใจกันดีกว่า จริงๆ ไม่ชอบซ้ำเติมใคร เพราะเราเคยอยู่ในจุดนั้น เรารู้ว่าเป็นยังไง** คือถ้าน้องมีโอกาสได้เห็นคลิปนี้ ก็อยากจะฝากให้น้องปรับปรุงตัวเองให้ดีขึ้น ทำอะไรให้มีสติให้คิดเยอะให้เขารักตัวเอง ให้รักคนรอบข้างที่รักเขา