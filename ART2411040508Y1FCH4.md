---
layout: post
code: "ART2411040508Y1FCH4"
origin_url: "https://www.khaosod.co.th/special-stories/news_9488929"
image: "https://github.com/user-attachments/assets/cc44700b-7329-4bc0-87d6-73ec7133fedc"
title: "ชาวเน็ตวิจารณ์บริษัท Bearhug จากดราม่าพรีเซนเตอร์ ลามไปทั้งเครือ"
description: "บริษัท Bearhug ของ กานต์-ซารต์ คู่ยูทูบเบอร์ดัง โดนชาวเน็ตวิจารณ์สนั่น จากดราม่าพรีเซนเตอร์เยลลี่ Sunsu ตอนนี้ลามไปทั้งเครือ"
category: "SPECIAL_STORIES"
language: "th"
date: 2024-11-04T05:16:22.751Z
---

# ชาวเน็ตวิจารณ์บริษัท Bearhug จากดราม่าพรีเซนเตอร์ ลามไปทั้งเครือ

[![ชาวเน็ตวิจารณ์บริษัท Bearhug จากดราม่าพรีเซนเตอร์ ลามไปทั้งเครือ](https://www.khaosod.co.th/wpapp/uploads/2024/11/Bearhug-2.jpg "ชาวเน็ตวิจารณ์บริษัท Bearhug จากดราม่าพรีเซนเตอร์ ลามไปทั้งเครือ")](https://www.khaosod.co.th/wpapp/uploads/2024/11/Bearhug-2.jpg)

**บริษัท Bearhug ของ กานต์-ซารต์ คู่ยูทูบเบอร์ดัง โดนชาวเน็ตวิจารณ์สนั่น จากดราม่าพรีเซนเตอร์เยลลี่ Sunsu ตอนนี้ลามไปทั้งเครือ**

**บริษัท แบร์ฮักโปรดักชั่น จำกัด** (BEARHUG PRODUCTION COMPANY LIMITED) ซึ่งเริ่มต้นมาจากการทำช่องยูทูบ BEARHUG ที่มีผู้ติดตามกว่า 3.8 ล้านคน ดำเนินโดย **กานต์ อรรถกร และ ซารต์ (ซาน) ปัทมพร** จนประสบความสำเร็จโด่งดังมีแฟนคลับมากมาย

จากนั้นก็ได้แตกไลน์มาทำธุรกิจร้านชานมไข่มุก **BEARHOUSE** และเยลลี่ผลไม้ **Sunsu** รวมถึงขนมน้องใหม่อย่าง หมึกกรุบ ซึ่งได้รับการตอบรับดีทั้งหมด

[![](https://www.khaosod.co.th/wpapp/uploads/2024/11/1-5-696x395.jpg)](https://www.khaosod.co.th/wpapp/uploads/2024/11/1-5.jpg)

ล่าสุด Sunsu ได้เปิดตัวพรีเซนเตอร์ใหม่เป็นวง BUS (Because of you I shine) ก็เกิดดราม่าขึ้นจากการทำมาร์เก็ตติ้งของบริษัท ด้วยการใบ้ให้แฟนๆทายว่าใครจะมาเป็นพรีเซนเตอร์ใหม่ โดยมีการใส่ชื่อหลายๆวง จนจุดชนวนให้เกิด Fan Wars

ชาวเน็ตคนหนึ่งให้ความคิดเห็นว่า _“ชอบกินมาก เคยกินทุกวันอยู่ช่วงนึง ตอนแรกไม่รู้ว่าเจ้าของคือใคร พอรู้เลิกซื้อค่ะ ตอนที่น้อง PiXXiE เป็นพซต. ละพูดว่าจริงๆจะจ้างอีกวง (PROXIE)_

_แต่เรียกชื่อวงผิด อึ้งมาก จริงหรือโจ๊กไม่รู้ แต่พูดออกมานี่คือไม่ผ่านกระบวนการคิดเลยหรอ ไม่ตลกสักนิด ไม่มีมารยาท บ้งทุกอย่าง”_

[![](https://www.khaosod.co.th/wpapp/uploads/2024/11/2-4.jpg)](https://www.khaosod.co.th/wpapp/uploads/2024/11/2-4.jpg)

จากนั้นก็มีชาวเน็ตเข้ามาพูดถึง ชานมไข่มุก BEARHOUSE บอกว่า _“ไม่กินแบรนด์นี้เลย ยิ่งเห็นคลิปต้มชานมไข่มุกละบอกมีลองต้มไข่มุกด้วยน้ำประปาด้วยแต่ไม่อร่อยเลยเปลี่ยนเป็นน้ำกรอง พยายามแสดงบิ้วว่าพรีเมี่ยม+ใส่ใจผู้บริโภค_

_แต่ไม่เว้ย ขนาดร้านข้าวตามสั่ง40-50เค้าก็ไม่ใช้น้ำประปาทำอาหารอะ ชานมแก้วละ30เค้ายังใช้น้ำดื่มเลย ละแกแก้วเป็นร้อยอะ”_

[![](https://www.khaosod.co.th/wpapp/uploads/2024/11/clipboard4-horz-696x379.jpg)](https://www.khaosod.co.th/wpapp/uploads/2024/11/clipboard4-horz.jpg)

จนลามไปถึงมีการขุดคลิปวิดีโอหนึ่ง ซึ่งได้ ซารต์ ได้ถ่ายภายในสำนักงาน และพูดถึงกฎบริษัทที่ระบุว่าห้ามวางของไว้บนโต๊ะ ให้เก็บใส่ล็อกเกอร์ เนื่องจากบริษัทออกแบบโต๊ะแบบ Hotdesk ยืดหยุ่นพื้นที่การทำงาน ให้พนักงานทำงานตรงไหนก็ได้

ต่อมา ซาน ได้โทรหา Hr Director ของบริษัท เพื่อพูดถึงช่องโหว่นี้ ขณะที่อีกฝ่ายเลิกงานแล้วกำลังนั่งแท็กซี่กลับบ้าน

ความคิดเห็น

จึงทำให้เกิดวิพากษ์วิจารณ์มากมาย หลายคนมองว่านี่แสดงถึงปัญหาว่าการออกแบบอาจไม่ตอบโจทย์กับผู้ใช้งานจริง บ้างก็เข้ามาบอกว่าการทำงานแบบ Hotdesk คือนรกสำหรับคนทำงานเอกสาร

บางคนก็เข้ามาแชร์การใช้งานโต๊ะส่วนกลางว่า เคยเจอคนที่ใช้งานก่อนหน้าไม่รักษาความสะอาด สกปรกจนไม่อยากใช้ร่วม

รวมถึงหลายคนก็เข้ามาวิจารณ์เรื่องการโทรหาพนักงานนอกเวลางาน รบกวนเวลาพักผ่อน และการถ่ายของส่วนตัวพนักงานโดยไม่ได้รับอนุญาต

![](https://www.khaosod.co.th/wpapp/uploads/2024/11/clipboard13-vert.jpg)