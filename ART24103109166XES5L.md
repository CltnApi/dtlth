---
layout: post
code: "ART24103109166XES5L"
origin_url: "https://www.khaosod.co.th/https://www.khaosod.co.th/special-stories/news_9484785"
image: "https://github.com/user-attachments/assets/d72c0a20-4d18-40e0-8d53-28a19d22392c"
title: "เด็ก 13 แย่งที่นั่งบนรถโรงเรียน โดนเพื่อนตบหัวสั่น สุดทนควักมีดกะซวกใส่หน้าอก"
description: "เด็ก 13 แย่งที่นั่งบนรถโรงเรียน เจอเพื่อนตบหัวสั่น สุดทนโดนมาหลายครั้ง ครั้งนี้ขอไม่ยอม ควักมีดมากะซวกใส่หน้าอกเพื่อนอาการสาหัส"
category: "SPECIAL_STORIES"
language: "th"
date: 2024-10-31T11:03:10.363Z
---

# เด็ก 13 แย่งที่นั่งบนรถโรงเรียน โดนเพื่อนตบหัวสั่น สุดทนควักมีดกะซวกใส่หน้าอก

[![เด็ก 13 แย่งที่นั่งบนรถโรงเรียน โดนเพื่อนตบหัวสั่น สุดทนควักมีดกะซวกใส่หน้าอก](https://www.khaosod.co.th/wpapp/uploads/2024/10/sukhothai-2.jpg "เด็ก 13 แย่งที่นั่งบนรถโรงเรียน โดนเพื่อนตบหัวสั่น สุดทนควักมีดกะซวกใส่หน้าอก")](https://www.khaosod.co.th/wpapp/uploads/2024/10/sukhothai-2.jpg)

**เด็ก 13 แย่งที่นั่งบนรถโรงเรียน เจอเพื่อนตบหัวสั่น สุดทนโดนมาหลายครั้ง ครั้งนี้ขอไม่ยอม ควักมีดมากะซวกใส่หน้าอกเพื่อนอาการสาหัส**
เวลา 07.30 น. เจ้าหน้าที่ตำรวจ สภ.ศรีสัชนาลัย จ.สุโขทัย ได้รับแจ้งมีเหตุนักเรียนใช้อาวุธมีดทำร้ายกัน มีผู้ได้รับบาดเจ็บสาหัส บนถนนหมู่ 25 ต.แม่สิน อ.ศรีสัชนาลัย จึงแจ้งไปยัง พ.ต.อ.ศิรพงศ์ เกิดคุณากร ผกก.สภ.ศรีสัชนาลัย ก่อนเดินทางไปตรวจสอบ
ที่เกิดเหตุพบ ด.ช.เอ (นามสมมติ) อายุ 13 ปี ได้รับบาดเจ็บสาหัส มีบาดแผลถูกของมีคมแทงเข้าที่หน้าอก เจ้าหน้าที่เร่งนำตัวส่งโรงพยาบาลศรีสัชนาลัย
ขณะที่ผู้ก่อเหตุคือ ด.ช.บี (นามสมมติ) อายุ 13 ปี เพื่อนนักเรียนที่อยู่ชั้น ม.2 ห้องเดียวกัน เจ้าหน้าที่จึงได้ควบคุมตัวไปสอบสวนต่อที่โรงพัก พร้อมของกลาง มีดปลายแหลม ความคมยาวประมาณ 2 นิ้ว จำนวน 1 ด้าม
ด.ช.บี เล่าว่า ได้ขึ้นรถโรงเรียนเพื่อเดินทางไปเรียนหนังสือตามปกติ โดย ด.ช.เอ ได้ขึ้นรถมาทีหลัง เมื่อขึ้นมาแล้ว ด.ช.เอ ไม่พอใจที่ตนไปแย่งที่นั่งประจำเขา จึงใช้มือตบหัวตน ซึ่งก่อนหน้านี้ ด.ช.เอ ได้เคยตบหัวตนเช่นนี้หลายครั้งแล้ว จึงหมดความอดทน นำมีดพกมาแทงบริเวณหน้าอก ด.ช.เอ 1 ครั้ง