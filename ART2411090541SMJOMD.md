---
layout: post
code: "ART2411090541SMJOMD"
origin_url: "https://www.khaosod.co.th/sports/one-championship/news_9497472"
image: "https://github.com/user-attachments/assets/a4249749-b5a5-44f0-9773-dfd8191e5f54"
title: "แชมป์โลกยังว่าง! รถถัง แก้มือตกตาชั่ง จัดศอกใส่สมิธ เลือดสาด ก่อนชนะคะแนน"
description: "รถถัง จิตรเมืองนนท์ แก้ตัวจากการตกตาชั่งไปก่อนหน้านี้ ด้วยการเอาชนะ จาค็อบ สมิธ ทำให้แชมป์โลก มวยไทย รุ่นฟลายเวต ยังว่างอยู่"
category: "SPORTS"
language: "th"
date: 2024-11-09T05:45:49.393Z
---

# แชมป์โลกยังว่าง! รถถัง แก้มือตกตาชั่ง จัดศอกใส่สมิธ เลือดสาด ก่อนชนะคะแนน

[![แชมป์โลกยังว่าง! รถถัง แก้มือตกตาชั่ง จัดศอกใส่สมิธ เลือดสาด ก่อนชนะคะแนน](https://www.khaosod.co.th/wpapp/uploads/2024/11/fgt.jpg "แชมป์โลกยังว่าง! รถถัง แก้มือตกตาชั่ง จัดศอกใส่สมิธ เลือดสาด ก่อนชนะคะแนน")](https://www.khaosod.co.th/wpapp/uploads/2024/11/fgt.jpg)

การแข่งขัน ONE 169 ที่สนามมวยเวทีลุมพินี (รามอินทรา) เมื่อวันที่ 9 พ.ย.67 เริ่มเวลา 08.00 น. เป็นต้นไป

คู่ไฮไลต์ที่แฟนมวยชาวไทยเฝ้ารอ เป็นการชกชิงแชมป์โลก ONE มวยไทย รุ่นฟลายเวต รถถัง จิตรเมืองนนท์ ที่ตกตาชั่ง เสียเข็มขัดแชมป์โลกไปก่อนหน้านี้ ขึ้นสังเวียนในรุ่น 135.5 เกินพิกัด กำหนดชก 5 ยก พบกับ จาค็อบ สมิธ นักชกจากสหราชอาณาจักร

สำหรับเงื่อนไขในการชกไฟนี้ หาก รถถัง ชนะ แชมป์โลกในรุ่นนี้จะว่างลง แต่ถ้า จาค็อบ สมิธ ชนะ จะคว้าเข็มสขัดแชมป์โลกเส้นนี้ไปครอง

ผลปรากฎว่า ยกแรก รถถัง ยังไม่เร่งมากนัก ค่อยๆเดินคุมเชิงหาจังหวะออกอาวุธ เข้ายกสองรถถัง ก็ยังไม่เร่ง แต่เริ่มเน้นจังหวะเข้าทำ ออกอาวุธหลากหลายขึ้น ยกสาม รถถัง ยังคงเป็นฝ่ายเดิน เข้าสู่ปลายยก สมิธ มีแผลแตก หลัง รถถัง ฟันศอกเข้าที่ใต้ตาขวา

ยกที่สี่ เป็นฝ่ายคุมเกมไว้ได้เกือบทั้งหมด ยกสุดท้าย รถถัง เร่งตั้งแต่ต้นยก ดักฟันศอกได้อย่างดุดัน แม้สมิธ จะพยายามโต้บ้าง แต่ดูเหมือนจะไม่เป็นผล ครบ 5 ยก กรรมการชูมือให้ รถถัง เป็นฝ่ายชนะคะแนน ทำให้แชมป์โลกมวยไทยในรุ่นนี้ยังว่างอยู่