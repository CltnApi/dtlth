---
layout: post
code: "ART2411270802S9XWU0"
origin_url: "https://www.khaosod.co.th/entertainment/news_9523297"
image: "https://github.com/user-attachments/assets/fa5d24c7-bdff-4d7b-8fe5-c5f21ab92910"
title: "โอบ เล่าโมเมนต์หวานเจี๊ยบ ดูแล ปราง ได้ดีแค่ไหน ลั่นจะทำให้คนทั้งโลกอิจฉา"
description: "โอบ เล่าโมเมนต์หวานเจี๊ยบ ลั่นจะทำให้คนทั้งโลกอิจฉา ดูแล ปราง ได้ดีแค่ไหน สุดปลื้มแฟนมีตครั้งแรก มีกำลังใจสำคัญซัพพอร์ตเกิดขึ้นจริง"
category: "ENTERTAINMENT"
language: "th"
date: 2024-11-27T08:51:57.940Z
---

# โอบ เล่าโมเมนต์หวานเจี๊ยบ ดูแล ปราง ได้ดีแค่ไหน ลั่นจะทำให้คนทั้งโลกอิจฉา

[![โอบ เล่าโมเมนต์หวานเจี๊ยบ ดูแล ปราง ได้ดีแค่ไหน ลั่นจะทำให้คนทั้งโลกอิจฉา](https://www.khaosod.co.th/wpapp/uploads/2024/11/oab_ladyprang-1.jpg "โอบ เล่าโมเมนต์หวานเจี๊ยบ ดูแล ปราง ได้ดีแค่ไหน ลั่นจะทำให้คนทั้งโลกอิจฉา")](https://www.khaosod.co.th/wpapp/uploads/2024/11/oab_ladyprang-1.jpg)

โอบ เล่าโมเมนต์หวานเจี๊ยบ ดูแล ปราง ได้ดีแค่ไหน ลั่นจะทำให้คนทั้งโลกอิจฉา สุดปลื้มแฟนมีตครั้งแรก มีกำลังใจสำคัญซัพพอร์ตเกิดขึ้นจริง

มีโมเมนต์หวานตลอด สำหรับหนุ่ม **โอบ โอบนิธิ** และหวานใจสาว **ปราง กัญญ์ณรัณ** หรือ **เลดี้ปราง** ล่าสุดก็ทำเอาไอจีกลายเป็นสีชมพูกันเลยทีเดียว เมื่อหนุ่มโอบโชว์โมเมนต์หวานกลางไอจีสาวปราง โดยเข้าไปคอมเมนต์ว่า _“เอาจริงๆ นะบางทียังอิจฉาตัวเองเลย”_ ทำเอาหลายคนถึงกับต้องเข้ามาแซวในความหวานของทั้งคู่

[![โอบ จะทำให้คนทั้งโลกอิจฉา ปราง ](https://www.khaosod.co.th/wpapp/uploads/2024/11/oab_ladyprang-6.jpg)](https://www.khaosod.co.th/wpapp/uploads/2024/11/oab_ladyprang-6.jpg)

ทั้งนี้เมื่อเจอ ‘หนุ่มโอบ’ ที่มาร่วมงานเปิดตัวพรีเซ็นเตอร์แบรนด์แว่นตา PERCY เจ้าตัวได้เล่าโมเมนต์ดังกล่าว พร้อมเผยถึงงานแฟนมีตติ้งที่ผ่านมาให้ฟัง

**แฟนมีตที่ผ่านมาเป็นไงบ้าง?** “ดีใจมากเลยที่เกิดขึ้น เป็นสิ่งที่เราอยากจะทำมาตั้งนานแล้ว เราก็ไม่รู้ว่าจริงๆ จะได้ทำมันเมื่อไหร่ พอจบแฟนมีตมาแล้วได้รับฟีดแบ็กจากคนดูหรือจากคนที่มาชมเราก็รู้สึกดีใจ สิ่งที่เราตั้งใจทำมามันหายเหนื่อย เราก็ถือว่าเป็นศิลปินคนนึง เราก็อยากได้พลังที่เต็มเปี่ยมแบบนี้กับแฟนคลับและแฟนเพลง”

**ทั่วถึงทุกที่นั่ง?** “ทั่วถึงทุกที่นั่ง บัตรราคาเท่ากันหมดทุกที่เลย แล้วโอบก็จะถ่ายรูปกับทุกคน 1:1 หมดเลย”

ADVERTISEMENT

**ตอนแรกกังวลไหม?** “กังวลหลายอย่างมากครับ สุดท้ายแล้วก็รู้สึกว่าสิ่งที่เรากังวลมันจะเกิดขึ้นไปก่อนแหละ แต่อย่างไรก็ตามถ้าเราไม่ทำ เราไม่อยากให้อนาคตมามองแล้วรู้สึกว่ารู้งี้เราน่าจะจัด แต่พอจัดเสร็จปุ๊บ มันเป็นมวลความรู้สึกที่ดีประมาณ 2-3 วันที่ผ่านมายังนั่งเสพโมเมนต์ต่างๆ ที่แฟนคลับมีความสุขกันอยู่เลย”

**ได้ดั่งใจที่ตั้งไว้ 100% ไหม?** “มันก็ได้ดั่งใจนะครับ ด้วยความที่เราเลือกลงที่ลิโด้ อยากให้มันเป็นความอบอุ่นที่สุดเท่าที่เราจะมอบให้กับแฟนๆ ของเราได้ พยายามทำให้เต็มที่สุดท้ายแล้วมันก็ออกมาอย่างที่โอบและทีมงานคิดเอาไว้”

[![โอบ จะทำให้คนทั้งโลกอิจฉา ปราง ](https://www.khaosod.co.th/wpapp/uploads/2024/11/oab_ladyprang-5.jpg)](https://www.khaosod.co.th/wpapp/uploads/2024/11/oab_ladyprang-5.jpg)

**สิ่งที่ไม่เคยเห็นโอบทำ ก็ได้เห็นในแฟนมีตครั้งนี้ด้วย?** “เต้นครับ หลายคนอาจจะไม่ค่อยเห็นโอบเต้น(ยิ้ม) ก็ได้เห็นโอบเต้นแล้วครั้งนี้ และที่สำคัญเพลงหลายๆ เพลงโอบอาจไม่เคยเอามาร้องตามสถานที่ต่างๆ หรือในอีเวนต์ วันนั้นโอบก็เลยเอาเพลงเหล่านั้นที่โอบไม่เคยร้องที่ไหนมาร้องที่นี่เป็นที่แรก หลายคนก็อยากจะฟังกันมากเลย โอบก็เอามาให้ทุกคนฟังแบบสดๆ เป็นที่แรกเลย โอบมีโอกาสที่จะได้ร้องเพลงนี้แต่โอบรู้สึกว่าโอบจะไม่ร้องที่ไหนเลยจนกว่าโอบจะมีแฟนมีตเป็นที่แรก และโอบจะร้องที่แรกเท่านั้นเลย”

**เสียงหายกลับมาหรือยัง?** “ยังไม่กลับ อาจจะใช้เสียงหนักไปหน่อย”

**หลังจากนี้เป้าหมายการเป็นนักร้องของเราคือออกอัลบั้ม EP ใช่ไหม?** “ใช่ รวมอัลบั้ม EP มาเรียบร้อยแล้วครับ 6 เพลง ชื่ออัลบั้ม Orbit สามารถไปหาฟังกันได้ หลังจากนี้จะเดินทางไปทางไหน รอติดตามกันได้ ตอนนี้เรามี EP เป็นของตัวเองเป็นที่เรียบร้อย ก็รู้สึกว่าเราทำในพาร์ตของตัวเองในนามศิลปินอิสระเรียบร้อยแล้ว เดี๋ยวเราจะเดินต่อไปทางไหน ทุกคนน่าจะรู้เร็วๆ นี้”

**ภาพศิลปินเรามองไปไกลขนาดไหน ถึงต่างประเทศเลยไหม?** “โห จริงๆ เราเอาแค่ในประเทศก่อน อยากจะให้หลายๆ คนยอมรับผมในฐานะศิลปิน และชื่นชอบผมในผลงานของเพลง เป็นที่รู้จักในด้านของเสียงเพลงมากขึ้นมากกว่า”

**สิ่งที่ยากที่สุดสำหรับการเป็นศิลปิน?** “มันไม่ได้เกี่ยวกับใครหรอกครับ โอบแค่รู้สึกว่าอยากเอาตัวเองหรือเอาเพลงของตัวเองไปให้คนฟังได้มากที่สุดเท่านั้น”

[![โอบ จะทำให้คนทั้งโลกอิจฉา ปราง ](https://www.khaosod.co.th/wpapp/uploads/2024/11/oab_ladyprang-4.jpg)](https://www.khaosod.co.th/wpapp/uploads/2024/11/oab_ladyprang-4.jpg)

**แฟนมีตของเรา ‘เลดี้ปราง’ ไปให้กำลังใจด้วย?** “ก็ดีครับ เขาถือว่าเป็นกำลังใจสำคัญที่ทำให้เราทำงานนี้ออกมาได้ โอบเป็นคนไม่ค่อยมั่นใจในการทำอะไรบางอย่างที่มันเกินตัว เขาก็จะเป็นคนคอยบอกว่า เธอทำได้ เธอเก่งมาก”

**เขาเป็นคนซัพพอร์ต?** “ใช่ เขาเป็นคนซัพพอร์ตเราตลอดตั้งแต่วันที่เราปล่อยเพลง หรือวันที่เรามีความคิดอยากจะทำแฟนมีต หรือทำอัลบั้มขึ้นมา”

**เขาให้กำลังใจโอบยังไงบ้าง?** “เขาให้กำลังใจเป็นคำพูดมากกว่าที่ชอบบอกว่า เธอทำได้ เธอเก่งอยู่แล้ว เพราะเขาเห็นเราสู้และตั้งใจมาตลอดในการทำงานทางด้านการเป็นศิลปิน จริงๆ โอบจะบอกว่ามันมีคนเบื้องหลังแค่ไม่กี่คนเอง มีโอบและผู้จัดการโอบแค่ส่วนใหญ่มีแค่สองคนที่สามารถขับเคลื่อนเพลงต่างๆ ของโอบไปให้ทุกคนมากที่สุด โอบอยากให้เพลงต่างๆ ของโอบกระจายไปสู่คนฟังให้ได้มากที่สุดเท่าที่ศิลปินตัวน้อยๆ คนนี้จะทำได้”

**ได้ปรึกษากับปรางไหมเพราะเราก็เป็นนักแสดงด้วยกันทั้งคู่แล้วมาจับไมค์เหมือนกัน?** “มีเยอะแยะมากมายครับ มีวันไหนที่ผมรู้สึกว่าเหนื่อยมากเลย ไม่อยากทำแล้ว เขาก็จะบอกว่า ไม่ได้ ทำมาแล้ว ก็ต้องทำต่อไป แล้วเราก็จะปรึกษากันเกี่ยวกับเรื่องนู้นเรื่องนี้เรื่องนั้น”

[![โอบ จะทำให้คนทั้งโลกอิจฉา ปราง ](https://www.khaosod.co.th/wpapp/uploads/2024/11/oab_ladyprang-2.jpg)](https://www.khaosod.co.th/wpapp/uploads/2024/11/oab_ladyprang-2.jpg)

**ตอนนี้เรากลายเป็นไวรัลที่เมนต์กันไปเมนต์กันมา ไม่แคร์ใครอ่านเลยเหรอ?** “ไม่ เราก็ทำตามที่เราสามารถทำได้ไง เราทำอะไรได้ เราก็ทำได้ปกติ หลายคนก็จะชอบบอกว่าไอ้นี่เป็นแก้วมังกร มันเม็ดเยอะเหลือเกิน (แล้วเป็นไหม?) ตอนนี้ผมเป็นเจ้าของไร่ขิง ผมปลูกไร่ขิงขายเลย (ยิ้ม) แซวเล่น”

**ที่ไปเมนต์ในไอจีปราง?** “มันเป็นเนื้อเพลงของโอบ มันพูดว่าเอาจริงๆ นะบางทียังอิจฉาตัวเองเลยว่าเรามีโอกาสได้มีเขาอยู่ในชีวิต เราก็เลยรู้สึกอิจฉา”

**นี่คือเพลงที่แต่งให้เขา?** “ก็ถ้าจะให้พูดอย่างนั้นก็คือแต่งให้เขานั่นแหละ มันเป็นความสัมพันธ์อย่างที่บอกมันเป็นการเดินทางความรักในช่วงๆ หนึ่งของโอบ โอบก็เลยอยากเอามาสื่อสารให้คนได้รับรู้หรือคนได้รีเลตได้มากที่สุด”

**เรารู้สึกแบบไหนถึงได้เขียนคำนี้ออกมา?** “มันเป็นโมเมนต์ที่เกิดขึ้นมากกว่า โอบรู้สึกว่าบางทีก่อนเราจะแต่งเพลงอะไร ถ้าเกิดโอบมีความรู้สึกอะไร โอบจะจดเอาไว้ว่าบางทีเรายังอิจฉาตัวเองเลยนะ ไม่ใช่แค่เรื่องเขาอย่างเดียว เรื่องคนอื่นๆ ด้วย บางทีเรายังอิจฉาตัวเองเลยที่มีโอกาสต่างๆ”

**อยากให้อธิบายโมเมนต์ที่มีเขาอยู่ข้างๆ เป็นยังไง?** “มันเป็นความรู้สึกมากกว่าที่ทำให้รู้สึกว่า โห ตัวเราเองรู้สึกโชคดีจังเลยที่มีโอกาสได้รับความรู้สึกเหล่านี้จากเขา ถ้าจะให้อธิบายเป็นแอ๊กชั่นต่างๆ อาจจะเยอะมากเลย อธิบายไม่ถูก โอบพยายามจะจำลองสถานการณ์ว่าคุณอยากจะรู้เรื่องว่าผมอยู่กับแฟนเป็นยังไงหรือถ้าวันหนึ่งผมมีแฟนผมจะเป็นยังไง ผมก็เลยลองให้คุณเปรียบตัวเองดูว่าถ้าวันนึงคุณได้เป็นแฟนผมขึ้นมา ผมจะทำอะไรให้คุณ แล้วจะทำยังไงให้โลกอิจฉาคุณได้บ้าง”

[![โอบ จะทำให้คนทั้งโลกอิจฉา ปราง ](https://www.khaosod.co.th/wpapp/uploads/2024/11/oab_ladyprang-3.jpg)](https://www.khaosod.co.th/wpapp/uploads/2024/11/oab_ladyprang-3.jpg)

**ตอนท้ายมันเป็นคลิปที่ปรางถ่ายหรือเปล่า?** “ใช่ครับ มันเป็นฟุตเทจจริงๆ ที่เราไปถ่ายที่ญี่ปุ่น จริงๆ เราเกรงว่าเราจะไม่ใส่เข้าไป แต่สุดท้ายพอมาดู MV ก็เลยคิดว่าใส่ก็ได้”

**นอกจากในเนื้อเพลงเคยบอกกับเขาตรงๆ แบบนี้บ้างไหม?** “ผมพูดกับเขาตลอด หมายถึงคำในเนื้อเพลง ผมเอาคำที่พูดกับเขาใส่ลงไปเลย”

**ระหว่างพูดต่อหน้าเขากับที่ไปคอมเมนต์อันไหนหวานกว่ากัน?** “พูดต่อหน้าสิ ปกติผมเป็นคนทำอะไรเราพูดต่อหน้าอยู่แล้ว”

**ยังเขินอยู่ไหม กับการพูดอะไรแบบนี้ต่อหน้าเขา?** “เขินอยู่”

**ทุกวันนี้เขาก็ตั้งรับได้?** “เขาก็จะตั้งรับได้ แล้วก็จะหัวเราะกลบเกลื่อนแบบนี้ตลอด”

**เขาก็บอกว่าโอบดูแลเขาดีมาก ดูแลดีทุกเรื่อง โอบดูแลเขายังไงบ้าง?** “จริงๆ ก็เข้าเพลงผมได้เลยนะครับว่าไม่อยากจะคุยครับผม ไม่อยากจะคุยในที่นี้ คือเรารู้สึกว่าเราไม่จำเป็นต้องป่าวประกาศให้คนทั้งโลกรู้หรอกว่าเราดูแลเขาได้ดีแค่ไหน ให้ภาพมันเห็นดีกว่าว่าเราสามารถดูแลเขาได้ดีแค่ไหน แล้วทำให้โลกทั้งใบอิจฉาเขาได้ยังไง คือตรงตามคอนเซ็ปต์เพลงหมดเลยครับ”

[![โอบ จะทำให้คนทั้งโลกอิจฉา ปราง ](https://www.khaosod.co.th/wpapp/uploads/2024/11/oab_ladyprang-7.jpg)](https://www.khaosod.co.th/wpapp/uploads/2024/11/oab_ladyprang-7.jpg)

**ความใส่ใจของเรามันให้เขาไปแค่ไหน?** “ผมเป็นคนมีดีเทลมากเลยนะ ผมเป็นคนใส่ใจกับทุกๆ คนที่เป็นคนสำคัญในชีวิตผม เป็นแบบนี้มาตั้งแต่เด็กก็เลยรู้สึกว่ามันน่าจะเป็นนิสัยและน่าจะเป็นสิ่งที่เราถูกปลูกฝังมานาน แต่บางครั้งอาจจะมีแบบชีวิตดูจริงจัง สัญชาตญาณอยากติดตลกไปหน่อย”

**มันยิบย่อยไปจนถึงเรื่องเล็กๆ น้อยๆ เสื้อผ้า หน้าผมนี้ด้วยไหม?** “จริงๆ เขาเป็นคนใช้เงินซื้อเสื้อผ้าเก่ง บางทีผมก็จะมีการปรึกษากันบ้างว่าเข้ากันหรือเปล่า ช่วยกันแมตซ์ ช่วยกันดูว่าอันนี้น่ารักไหม”

**แต่เสื้อผ้าเขามีเสื้อแมวหมดเลยนะ?** “เขาบอกเขาชอบใส่เสื้อหมา **(หวงไหม?)** เฉยๆ มันเป็นสไตล์เขา เขาเป็นคนไม่มีตรงกลางเหมือนผม ถ้าน้อยก็คือน้อยเลย ถ้ามากก็คือมาก บางทีผมใส่เสื้อโอเวอร์ไซซ์คุมถึงเข่าก็มี มันเป็นสไตล์การแต่งตัว ถ้าเขาชอบอะไร ก็เอาที่เขาแฮปปี้”

**แสดงว่าเราก็ไม่ติดกับเสื้อหมาของเขา?** “ผมไม่ติดเลย”.