---
layout: post
code: "ART2411110432VSL6ND"
origin_url: "https://www.khaosod.co.th/lifestyle/news_9498533"
image: "https://github.com/user-attachments/assets/071d20e3-10c5-44b3-a630-29db6df52c46"
title: "หลาก&หลาย - โน้ตบุ๊กใหม่จากเลอโนโวถึงไทย  เปิดศักราชขุมพลังAIเต็มสูบ"
description: "เลอโนโว ผู้พัฒนาผลิตภัณฑ์คอมพิวเตอร์ชั้นนำของโลกจากประเทศจีน นำเสนอนวัตกรรมเอไอพีซีใหม่ เปิดตัวในไทยแล้ววันนี้ สำหรับไลน์อัพ Lenovo Yoga และ IdeaPad"
category: "LIFESTYLE"
language: "th"
date: 2024-11-11T04:41:07.516Z
---

# หลาก&หลาย - โน้ตบุ๊กใหม่จากเลอโนโวถึงไทย  เปิดศักราชขุมพลังAIเต็มสูบ

[![หลาก&หลาย - โน้ตบุ๊กใหม่จากเลอโนโวถึงไทย  เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/ปก-ออนไลน์12พย.jpg "หลาก&หลาย - โน้ตบุ๊กใหม่จากเลอโนโวถึงไทย  เปิดศักราชขุมพลังAIเต็มสูบ")](https://www.khaosod.co.th/wpapp/uploads/2024/11/ปก-ออนไลน์12พย.jpg)

เลอโนโว ผู้พัฒนาผลิตภัณฑ์คอมพิวเตอร์ชั้นนำของโลกจากประเทศจีน นำเสนอนวัตกรรมเอไอพีซีใหม่ เปิดตัวในไทยแล้ววันนี้ สำหรับไลน์อัพ **Lenovo Yoga และ IdeaPad** ได้แก่ **Lenovo Yoga Slim 7i Aura Edition, Lenovo Yoga Pro 7** รุ่นใหม่ล่าสุด

![หลาก&หลาย - โน้ตบุ๊กใหม่จากเลอโนโวถึงไทย เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/lenove-yoga-Pro-7-696x392.jpg)

รวมไปถึง **Lenovo IdeaPad Slim 5x** และ **Lenovo IdeaPad 5x 2-in-1** มาพร้อมขุมพลังจากชิพ Snap dragon X Plus 8-core จากค่ายควอลคอมม์ ประเทศสหรัฐอเมริกา

และ Lenovo Copilot+ PC ที่ผสานเทคโนโลยีปัญญาประดิษฐ์เข้ากับอุปกรณ์อัจฉริยะ พร้อมปฏิวัติโน้ตบุ๊กเจเนอเรชั่นใหม่ ด้วยพลังแห่งเอไอ สร้างสรรค์ผลงานและค้นหาแรงบันดาลใจด้วยประสิทธิภาพเต็มเปี่ยม ตอบโจทย์ไลฟ์สไตล์ในโลกยุคดิจิตอล

**เริ่มที่รุ่นท็อปสุดอย่าง Lenovo Yoga Slim 7i Aura Edition ขนาด 15 นิ้ว โน้ตบุ๊กระดับพรีเมียม สร้างสรรค์ขึ้นด้วยนวัตกรรมใหม่เพื่อมอบประสบการณ์ล้ำหน้าให้ผู้ใช้ ด้วยฟีเจอร์ไฮไลต์ ได้แก่**

![หลาก&หลาย - โน้ตบุ๊กใหม่จากเลอโนโวถึงไทย เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/lenove-yoga-696x392.jpg)

**โหมดอัจฉริยะ (Smart Modes)** ให้ผู้ใช้ปรับแต่งพีซีได้ตามต้องการ ผ่านโหมดอัจฉริยะที่สามารถตั้งค่าระบบแบบไดนามิก เพื่อให้เหมาะสมที่สุดสำหรับกิจกรรม และการทำงานที่แตกต่างกัน

**โหมดโฟกัส (Attention Mode) เ**พื่อให้ผู้ใช้ทำงานได้มีประสิทธิภาพสูงสุด และมุ่งความสนใจไปที่กิจกรรมตรงหน้าได้ โดยโหมดโฟกัสจะช่วยบล็อกเว็บไซต์ที่รบกวนสมาธิ

**ฟีเจอร์ด้านสุขภาพ (Wellness Features)** ที่มีคุณสมบัติการแจ้งเตือนสุขภาพของดวงตา และท่านั่งระหว่างการใช้งานแล็ปท็อป เปรียบเสมือนผู้ช่วยคอยเตือนให้ผู้ใช้ขยับตัวคลายความเมื่อยล้า หรือพักสายตา เมื่อจ้องหน้าจอเป็นเวลานาน

**เครื่องมือที่ทำงานร่วมกัน (Collaboration Tools)** ออกแบบมาเพื่อมอบประสบการณ์การสนทนาทางวิดีโอให้ดียิ่งขึ้น รวมไปถึงการปรับการนำเสนอของกล้องและจอหากอยู่ในพื้นที่แสงน้อย หรือการเบลอพื้นหลัง ซึ่งช่วยอำนวยความสะดวกสบายเมื่อต้องทำงานร่วมกับผู้อื่น

**โหมดรักษาความปลอดภัย (Shield Mode)** ปกป้องความเป็นส่วนตัวของผู้ใช้ ด้วยการแจ้งเตือนความเป็นส่วนตัวอัตโนมัติ เพื่อให้วางใจได้ถึงความปลอดภัยของข้อมูลที่ละเอียดอ่อน

![หลาก&หลาย - โน้ตบุ๊กใหม่จากเลอโนโวถึงไทย เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/Lenovo-IdeaPad-5x-2in1-696x392.jpg)

รวมถึงอายุการใช้งานแบตเตอรี่ที่นับเป็นสิ่งสำคัญ โดยผู้ใช้สามารถตั้งค่าพลังงาน และปรับอายุการใช้งานแบตเตอรี่ให้เหมาะสมระหว่างการชาร์จได้

Smart Shares สามารถแชร์รูปภาพระหว่างสมาร์ตโฟนและแล็ปท็อปได้อย่างง่ายดายผ่านระบบ AI โดยแตะที่ขอบหน้าจอ ทำให้เปิดแอปพลิเคชั่น Smart Share บนทั้งสองอุปกรณ์โดยอัตโนมัติ

**ฟีเจอร์นี้รองรับทั้งแพลตฟอร์ม Android และ iOS ตลอดจน Smart Care ให้เลอโนโวสนับสนุนและแก้ไขปัญหาแบบเรียลไทม์ด้วยช่างเทคนิคที่พร้อมช่วยเหลือ บริการ Premium Care Service ที่ผู้ใช้สามารถสนทนา หรือโทรศัพท์หาทีมงานได้ นอกจากนี้ ยังมีบริการระดับผู้ดูแลส่วนตัวอีกด้วย**

ขับเคลื่อนด้วยขุมพลังจากหน่วยประมวลผล Intel Core Ultra (ซีรีส์ 2) แบบไฮบริด 8 คอร์ และกราฟิก (GPU) ประสิทธิภาพสูง พร้อมหน่วยประมวลผลระบบประสาท (NPU) กว่า 48+ TOPS ซึ่งช่วยเร่งความเร็วให้กับแอปพลิเคชั่นที่ต้องการพลังประมวลผลจาก AI

หน่วยความจำแรมความเร็ว 8,533 เมกะทรานเฟอร์ต่อวินาที (Mt/s) ขนาดสูงสุด 32 กิกะไบต์ (GB) พื้นที่เก็บไฟล์ขนาดใหญ่ด้วย SSD สูงสุด 1 เทร่าไบต์ (TB) แบตขนาด 70 วัตต์ต่อชั่วโมง (WHr) เชื่อมต่อแบบไร้สายด้วย Wi-Fi 7 และ Bluetooth 5.4 มีพอร์ตเพียบพร้อมรวมถึง Thunderbolt 4 ได้รับการรับรองการใช้ค่าคาร์บอนเป็นกลาง

![หลาก&หลาย - โน้ตบุ๊กใหม่จากเลอโนโวถึงไทย เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/03-แบตที่ยาวนาน-696x392.jpg)

**ถัดมา Lenovo Yoga Pro 7 โน้ตบุ๊กทรงพลังขนาด 14 นิ้ว ออกแบบมาเพื่อให้สามารถประมวลผล AI ได้ดีและยังประหยัดพลังงาน ขับเคลื่อนด้วยชิพ AMD Ryzen AI 9 365 พร้อมด้วย NPU 50 TOPS และ Copilot+ PC**

ใช้จอแสดงผล PureSight Pro OLED ขนาด 14.5 นิ้ว ให้ความละเอียด 2.8K อัตราการรีเฟรช 120 เฮิร์ตซ์ (Hz) ความสว่างสูงสุดถึง 600 nits ครอบคลุม Adobe RGB, P3 และ sRGB 100% ความแม่นยำของสี X-Rite Delta E<1

ไฮไลต์ได้แก่ ซอฟต์แวร์ X ตัวช่วยเร่งความเร็วอย่าง Lenovo X Power ได้รับการพัฒนาด้วย AI จะมีบทบาทช่วยเร่งความเร็วในการพรีวิวซอฟต์แวร์ การเรนเดอร์ และการส่งออกข้อมูล เพิ่มประสิทธิภาพและลดเวลารอ

X Power Hardware Boost ช่วยให้ระบบเย็นตัวขณะเจอกับเวิร์กโหลด และยังมีส่วนช่วยให้ประสิทธิภาพการทำงานต่อเนื่องแม้ตัวเครื่องมีการใช้พลังงานมาก Yoga Premium Suite กับคีย์บอร์ดเคลือบสัมผัสนุ่มสบายมือ ที่มีระยะการกด 1.5 มิลลิเมตร และปุ่มแบบจานลึก 0.3 ม.ม. พร้อมทวีตเตอร์คู่ ระบบลำโพงวูฟเฟอร์คู่ กับไมโครโฟน 4 ตัว ระบบตัดเสียงรบกวน Voice ID และกล้อง IR FHD ที่ให้การวิดีโอคอลชัดเจนและคมชัดยิ่งขึ้น

_มีเซ็ตพอร์ตเชื่อมต่อต่างๆ ได้แก่ USB 4.0, USB 3.2, HDMI 2.1 และมินิสเตอริโอช่วยเพิ่มตัวเลือกอุปกรณ์ต่อพ่วงและอุปกรณ์ภายนอกการเชื่อมต่อได้หลากหลายขึ้น ทั้งยังรองรับ Wi-Fi 6E และ Bluetooth 5.3 มีขนาดเริ่มต้นเพียง 15.6 ม.ม. และมีน้ำหนัก 1.59 กิโลกรัม เหมาะสมและสะดวกต่อการพกพา_

![หลาก&หลาย - โน้ตบุ๊กใหม่จากเลอโนโวถึงไทย เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/ขุมพลังที่โลกวางใจ-696x392.jpg)

Lenovo IdeaPad 5x 2-in-1 โน้ตบุ๊กที่มี Copilot+ ขนาด 14 นิ้ว ออกแบบมาเพื่อใช้งานแบบอเนกประสงค์ พับได้หลายรูปแบบตามต้องการ ขับเคลื่อนด้วยชิพ Snapdragon X Plus 8-core ใหม่ ที่มี NPU 45TOPS เพิ่มประสิทธิภาพการทำงานของ AI ด้วยแรม LPDDR5X ขนาด 16GB และพื้นที่เก็บข้อมูล SSD สูงสุด 1TB เหมาะใช้งานทั่วไป

จอภาพทัชสกรีน OLED WUXGA 60Hz 400 nit ขนาด 14 นิ้ว อัตราส่วน 16:10 ครอบคลุม DCI-P3 ได้ 100% มอบภาพคมชัดทั้งในรูปแบบพีซีและแท็บเล็ต พกพาสะดวกกับน้ำหนัก 1.49 ก.ก. บางเพียง 17.5 ม.ม.

กล้องหน้าระดับ RGB FHD ให้ภาพวิดีโอคอลที่ชัดใส พร้อมชัตเตอร์ความเป็นส่วนตัวแบบแมนนวลที่ผู้ใช้วางใจได้ขณะไม่ใช้งาน และยังสามารถล็อกอินได้ทันทีด้วยสแกนลายนิ้วมือ ผ่านระบบ Smart Login

ความทนทาน ผ่านการทดสอบ MIL-STD-810H ของกองทัพสหรัฐ มีฝาปิดแบบโลหะรูปตัว A เพื่อให้แน่ใจว่าอุปกรณ์พร้อมสแตนด์บายกับทุกสถานการณ์

![หลาก&หลาย - โน้ตบุ๊กใหม่จากเลอโนโวถึงไทย เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/01-จอสีแม่นยำ-696x392.jpg)

**เชื่อมต่อกับอุปกรณ์หลายเครื่องได้ง่ายดายกับช่อง Type-C ฟังก์ชันเต็ม 2 พอร์ต (DP1.4, PD3.0, 10Gb/s, การถ่ายโอนข้อมูล) USB Type-A 2 พอร์ต HDMI 2.1 เครื่องอ่านการ์ด microSD ช่องมินิสเตอริโอ รวมถึงรองรับเชื่อมต่อไร้สายแบบ Wi-Fi 7 และ Bluetooth 5.3**

ท้ายสุด Lenovo IdeaPad Slim 5x ออกแบบมาเพื่อเป็นขุมพลังสำหรับการพกพาที่คล่องตัว พร้อมความทนทานคู่กับประสิทธิภาพจากชิพ Snapdragon X Plus 8-core, RAM LPDDR5X Dual Channel สูงสุด 32GB

พร้อมพื้นที่เก็บข้อมูล SSD สูงสุด 1TB มีหน้าจอ OLED WUXGA 60Hz ขนาดสูงสุด 14 นิ้ว 16:10 ให้ความแม่นยำและความคมชัดของสีในระดับสูงสุด เหมาะกับผู้ใช้ทำงานด้านดีไซน์

_ตัวเครื่องทำจากโลหะล้วน ผ่านการทดสอบมาตรฐาน MIL-STD-810H สามารถใช้ทำงานในระดับเอ็กซ์ตรีม และมีความทนทานเป็นพิเศษแม้จะบางเพียง 16.9 ม.ม. และหนัก 1.48 ก.ก. แบตขนาด 57WHr_

กล้อง FHD RGB สำหรับการสนทนาที่ชัดใส และชัตเตอร์ความเป็นส่วนตัวขณะไม่ได้ใช้งาน พอร์ต USB Type-C แบบฟังก์ชันเต็ม 2 พอร์ต (DP 1.4, PD 3.0, การถ่ายโอนข้อมูล) พอร์ต USB Type-A HDMI 2.1 เครื่องอ่านการ์ด microSD มินิสเตอริโอ

![หลาก&หลาย - โน้ตบุ๊กใหม่จากเลอโนโวถึงไทย เปิดศักราชขุมพลังAIเต็มสูบ](https://www.khaosod.co.th/wpapp/uploads/2024/11/07-เปิดตัวในไทยแล้ว-696x392.jpg)

การเชื่อมต่อไร้สายที่รวดเร็วและเสถียรผ่าน Wi-Fi 7 และ Bluetooth 5.3 นอกจากนี้ แผงคีย์บอร์ดยังมาพร้อมไฟแบ๊กไลต์เสริมที่เพิ่มความสามารถการใช้งานในสภาพแวดล้อมที่มีแสงน้อย

**Lenovo Yoga Slim 7i Aura Edition ราคาเริ่มต้นที่ 54,990 บาท Lenovo Yoga Pro 7 เริ่มต้นที่ 54,990 บาท Lenovo IdeaPad 5x 2-in-1 ราคาเริ่มต้น 29,990 บาท และ Lenovo IdeaPad Slim 5x สนนราคาที่ 39,990 บาท วางจำหน่ายแล้วในประเทศไทย**

**ทีมข่าวสดไอที**

**ภาพ – เลอโนโว**