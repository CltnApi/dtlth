---
layout: post
code: "ART2411150908CVY5RW"
origin_url: "https://www.khaosod.co.th/sports/news_9507041"
image: "https://github.com/user-attachments/assets/91a38079-c80e-4d1b-bac7-2f0dbf968f08"
title: "ตำนานไอร์แลนด์ เชื่อ เคลเลเฮอร์ มีดีพอจะเป็นที่ 1 ของโลก หากได้ลงต่อเนื่อง"
description: "ควิวีน เคลเลเฮอร์ นายด่านของ ลิเวอร์พูล ยังคงทำผลงานยอดเยี่ยม และล่าสุดเขาเพิ่งช่วยเซฟจุดโทษ ช่วยทีมชาติไอร์แลนด์ เอาชนะ ฟินแลนด์ ไป 1-0 ในเกมยูฟ่า"
category: "SPORTS"
language: "th"
date: 2024-11-15T13:23:32.811Z
---

# ตำนานไอร์แลนด์ เชื่อ เคลเลเฮอร์ มีดีพอจะเป็นที่ 1 ของโลก หากได้ลงต่อเนื่อง

[![ตำนานไอร์แลนด์ เชื่อ เคลเลเฮอร์ มีดีพอจะเป็นที่ 1 ของโลก หากได้ลงต่อเนื่อง](https://www.khaosod.co.th/wpapp/uploads/2024/11/do.jpg "ตำนานไอร์แลนด์ เชื่อ เคลเลเฮอร์ มีดีพอจะเป็นที่ 1 ของโลก หากได้ลงต่อเนื่อง")](https://www.khaosod.co.th/wpapp/uploads/2024/11/do.jpg)

ควิวีน เคลเลเฮอร์ นายด่านของ ลิเวอร์พูล ยังคงทำผลงานยอดเยี่ยม และล่าสุดเขาเพิ่งช่วยเซฟจุดโทษ ช่วยทีมชาติไอร์แลนด์ เอาชนะ ฟินแลนด์ ไป 1-0 ในเกมยูฟ่า เนชันส์ ลีก เมื่อ 14 พ.ย.

ขณะที่ก่อนหน้านี้ เคลเลเฮอร์ ก็ทำผลงานได้น่าประทับใจกับหงส์แดง หลังได้เฝ้าเสาแทน อลิสซอน เบกเกอร์ นายด่านชาวบราซิล ที่บาดเจ็บ

ล่าสุด เควิน ดอยล์ อดีตกองหน้าทีมชาติไอร์แลนด์ ออกมาพูดถึงผู้รักษาประตูรุ่นน้อง โดยเชื่อมั่นว่าเขาจะกลายเป็นผู้รักษาประตูอันดับ 1 หรือ 2 ของโลกได้ในอนาคต

“ผมคิดว่าอีก 5 หรือ 6 ปี เขาจะเป็นผู้รักษาประตูอันดับ 1 หรือ 2 ของโลกได้เลย”

“เขายอดเยี่ยมกับทุกอย่างที่ทำ เขามีคุณสมบัติทุกด้าน เขามีครบจริง ๆ หากเขาสามารถทำให้ตัวเองได้ลงเล่นได้ ผมคิดวาเขาจะเป็นผู้รักษาประตูที่สุดยอด”

ทั้งนี้ เคลเลเฮอร์เพิ่งจะเสียไปแค่ 5 ประตู จากการลงเฝ้าเสา 8 เกม ให้กับลิเวอร์พูล ภายใต้การคุมทีมของ อาร์เนอ สล็อต ในฤดูกาลนี้

อย่างไรก็ตามสถานการณ์เรื่องอนาคตของเขากับทีมหงส์แดงก็ยังคงเป็นคำถาม เพราะหากอลิสซอนหายเจ็บเขาก็อาจจะต้องกลับไปนั่งสำรองและได้เล่นในฟุตบอลถ้วย ขณะเดียวกันฤดูกาลนี้ลิเวอร์พูลก็ได้เซ็นสัญญาล่วงหน้ากับ จอร์จี มามาร์ดาชวิลลี นายด่านของบาเลนเซียมาเข้าทีมอีกราย