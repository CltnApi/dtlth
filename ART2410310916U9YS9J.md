---
layout: post
code: "ART2410310916U9YS9J"
origin_url: "https://www.khaosod.co.th/https://www.khaosod.co.th/horoscope/news_9468683"
image: "https://github.com/user-attachments/assets/6fa46ec2-67f7-434e-8b04-6f5ccca94c40"
title: "ดวงเฮงดวงปัง - ราศีใดคนรักแบ่งเบาภาระได้ดี  และราศีที่เป็นผู้ที่มีโชคมีลาภต่อเนื่องกัน"
description: "ลัคนา (ลั) ราศีเมษวันนี้ท่านไม่ควรรื้อถอนสิ่งก่อสร้างเก่าๆที่มีอยู่ในเขตบ้านของท่านนานมาแล้วเว้นแต่จะดำเนินการโดยผู้ทรงคุณธรรมชั้นสูง"
category: "HOROSCOPE"
language: "th"
date: 2024-10-31T11:55:21.917Z
---

# ดวงเฮงดวงปัง - ราศีใดคนรักแบ่งเบาภาระได้ดี  และราศีที่เป็นผู้ที่มีโชคมีลาภต่อเนื่องกัน

[![ดวงเฮงดวงปัง - ราศีใดคนรักแบ่งเบาภาระได้ดี  และราศีที่เป็นผู้ที่มีโชคมีลาภต่อเนื่องกัน](https://www.khaosod.co.th/wpapp/uploads/2024/10/23-วันพุธ.jpg "ดวงเฮงดวงปัง - ราศีใดคนรักแบ่งเบาภาระได้ดี  และราศีที่เป็นผู้ที่มีโชคมีลาภต่อเนื่องกัน")](https://www.khaosod.co.th/wpapp/uploads/2024/10/23-วันพุธ.jpg)

**ดวงเฮงดวงปัง  
****วันพุธที่ 23 ตุลาคม พ.ศ.2567  
****โดย…บุศพันธ์**
![ดวงเฮงดวงปัง](https://www.khaosod.co.th/wpapp/uploads/2024/10/23-wed.jpg)
**ลัคนา** **(****ลั****)** **ราศีเมษ**
วันนี้ท่านไม่ควรรื้อถอนสิ่งก่อสร้างเก่าๆที่มีอยู่ในเขตบ้านของท่านนานมาแล้วเว้นแต่จะดำเนินการโดยผู้ทรงคุณธรรมชั้นสูงเมื่อออกไปนอกบ้านควรระวังพระเครื่องเครื่องรางของขลังที่ท่านพกติดตัวประจำจะสูญหายหรือเสียหายแต่ถ้าสิ่งเหล่านี้อยู่ที่บ้านจะไม่มีอะไรเกิดขึ้น คนรักแบ่งเบาภาระได้ดี
**ลัคนา** **(****ลั****)** **ราศีพฤษภ**
วันนี้ท่านเป็นผู้ที่มีความสันทัดจัดเจนในกิจการงานวิชาการหรือความรู้ทางกฎหมายต่างๆอาจมีผู้มาถามหาความรู้จากท่านเพราะคิดว่าท่านเป็นผู้ทรงภูมิในด้านใดด้านหนึ่งจนเขานับถือว่าท่านเป็นครูอาจารย์ ไม่ควรซื้อหาของเก่าหรือเครื่องรางของขลังใดๆเพราะอาจถูกหลอก หรือได้ของที่ไม่ถูกกับท่าน
**ลัคนา** **(****ลั****)** **ราศีเมถุน**
วันนี้ท่านยังต้องแบกภาระหนักบางอย่างอันเกิดจากผู้อื่นไว้อีกสักพัก หรือมีเรื่องระแวงสงสัยหนักใจที่ปรึกษาหารือใครไม่ได้แต่ท่านก็ไม่ต้องวิ่งเต้นแก้ไขอะไรใดๆทั้งสิ้น เพราะปัญหาต่างๆจะคลี่คลายขยายตัวไปในทางที่ดีแก่ตัวท่านเอง พระราหูในการงานของท่านให้โชคลาภอย่างประหลาด
**ลัคนา** **(****ลั****)** **ราศีกรกฎ**
วันนี้ท่านที่มีการเปลี่ยนแปลงในเรื่องการทำงานและจะทุ่มเทมากขึ้นกว่าที่แล้วมาแก้ไขปัญหาที่สะสมมานานๆให้เสร็จสิ้นไปได้ ทัศนวิสัยกระจ่างแจ้งรู้ว่าใครดีใครร้าย กล้าคิดกล้าตัดสินใจทุกกรณี การตัดสินใจใดๆ ในเรื่องรักควรหนักแน่น โดยเฉพาะถ้าเกี่ยวกับญาติๆของคนรักควรประนีประนอมให้มากๆ
**ลัคนา** **(****ลั****)** **ราศีสิงห์**
วันนี้ท่านมีโชคดีจากการทำงานการเงินและความรักได้พบญาติมิตรด้วยความชื่นชมยินดีแก่กัน ไม่มีอุปสรรคใดๆ ทั้งในเรื่องส่วนตัวและการงาน ถ้าท่านไม่ค่อยมีเงินใช้หรือมีเหมือนกันแต่ผู้จัดการการเงินของท่านไม่อนุญาต ท่านจะไปขอการสนับสนุนจากผู้มีอิทธิพลที่นับถือหรือคู่ครองคนรักที่เจริญรุ่งเรืองได้
**ลัคนา** **(****ลั****)** **ราศีกันย์**
วันนี้ท่านจะถูกติฉินนินทาด้วยเรื่องไม่เป็นเรื่องอยู่เป็นประจำ ได้รับผลดีเกี่ยวแก่การท่องเที่ยวทัศนาจรกับคู่ครองคนรัก บริวารที่ทำงานอย่างทุ่มเทถูกผู้มีอิทธิพลซึ่งอยู่ฝั่งตรงข้ามกับท่านกลั่นแกล้งไม่ให้มีความดีความชอบ ท่านช่วยเหลือได้เพียงให้การสนับสนุนด้านเงินทองแก่เขา ควรระวังจะถูกของร้อนลวก
**ลัคนา** **(****ลั****)** **ราศีตุล**
วันนี้ท่านไม่ควรเสี่ยงโชคไม่ว่าจะเป็นการลงทุนหรือเรื่องใดๆก็ตาม ญาติสนิทมิตรสหายนำข่าวดีมาบอก มีรายได้เพิ่มขึ้นเล็กๆ น้อยๆ ไม่ควรแสวงหาโชคลาภที่มีการเดินทางเช่นไปซื้อที่ดินราคาถูกในตำบลชนบทที่อยู่ห่างไกล ผู้ที่กำลังติดต่อเรื่องการงานจะได้ผลสำเร็จส่วนท่านที่สมัครงานไว้ต้องรอสักพัก
**ลัคนา** **(****ลั****)** **ราศีพิจิก**
วันนี้ท่านจะสนใจค้นคว้าหาความรู้จากเครื่องสมุนไพรและเครื่องยาแผนโบราณต่างๆ ซึ่งท่านจะพัฒนาความรู้อย่างใหม่ที่เกิดประโยชน์อย่างกว้างขวางได้มีค่าใช้จ่ายเพิ่มขึ้นทั้งที่จำเป็นหรือเกิดการรั่วไหล ถ้าท่านกำลังดูแลผู้สูงอายุอยู่มีเกณฑ์ว่าท่านจะเป็นลมศีรษะกระทบพื้นเลือดลมติดขัดจนป่วยไข้ได้ง่าย
**ลัคนา** **(****ลั****)** **ราศีธนู**
วันนี้ท่านที่ทำงานเกี่ยวกับเด็กเล็ก หรือมีเด็กในปกครองจำนวนมาก เช่นเจ้าของโรงเรียนหรือสถานรับเลี้ยงเด็กเล็กอาจต้องระมักระวังมากสักหน่อย เพราะพวกเขาอาจได้รับอันตรายจากการตกจากที่สูงหรือถูกสัตว์จากดินฉกกัด ถ้าเพิ่งได้บริวารมาช่วยเหลือการงานไม่ควรไว้ใจให้ถือทรัพย์สินจำนวนมาก
**ลัคนา** **(****ลั****)** **ราศีมังกร**
วันนี้ท่านเป็นผู้ที่มีโชคมีลาภต่อเนื่องกัน อาจมีน้อยบ้างมากบ้างแต่ส่วนใหญ่ท่านไม่เสียหายอะไรมากนัก จะพบเห็นการเปลี่ยนแปลงในหมู่บุคลากรชั้นผู้น้อยที่ได้ร่วมงานกันมาเป็นเวลานานมีภารกิจที่จะต้องแก้ไขความผิดพลาดที่เกิดจากเอกสารหรือหนังสือสัญญาต่างๆ การศึกษาหรือสอบชิงทุนไม่ค่อยดี
**ลัคนา** **(****ลั****)** **ราศีกุมภ์**
วันนี้ท่านอาจจำเป็นต้องจับจ่ายใช้สอยด้วยความประหยัดมากขึ้น ญาติมิตรจะพาบุตรหลานของเขาที่ยังเล็กมาฝากให้ท่านดูแลชั่วคราว อาจมีพวกพ้องที่อ่อนเรื่องการงานส่วนผู้ใหญ่ก็นำงานแปลกประหลาดหรือล้ำสมัยมาให้ท่านทำมีกิจกรรมที่เกี่ยวข้องกับการประสานงานหรือประชาสัมพันธ์มากหน่อย
**ลัคนา** **(****ลั****)** **ราศีมีน**
วันนี้ท่านที่มีเงินฝากประจำแต่ทอดทิ้งไม่ได้ตรวจดูบัญชีเลยอาจเกิดผิดพลาดอะไรขึ้นที่ท่านก็ไม่ทราบบางทีคนที่รับฝากทรัพย์ของท่านก็ไปสู่สุคติเสียแล้วท่านย่อมยุ่งยากและเสียทรัพย์ หากมีคู่รักอยู่สักคนก็มิได้ไปมาหาสู่ความรื่นรมย์ที่เกิดแก่ท่านในระยะนี้จะทำให้ท่านเหินห่างจากญาติพี่น้องและครอบครัว