---
layout: post
code: "ART24111105021Q6AYR"
origin_url: "https://www.khaosod.co.th/entertainment/news_9499809"
image: "https://github.com/user-attachments/assets/6bc4920e-7321-46c3-8f2c-76a8e23c60f5"
title: "เอ็กแซ็กท์ ชี้แจงแล้ว ดราม่าวางยาสลบแมว แม่หยัว เผยนักแสดงไม่เกี่ยวนำแมวเข้าฉาก"
description: "เอ็กแซ็กท์ ชี้แจงแล้ว ดราม่าวางยาสลบแมว แม่หยัว เผยนักแสดงไม่เกี่ยวนำแมวเข้าฉาก ไม่ได้รับทราบล่วงหน้าถึงขั้นตอนในการถ่ายทำในฉากนี้ "
category: "ENTERTAINMENT"
language: "th"
date: 2024-11-11T05:06:53.276Z
---

# เอ็กแซ็กท์ ชี้แจงแล้ว ดราม่าวางยาสลบแมว แม่หยัว เผยนักแสดงไม่เกี่ยวนำแมวเข้าฉาก

[![เอ็กแซ็กท์ ชี้แจงแล้ว ดราม่าวางยาสลบแมว แม่หยัว เผยนักแสดงไม่เกี่ยวนำแมวเข้าฉาก](https://www.khaosod.co.th/wpapp/uploads/2024/11/cat5448-5.jpg "เอ็กแซ็กท์ ชี้แจงแล้ว ดราม่าวางยาสลบแมว แม่หยัว เผยนักแสดงไม่เกี่ยวนำแมวเข้าฉาก")](https://www.khaosod.co.th/wpapp/uploads/2024/11/cat5448-5.jpg)

**เอ็กแซ็กท์ ชี้แจงแล้ว ดราม่าวางยาสลบแมว แม่หยัว เผยนักแสดงไม่เกี่ยวนำแมวเข้าฉาก ไม่ได้รับทราบล่วงหน้าถึงขั้นตอนในการถ่ายทำในฉากนี้**

หลังเป็นดราม่าที่มีผู้วิพากษ์วิจารณ์อย่างหนักกับละครเรื่อง แม่หยัว ออกอากาศทางช่อง ONE ละครฟอร์มยักษ์แห่งปี โดยตอนที่ 5 ฉากหนึ่งใช้แมวดำเข้าฉากพิสูจน์พระไชยราชา ถูกท้าวศรีสุดาจันทร์วางยาจริงหรือไม่ พระสนมตันหยง ให้พี่เลี้ยงนำน้ำชาของพระไชยราชาให้แมวกิน ปรากฏแมวชักกระตุกตายคาที่

จนกลายเป็นกระแสวิพากษ์วิจารณ์ฉากนี้ใช้ แมวจริงๆ หรือไม่ ซึ่งมีการออกมายอมรับว่าเป็นแมวจริง มีการฉีดยาสลบแมว ท่ามกลางดราม่าต่างๆ นานา แมวยังมีชีวิตอยู่ไหม มีสัตวแพทย์ดูแลขณะถ่ายทำหรือเปล่า

[![](https://www.khaosod.co.th/wpapp/uploads/2024/11/cat5448-4.jpg)](https://www.khaosod.co.th/wpapp/uploads/2024/11/cat5448-4.jpg)

ล่าสุดมีความเคลื่อนไหวจาก **เอ็กแซ็กท์ ซีเนริโอ** ชี้แจงถึงเหตุการณ์ที่เกิดขึ้นว่า ตามที่มีกระแสข่าวถึงฉากใช้แมวร่วมแสดงในซีรีส์ แม่หยัว จนเกิดความไม่สบายใจแก่ผู้ชมนั้น

บริษัท เอ็กแซ็กท์ ซีเนริโอ จำกัด ในฐานะต้นสังกัดของศิลปินผู้ร่วมแสดงในซีรีส์ดังกล่าว ขอเรียนชี้แจงว่า นักแสดงไม่มีส่วนเกี่ยวข้องใดๆ กับกระบวนการนำแมวเข้าฉากและไม่ได้รับทราบล่วงหน้าถึงขั้นตอนในการถ่ายทำในฉากนี้ รับทราบเพียงว่าแมวที่เข้าฉากนั้น อยู่ภายใต้การดูแลของผู้เชี่ยวชาญโดยเฉพาะ

ADVERTISEMENT

[![](https://www.khaosod.co.th/wpapp/uploads/2024/11/cat5448-3.jpg)](https://www.khaosod.co.th/wpapp/uploads/2024/11/cat5448-3.jpg)

อย่างไรก็ตาม เมื่อเกิดเหตุการณ์ดังกล่าวขึ้น นักแสดงในเรื่อว แม่หยัว มิได้นิ่งนอนใจต่อเหตุการณ์นี้ อีกทั้งยังรู้สึกเสียใจที่สร้างความไม่สบายใจให้กับผู้ชม และจะระวังไม่ให้เหตุการณ์ลักษณะนี้เกิดขึ้นอีก

