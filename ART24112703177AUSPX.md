---
layout: post
code: "ART24112703177AUSPX"
origin_url: "https://www.khaosod.co.th/breaking-news/news_9522872"
image: "https://github.com/user-attachments/assets/672fdd8f-1cae-44a4-848d-41791aa24e2e"
title: "ดาว พี่เมียทนายตั้ม ยังปฏิเสธ ให้การไม่เป็นประโยชน์ หลังพบเอี่ยวโกง 39 ล้าน"
description: "ดาว พี่เมียทนายตั้ม ยังปฏิเสธ ให้การไม่เป็นประโยชน์ หลังพบเอี่ยวโกง 39 ล้าน เตรียมส่งศาลฝากขังบ่ายนี้ เตรียมสอบเพิ่มให้ครบถ้วน"
category: "HOT_NEWS"
language: "th"
date: 2024-11-27T03:21:20.616Z
---

# ดาว พี่เมียทนายตั้ม ยังปฏิเสธ ให้การไม่เป็นประโยชน์ หลังพบเอี่ยวโกง 39 ล้าน

[![ดาว พี่เมียทนายตั้ม ยังปฏิเสธ ให้การไม่เป็นประโยชน์ หลังพบเอี่ยวโกง 39 ล้าน](https://www.khaosod.co.th/wpapp/uploads/2024/11/peemett4-1.jpg "ดาว พี่เมียทนายตั้ม ยังปฏิเสธ ให้การไม่เป็นประโยชน์ หลังพบเอี่ยวโกง 39 ล้าน")](https://www.khaosod.co.th/wpapp/uploads/2024/11/peemett4-1.jpg)

**ดาว พี่เมียทนายตั้ม ยังปฏิเสธ ให้การไม่เป็นประโยชน์ หลังพบเอี่ยวโกง 39 ล้าน เตรียมส่งศาลฝากขังบ่ายนี้ เตรียมสอบเพิ่มให้ครบถ้วน**

กรณี เจ้าหน้าที่ตำรวจ กก.3 บก.ป. ควบคุมตัว **น.ส.ปิณฑิรา (สงวนนามสกุล)** พี่สาวภรรยา **นายษิทรา เบี้ยบังเกิด หรือ ทนายตั้ม** ผู้ต้องหาตามหมายจับศาลอาญาข้อหา “ร่วมกันฟอกเงินและสมคบตั้งแต่สองคนขึ้นไปเพื่อฟอกเงิน” ในคดีเงิน 39 ล้านบาทของ **น.ส.จตุพร อุบลเลิศ** หรือ **เจ๊อ้อย** มาสอบปากคำ ที่กองบังคับการปราบปราม(บก.ป.) ตลอดทั้งคืนที่ผ่านมานั้น

ความคืบหน้า วันที่ 27 พ.ย.2567 **พล.ต.ต.สุวัฒน์ แสงนุ่ม** รองผู้บัญชาการตำรวจสอบสวนกลาง (รอง ผบช.ก.) ให้ข้อมูลว่า จากการสอบปากคำ น.ส.ปิณฑิรา เจ้าตัวยังให้การที่ไม่เป็นประโยชน์ และยังคงให้การปฏิเสธ ซึ่งในวันนี้ยังคงมีการสอบปากคำเพิ่มเติมเพื่อรวบรวมถ้อยคำให้ครบถ้วน

คาดว่าน่าจะมีการฝากขังตัว น.ส.ปิณฑิรา ในช่วงบ่ายวันนี้ที่ศาลอาญารัชดา เพราะในช่วงเช้า จะขอดูความเรียบร้อยในเรื่องของเอกสารและพยานต่างๆรวมถึงการสอบปากคำเพิ่มเติม

ส่วน นายเล็ก อดีตคนขับรถของทนายตั้ม จะมีส่วนเกี่ยวข้องในเรื่องนี้ด้วยหรือไม่นั้น พล.ต.ต.สุวัฒน์ ระบุว่า ขณะนี้อยู่ระหว่างการพิจารณาหลักฐานต่างๆ ว่ามีส่วนเกี่ยวข้องด้วยหรือไม่ และมีพยานหลักฐานหลายส่วนที่จะต้องนำมาพิจารณา