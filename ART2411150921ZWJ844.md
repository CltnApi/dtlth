---
layout: post
code: "ART2411150921ZWJ844"
origin_url: "https://www.khaosod.co.th/special-stories/news_9507012"
image: "https://github.com/user-attachments/assets/c23c633e-733e-4f52-a2f3-661ed8d16816"
title: "สาวเซ็ง เพื่อนร่วมงานบ่นอยากลาออกแต่ไม่ออก  นั่งฟังทุกวัน เสียสุขภาพจิต"
description: "สาวขอระบาย เพื่อนร่วมงานบ่นว่าอยากลาออก แต่ก็ไม่ยอมออก แถมยังไปยุให้คนอื่นออกอีก เซ็ง ต้องมานั่งฟังทุกวัน เสียสุขภาพจิต"
category: "SPECIAL_STORIES"
language: "th"
date: 2024-11-15T13:46:12.692Z
---

# สาวเซ็ง เพื่อนร่วมงานบ่นอยากลาออกแต่ไม่ออก  นั่งฟังทุกวัน เสียสุขภาพจิต

[![สาวเซ็ง เพื่อนร่วมงานบ่นอยากลาออกแต่ไม่ออก  นั่งฟังทุกวัน เสียสุขภาพจิต](https://www.khaosod.co.th/wpapp/uploads/2024/11/work1115-1w.jpg "สาวเซ็ง เพื่อนร่วมงานบ่นอยากลาออกแต่ไม่ออก  นั่งฟังทุกวัน เสียสุขภาพจิต")](https://www.khaosod.co.th/wpapp/uploads/2024/11/work1115-1w.jpg)

**สาวขอระบาย เพื่อนร่วมงานบ่นว่าอยากลาออก แต่ก็ไม่ยอมออก แถมยังไปยุให้คนอื่นออกอีก เซ็ง ต้องมานั่งฟังทุกวัน เสียสุขภาพจิต**

เชื่อว่าในหลายออฟฟิศต้องมีคนเคยบ่นว่า **“อยากลาออก”** แน่นอน แต่ก็เป็นที่สังเกตว่าคนที่บ่นมักจะไม่ลาออก แถมยังทำงานคู่ออฟฟิศไปอีกนาน เช่นเดียวกับเจ้าของกระทู้พันทิปคนนี้ ที่เรียกได้ว่าเจอเพื่อนร่วมงานบ่นอยากลาออกแทบทุกวัน จนเธอฟังแล้วเริ่มเหนื่อยแทน

โดยสาวเจ้าของกระทู้เผยว่า เธอเพิ่งทำงานที่บริษัทแห่งนี้ได้เกือบ ๆ เดือน มีเพื่อนร่วมงานคนหนึ่งชอบบ่นว่าอยากลาออกแทบทุกวัน เท่านั้นไม่พอ ยังมาชักชวนให้เพื่อนคนอื่น ๆ ลาออกอีก โดยวิพากษ์วิจารณ์ข้อเสียของบริษัทให้ฟัง

เธอค่อนข้างรู้สึกแย่เพราะเพิ่งทำงานได้ไม่นานและเป็นที่แรก แต่ต้องมานั่งฟังว่าบริษัทไม่ดีอย่างนั้นอย่างนี้ โดนยุว่าหางานไม่ใช่เรื่องยากและทำบริษัทอื่นดีกว่า ซึ่งเธอยังไม่มีประสบการณ์ในส่วนนี้เลย และการที่ต้องมานั่งฟังเรื่องแง่ลบทุกวัน มันเสียสุขภาพจิตไม่น้อย ควรจัดการปัญหานี้อย่างไรดี

[![](https://www.khaosod.co.th/wpapp/uploads/2024/11/work1115-1.jpg)](https://www.khaosod.co.th/wpapp/uploads/2024/11/work1115-1.jpg)

ด้านคอมเมนต์ชาวเน็ตส่วนใหญ่มองว่า คนแบบนี้มีแทบทุกที่ “คนบ่น ไม่ออก คนออก ไม่บ่น” หากเจ้าของกระทู้ชอบงานที่บริษัทก็อย่าเก็บคำพูดมาใส่ใจ และตั้งใจทำหน้าที่ของเราต่อไปจะดีกว่า นอกจากนี้ยังแนะนำว่า อย่าเพิ่งผสมโรงวิจารณ์บริษัทนัก เพราะเจ้าของกระทู้ยังเป็นเด็กใหม่ หากโดนตำหนิขึ้นมา อาจจะมีคนโยนความผิดให้เราได้

[![](https://www.khaosod.co.th/wpapp/uploads/2024/11/work1115-2.jpg)](https://www.khaosod.co.th/wpapp/uploads/2024/11/work1115-2.jpg)