---
layout: post
code: "ART2411192121HYMYNH"
origin_url: "https://www.khaosod.co.th/special-stories/news_9513043"
image: "https://github.com/user-attachments/assets/363b1744-c058-4977-953d-99c4e319b8c4"
title: "เจ้าคณะจังหวัดฯแจง พระร่วมมือหมอผีรวมหัวตุ๋นแม่ลูก 4 แสนถูกจับสึกแล้ว"
description: "เจ้าคณะจังหวัดสุพรรณบุรีชี้แจง ผ่านเฟซบุ๊ก พระที่มีส่วนเกี่ยวข้อง ร่วมมือหมอผี รวมหัวตุ๋นแม่ลูก 4 แสน ถูกจับสึกแล้ว โดยลาสิขาตั้งแต่ช่วงบ่าย "
category: "SPECIAL_STORIES"
language: "th"
date: 2024-11-19T21:26:30.876Z
---

# เจ้าคณะจังหวัดฯแจง พระร่วมมือหมอผีรวมหัวตุ๋นแม่ลูก 4 แสนถูกจับสึกแล้ว

[![เจ้าคณะจังหวัดฯแจง พระร่วมมือหมอผีรวมหัวตุ๋นแม่ลูก 4 แสนถูกจับสึกแล้ว](https://www.khaosod.co.th/wpapp/uploads/2024/11/getoutmonk1.jpg "เจ้าคณะจังหวัดฯแจง พระร่วมมือหมอผีรวมหัวตุ๋นแม่ลูก 4 แสนถูกจับสึกแล้ว")](https://www.khaosod.co.th/wpapp/uploads/2024/11/getoutmonk1.jpg)

**เจ้าคณะจังหวัดสุพรรณบุรีชี้แจง ผ่านเฟซบุ๊ก พระที่มีส่วนเกี่ยวข้อง ร่วมมือหมอผี รวมหัวตุ๋นแม่ลูก 4 แสน ถูกจับสึกแล้ว โดยลาสิกขาตั้งแต่ช่วงบ่าย**

จากกรณี กันจอมพลัง พาครอบครัวผู้เสียหายมาตามคดีความคืบหน้า หลังถูกพระและหมอผี หลอกเงินกว่า 4 แสนบาท ทั้งนี้ ยังมีพระที่วัดมีพฤติกรรมร่วมกันฉ้อโกงด้วย

ล่าสุด เมื่อวันที่ 20 พ.ย.2567ดร.พระมหาประไพ นนท์แก้ว เจ้าคณะจังหวัดสุพรรณบุรี ได้มีการขี้แจงผ่านทางเฟซบุ๊ก ถึงเรื่องราวดังกล่าวว่า จากวันนี้ที่คุณกัน จอมพลังนำผู้เสียหาย ติดตามความคืบหน้าคดี ที่มีพรพะะร่วมกับหมอผี หลอกลวง ทำให้เกิดการสูญเงินกว่า 4 แสนนั้น

โดยมีเเนื้อหาชี้แจงว่า จากการที่ คุณกัน จอมพลัง เข้าพื้นที่ สุพรรณ ได้รับเรื่องร้องเรียนและได้เข้ามาติดตามเรื่องในเขต จังหวัดสุพรรณบุรี ซึ่งวัดที่เป็นข่าวนั้น คือ วัดภูเขาดิน ต.สระแก้ว อ.เมือง สุพรรณฯ เรื่องนี้ เป็นคดีความมา ตั้งแต่ มิ.ย.66 ซึ่งตำรวจมีความเห็นสั่งฟ้อง และได้ส่งเรื่องให้อัยการดำเนินการต่อไปแล้ว

คดี ในส่วนที่เกี่ยวข้องกับพระ คือ ข้อหาร่วมกันฉ้อโกง มีความเชื่อมโยงกับผู้ต้องหาอีกคน ที่ข่าวว่าเป็นหมอดู เนื่องจากว่าพระรับสักยันต์ และเปิดโอกาสให้หมอดูมาทำพิธีต่างๆ ที่ในกฏิของตน เป็นประจำ, โดยหมอดูคนนั้น กระทำการอื่นๆ ในสถานที่ต่างๆกับผู้เสียหาย และมีการเรียกร้องค่าทำพิธีจากผู้เสียหาย เสียเงินจำนวนนับแสนบาท

![](https://www.khaosod.co.th/wpapp/uploads/2024/11/S__11567115_0-696x392.jpg)

อีกทั้งหนึ่งในข้อหาที่หมอดูถูกดำเนินคดี คือ ล่วงละเมิดทางเพศ ซึ่งเรื่องนี้ สำหรับพระ ไม่มีส่วนรู้เห็นเกี่ยวข้องกับคดีนี้ แต่ในสถานะที่พระมีส่วนเกี่ยวข้อง กับกระทำเรื่องไม่เหมาะสม ตกเป็นจำเลยในคดีอาญา จึงได้สั่งการให้พระรูปนั้นลาสิกขา และได้ลาสิกขากับเจ้าคณะตำบลต่อหน้าเจ้าอาวาสแล้วตั้งแต่บ่ายสามโมง

โดยล่าสุด พระเชษ ได้ถูกสึกออกจากวัดแล้ว เมื่อเวลาประมาณ 15.00 น. ที่วัดดังกล่าว โดยมีเจ้าคณะตำบลสระแก้วและเจ้าอาวาสเป็นผู้ทำการลาสิกขาให้

