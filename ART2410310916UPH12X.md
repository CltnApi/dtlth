---
layout: post
code: "ART2410310916UPH12X"
origin_url: "https://www.khaosod.co.th/https://www.khaosod.co.th/entertainment/drama/news_9483266"
image: "https://github.com/user-attachments/assets/d98168a2-a857-4248-b7e9-7630af86d733"
title: "ไมกี้ ปณิธาน ปลื้มมงลง “หวานรักต้องห้าม” ฟีดแบ็กแรง ครองใจแฟนละคร"
description: "ไมกี้ ปณิธาน ปลื้มมงลง “หวานรักต้องห้าม” กระแสแรง ติดเทรนด์ X ทุกสัปดาห์ ตามลุ้นเส้นทางชีวิตรักของ คธา-ผกามาลิน จะไปต่อได้แค่ไหน?"
category: "ENTERTAINMENT"
language: "th"
date: 2024-10-31T11:19:54.207Z
---

# ไมกี้ ปณิธาน ปลื้มมงลง “หวานรักต้องห้าม” ฟีดแบ็กแรง ครองใจแฟนละคร

[![ไมกี้ ปณิธาน ปลื้มมงลง “หวานรักต้องห้าม” ฟีดแบ็กแรง ครองใจแฟนละคร](https://www.khaosod.co.th/wpapp/uploads/2024/10/ปกขาว4คำ-เส้น-38.jpg "ไมกี้ ปณิธาน ปลื้มมงลง “หวานรักต้องห้าม” ฟีดแบ็กแรง ครองใจแฟนละคร")](https://www.khaosod.co.th/wpapp/uploads/2024/10/ปกขาว4คำ-เส้น-38.jpg)

**ไมกี้ ปณิธาน ปลื้มมงลง “หวานรักต้องห้าม” กระแสแรง ติดเทรนด์ X ทุกสัปดาห์ ตามลุ้นเส้นทางชีวิตรักของ คธา-ผกามาลิน จะไปต่อได้แค่ไหน?**
สมเป็นละครมิติใหม่ที่ครองใจแฟนละครไปทั่วบ้านทั่วเมืองไปแล้ว สำหรับ “หวานรักต้องห้าม” ทางช่อง 3 ที่ปลุกกระแสไปแบบไม่ผิดหวัง กับซีน แม่เคท (มาช่า วัฒนพานิช) บุกตบ ผกามาลิน (แมท ภีรนีย์) กลางไลฟ์
![](https://www.khaosod.co.th/wpapp/uploads/2024/10/J49A8431-696x464.jpg)
ทำแฟนละครเกร็งจิกเท้าแตก ลูกเทวดาสุดที่รักเปลี่ยนเป็นซาตานชั่วข้ามคืน เตือน คธา (ไมกี้ ปณิธาน) ดึงสตินิดนึงกันทั้งฟีด ทำโซเชียลเดือดจนแฮชแท็ก #หวานรักต้องห้ามEP7 และ #หวานรักต้องห้ามEP8 ติดเทรนด์ X ไทยแลนด์ อันดับ 2
![](https://www.khaosod.co.th/wpapp/uploads/2024/10/S__32759821_0-688x696.jpg)
**โดยหนุ่ม ไมกี้ พูดถึงฟีดแบ็กละครที่เปิดขึ้นบนโลกโซเชียลไว้ว่า** “ดีใจที่ทุกคนเปิดใจยอมรับหวานรักต้องห้ามนะครับ นักแสดง ทีมงานทุกคน ก็ลุ้นกันว่ากระแสตอบรับจะเป็นยังไง จนมาถึงตอนนี้ก็เห็นแล้วว่าทุกคนชื่นชอบและคอยติดตามชมละครกัน”
ADVERTISEMENT
![](https://www.khaosod.co.th/wpapp/uploads/2024/10/S__32759823_0-696x664.jpg)
“อย่างผมในฐานะนักแสดงดีใจมากๆ ครับที่มีคนฟีดแบ็กมาตลอด ทั้งเกี่ยวกับการแสดง ทั้งเรื่องแอ๊กติ้ง เรื่องบทละคร และผมเชื่อว่าทีมงานละครเรื่องนี้ต้องดีใจเหมือนกันที่ดูละคร และคอยแชร์ความคิดเห็นกันตลอด ยังไงก็ฝากติดตามอีพีที่เหลือด้วยนะครับ”
![](https://www.khaosod.co.th/wpapp/uploads/2024/10/S__32833559_0-613x696.jpg)
ทำคนดูจะต้องเตรียมยาดม ยาอม ยาหม่อง กับละครรสแซ่บเรื่องนี้กันสุดๆ ตามลุ้นตามเชียร์กันต่อไปกับเส้นทางชีวิตรักของ คธา-ผกามาลิน จะไปต่อได้แค่ไหน ติดตามใน “หวานรักต้องห้าม” ทุกวันจันทร์ – อังคาร เวลา 20.30 น. ทางช่อง 3 ดูทีวีกด 33 ดูมือถือกด 3Plus