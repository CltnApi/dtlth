---
layout: post
code: "ART2411241232LT2DFL"
origin_url: "https://www.khaosod.co.th/sports/news_9519436"
image: "https://github.com/user-attachments/assets/98f55ca6-8d98-4eda-a332-c8206cacb5e8"
title: "ยัดห่วงหนุ่มไทย โชว์ฟอร์มอัด อินโด คว้าชัยศึกคัดชิงแชมป์เอเชีย"
description: "การแข่งขันบาสเกตบอลชิงชนะเลิศแห่งเอเชีย รอบคัดเลือก รายการ \"Fiba Asia Cup 2025 Qualifiers Windows 2\" ที่สนาม อินโดนีเซีย อารีน่า"
category: "SPORTS"
language: "th"
date: 2024-11-24T12:39:17.889Z
---

# ยัดห่วงหนุ่มไทย โชว์ฟอร์มอัด อินโด คว้าชัยศึกคัดชิงแชมป์เอเชีย

[![ยัดห่วงหนุ่มไทย โชว์ฟอร์มอัด อินโด คว้าชัยศึกคัดชิงแชมป์เอเชีย](https://www.khaosod.co.th/wpapp/uploads/2024/11/Basketball.jpg "ยัดห่วงหนุ่มไทย โชว์ฟอร์มอัด อินโด คว้าชัยศึกคัดชิงแชมป์เอเชีย")](https://www.khaosod.co.th/wpapp/uploads/2024/11/Basketball.jpg)

การแข่งขันบาสเกตบอลชิงชนะเลิศแห่งเอเชีย รอบคัดเลือก รายการ “Fiba Asia Cup 2025 Qualifiers Windows 2” ที่สนาม อินโดนีเซีย อารีน่า ทีมบาสเก็ตบอลหนุ่มทีมชาติไทย ลงสนามทำการแข่งขันเกมที่ 4 ของกลุ่มเอ พบกับ อินโดนีเซีย

ปรากฎว่าแมตช์นี้ ทีมชาติไทย โชว์ฟอร์มยอดเยี่ยม เอาชนะเจ้าบ้านอินโดนีเซีย ไปได้ 112-71 คะแนน

โดยเกมนี้ เฟรดดี ลิช โชว์ผลงานทำสกอร์มากที่สุดให้ทีมชาติไทย 31 คะแนน ตามมาด้วย มาร์ติน บรอยนิก 24 แต้ม พาทีมชาติไทยคว้าแต้มได้สำเร็จ

สรุปตารางคะแนน ทีมบาสเก็ตบอลไทย รั้งอยู่ในอันดับ 3 ของกลุ่ม จากการชนะ 2 แพ้ 2 มี 6 คะแนน ขณะที่ อินโดนีเซีย แพ้ 4 แมตช์รวด จมบ๊วย

สำหรับโปรแกรมอีก 2 แมตช์ในรอบแบ่งกลุ่มจะลงสนามกันในเดือนกุมภาพันธ์ 2025 โดย ไทย จะเปิดบ้านพบ เกาหลีใต้ วันที่ 20 กุมภาพันธ์ และออกไปเยือน ออสเตรเลีย ในวันที่ 23 กุมภาพันธ์