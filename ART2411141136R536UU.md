---
layout: post
code: "ART2411141136R536UU"
origin_url: "https://www.khaosod.co.th/special-stories/news_9505882"
image: "https://github.com/user-attachments/assets/887aeb57-185e-408f-bb60-6a4ff61d5944"
title: "บีบหัวใจ! หนุ่มตามหาสุนัข หลังโดนชาวอาข่ารับไปเลี้ยง สุดสลด โดนกินแล้ว"
description: "บีบหัวใจ! หนุ่มตามหาสุนัข หลังโดนชาวอาข่ารับไปเลี้ยง สุดสลด น้องไม่อยู่ โดนกินแล้ว สารภาพเป็นขบวนการขอรับหมาไปส่งโรงเชือด"
category: "SPECIAL_STORIES"
language: "th"
date: 2024-11-14T11:40:55.811Z
---

# บีบหัวใจ! หนุ่มตามหาสุนัข หลังโดนชาวอาข่ารับไปเลี้ยง สุดสลด โดนกินแล้ว

[![บีบหัวใจ! หนุ่มตามหาสุนัข หลังโดนชาวอาข่ารับไปเลี้ยง สุดสลด โดนกินแล้ว](https://www.khaosod.co.th/wpapp/uploads/2024/11/dog-1-1-sadstory15.jpg "บีบหัวใจ! หนุ่มตามหาสุนัข หลังโดนชาวอาข่ารับไปเลี้ยง สุดสลด โดนกินแล้ว")](https://www.khaosod.co.th/wpapp/uploads/2024/11/dog-1-1-sadstory15.jpg)

**บีบหัวใจ! หนุ่มตามหาสุนัข หลังโดนชาวอาข่ารับไปเลี้ยง สุดสลด น้องไม่อยู่ โดนกินแล้ว สารภาพเป็นขบวนการขอรับหมาไปส่งโรงเชือด**

กระแสไวรัลในโลกออนไลน์กำลังวิพากษ์วิจารณ์สนั่น พร้อมวอนพรบ. คุ้มครองสัตว์ช่วยจัดการที หลังหนุ่มคนหนึ่งออกมาโพสต์ตามหาคนรับเลี้ยงสุนัข ซึ่งรับไปแล้วตัดการติดต่อเลย จากนั้นเมื่อโพสต์ดังกล่าวมีการอัปเดตว่า _“ติดต่อมาแล้วครับ ทั้งคนให้และคนรับ ซูชิอยู่แม่ฟ้าหลวงครับ”_ พร้อมบอกว่าอ้างว่าหมาหลุดหายไป

อย่างไรก็ตาม โพสต์ดังกล่าวก็ยังมีการวิพากษ์วิจารณ์พร้อมขอให้แสดงภาพน้องซูชิ สุนัขตัวเป็น ๆ ทั้งยังให้หนุ่มเจ้าของโพสต์แจ้งความดำเนินคดีเกี่ยวกับเคสดังกล่าวด้วย เพราะมีความไม่น่าไว้วางใจและความน่าสงสัยบางอย่างที่เกิดขึ้น

[![](https://www.khaosod.co.th/wpapp/uploads/2024/11/dog-1-1-sadstory12.jpg)](https://www.khaosod.co.th/wpapp/uploads/2024/11/dog-1-1-sadstory12.jpg)

ล่าสุด เรื่องราวดังกล่าวได้ไปมูลนิธิวอชด็อก ไทยแลนด์ได้เข้ามาประสานปศุสัตว์จังหวัดเชียงราย เนื่องจากผู้รับเลี้ยงเป็นชาวอาข่า หมู่บ้านป่าซางน้อย ต.แม่คำ อ.แม่จัน จ.เชียงราย ด้านเจ้าหน้าที่ตำรวจเค้นจนรับสารภาพว่า **เป็นขบวนการขอรับหมาไปส่งโรงเชือด** และสารภาพว่า **สุนัขเสียชีวิตและถูกกินไปแล้ว**

เท่านั้นไม่พอ ยังมีผู้เสียหายเพิ่มว่า ไม่ได้ว่าแค่สุนัขที่ชื่อซูชิเท่านั้น แต่ยังมีหมี ลัคกี้ ซูโม่ รวมกัน 4 ชีวิตที่ถูกพารับเลี้ยงและตกเป็นเหยื่อในเหตุการณ์นี้ นับตั้งแต่เรื่องราวดังกล่าวถูกแชร์ ประชาชนจำนวนมาก**วอนให้เจ้าหน้าที่ตำรวจและภาครัฐตามสืบให้ถึงโรงเชือด** เพื่อตัดตอนขบวนการได้ส่วนหนึ่งและช่วยเหลือน้องตัวอื่น ๆ ที่ยังไม่ถูกทำร้าย ป้องกันไม่ให้น้องตัวอื่น ๆ ตกเป็นเหยื่อเพิ่มเติม นอกจากนี้ วอนโทษให้คนทำผิดได้รับโทษตามกฎหมาย



[![](https://www.khaosod.co.th/wpapp/uploads/2024/11/dog-1-1-sadstory11.jpg)](https://www.khaosod.co.th/wpapp/uploads/2024/11/dog-1-1-sadstory11.jpg) [![](https://www.khaosod.co.th/wpapp/uploads/2024/11/dog-1-1-sadstory13.jpg)](https://www.khaosod.co.th/wpapp/uploads/2024/11/dog-1-1-sadstory13.jpg)