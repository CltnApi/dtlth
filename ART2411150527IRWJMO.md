---
layout: post
code: "ART2411150527IRWJMO"
origin_url: "https://www.khaosod.co.th/entertainment/news_9506674"
image: "https://github.com/user-attachments/assets/3493c7ec-9d2e-414d-a5a0-0698d08eca13"
title: "มาริโอ้ เล่าทริปขี่มอเตอร์ไซค์ 7 วัน จากไทยไปทิเบต ลั่น! สุดเจ๋งโม้ได้อีกยาว"
description: "มาริโอ้ เล่าทริปขี่มอเตอร์ไซค์ 7 วัน จากไทยไปทิเบต ลั่น! สุดเจ๋งโม้ได้อีกยาว - เล็งชวน จันจิ มาแจมรายการยูทูบอีก"
category: "ENTERTAINMENT"
language: "th"
date: 2024-11-15T05:38:02.289Z
---

# มาริโอ้ เล่าทริปขี่มอเตอร์ไซค์ 7 วัน จากไทยไปทิเบต ลั่น! สุดเจ๋งโม้ได้อีกยาว

[![มาริโอ้ เล่าทริปขี่มอเตอร์ไซค์ 7 วัน จากไทยไปทิเบต ลั่น! สุดเจ๋งโม้ได้อีกยาว](https://www.khaosod.co.th/wpapp/uploads/2024/11/mohhhh111.jpg "มาริโอ้ เล่าทริปขี่มอเตอร์ไซค์ 7 วัน จากไทยไปทิเบต ลั่น! สุดเจ๋งโม้ได้อีกยาว")](https://www.khaosod.co.th/wpapp/uploads/2024/11/mohhhh111.jpg)

_**มาริโอ้ เล่าทริปขี่มอเตอร์ไซค์ 7 วัน จากไทยไปทิเบต ลั่น! สุดเจ๋งโม้ได้อีกยาว – เล็งชวน จันจิ มาแจมรายการยูทูบอีก**_

นอกจากเรื่องของงานแสดงจะเป็นที่ยอมรับแล้ว ดูเหมือนว่าตอนนี้พระเอกหนุ่มชื่อดัง **มาริโอ้ เมาเร่อ** จะกลายเป็นยูทูบเบอร์ขวัญใจแฟนๆ ไปอีกคน หลังรายการ **Oh Lunla(โอ้ลั้นลา)** ทางช่องยูทูบ Mario World ได้กระแสตอบรับเป็นอย่างดี จนตอนนี้เดินทางมาถึงอีพีที่ 130 แล้ว

[![](https://www.khaosod.co.th/wpapp/uploads/2024/11/666666666666-4.jpg)](https://www.khaosod.co.th/wpapp/uploads/2024/11/666666666666-4.jpg)

โดย **มาริโอ้** ได้ให้สัมภาษณ์หลังจบงานแถลงข่าวเปิดตัวภาพยนตร์ **“ไรเดอร์”** วันนี้(14พ.ย.67) ที่ บ.สหมงคลฟิล์มฯ ซอยพหลโยธิน 2 ถึงการทำรายการยูทูบของตัวเอง พร้อมกับแชร์ประสบการณ์ทริปล่าสุดที่เจ้าตัวขี่มอเตอร์ไซค์จากเมืองไทยไปทิเบตให้ฟัง

**รับบทยูทูบเบอร์อีกคนของวงการกับรายการ “โอ้ลั้นลา” แล้ว?** “สำหรับ โอ้ลั้นลา นี่ก็เป็นรายการหนึ่งใน YouTube ที่เราไม่ควรพลาดในการที่จะกดไลก์ กดแชร์ และกดกระดิ่ง ต้องบอกว่าคอนเทนต์ในรายการที่เห็นว่าเยอะอยู่แล้วยังสามารถเยอะได้อีก โอ้ลั้นลาของเรามีการพัฒนาอยู่ตลอด”

[![](https://www.khaosod.co.th/wpapp/uploads/2024/11/2222222222222-3.jpg)](https://www.khaosod.co.th/wpapp/uploads/2024/11/2222222222222-3.jpg)

ADVERTISEMENT

**งานแน่นแต่ก็ยังหาเวลาทำคอนเทนต์ได้****?** “ผมอยากไปทำด้วยแหละเพราะเป็นสิ่งที่ชอบ หลังจากนี้คงจะได้เห็นอะไรมากขึ้น _อย่างล่าสุดก็มี โอ้ลั้นลา Collector รู้สึกว่าตัวเองมีแฟนคลับเพิ่มขึ้นที่เขามาเห็นเราในด้านของการที่เป็น Collector_ เราเองก็ชอบสะสมและได้ความรู้ในการสะสมด้วย แล้วก็อยากจะไปรู้แพสชั่นของแต่ละคนด้วย”

**แต่เรื่องของการท่องเที่ยวก็ยังมีให้เห็นอยู่****?** “มีเรื่อยๆ ครับ _ล่าสุดเพิ่งไปจีนมา ขี่มอเตอร์ไซค์จากเมืองไทยไปทิเบต_ โอ้ลั้นลาก็ไปถ่ายด้วย ทุกคนจะได้เห็นการเดินทางตั้งแต่เมืองไทยไปเลย โอ้คว่ำยังไง _ทริปนี้เจ๋งมากผมโม้ได้อีกนานเลยครับ ไปถึงทิเบตเลยนะ ขี่มอเตอร์ไซค์อย่างเดียวทั้งหมด 7 วัน”_

[![](https://www.khaosod.co.th/wpapp/uploads/2024/11/5555555555555-7.jpg)](https://www.khaosod.co.th/wpapp/uploads/2024/11/5555555555555-7.jpg)

**ขี่มอเตอร์ไซค์** **7 วัน น้องชายเราเป็นยังไงบ้าง?** “น้องชายเวรี่กู้ด แต่ท่าค้างอยู่แบบนี้(ทำท่านั่งขี่) ลงจากรถไปฉี่ไปทำอะไรก็ยังอยู่ท่านี้อยู่เลย เหมือนแช่อยู่ 6-7 ชม. แต่มันก็เป็นความสุข ที่สำคัญคือเราเปิดโลกด้วย ไม่คิดว่าวันนึงตัวเองจะมีโอกาสขี่มอเตอร์ไซค์จากไทยไปเมืองจีนได้ ทริปนี้ประทับใจทุกอย่างเลย ทั้งเรื่องของรถ คนที่เดินทางด้วย และเส้นทางมันสวยมาก อยากให้รอติดตามกันในโอ้ลั้นลา น่าจะได้ชมกันอาทิตย์หน้าครับ”

**แล้วจะชวน จันจิ มาแจมในรายการอีกไหม****?** “เคยมีมาแจมตอนที่พาเขาไปดูสัตว์ ถามว่าจะมีมาอีกไหม น่าจะมีแว้บๆ มาเรื่อยๆ แหละ แต่ต้องหลีกทางให้นางเอกช่องโอ้ลั้นลาก่อน เพราะว่าคุณผู้จัดการส่วนตัวเขาเป็นตัวเมนอยู่ _เอาเป็นว่ารอดูแล้วกันถ้าว่างเมื่อไหร่ก็คงจะได้เห็นจันจิแน่นอน”_

[![](https://www.khaosod.co.th/wpapp/uploads/2024/11/11111111111-3.jpg)](https://www.khaosod.co.th/wpapp/uploads/2024/11/11111111111-3.jpg)

[![](https://www.khaosod.co.th/wpapp/uploads/2024/11/3333333333333-3.jpg)](https://www.khaosod.co.th/wpapp/uploads/2024/11/3333333333333-3.jpg)

[![](https://www.khaosod.co.th/wpapp/uploads/2024/11/4444444444444-7.jpg)](https://www.khaosod.co.th/wpapp/uploads/2024/11/4444444444444-7.jpg)