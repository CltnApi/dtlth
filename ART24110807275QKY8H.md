---
layout: post
code: "ART24110807275QKY8H"
origin_url: "https://www.khaosod.co.th/entertainment/news_9496281"
image: "https://github.com/user-attachments/assets/669fb640-25b7-4ec7-99bf-43ef2c57e596"
title: "อองรี PROXIE ฝากไว้เป็นอุทาหรณ์! โดนแอบถ่ายในห้องน้ำ ลงบันทึกประจำวันแล้ว"
description: "ศิลปินหนุ่มฮอต อองรี PROXIE เตือนภัย! ให้ระวังการเข้าห้องน้ำสาธารณะ หลังโดนแอบถ่าย ด้านจิตใจโอเคดี ลงบันทึกประจำวันเรียบร้อย"
category: "ENTERTAINMENT"
language: "th"
date: 2024-11-08T07:31:08.071Z
---

# อองรี PROXIE ฝากไว้เป็นอุทาหรณ์! โดนแอบถ่ายในห้องน้ำ ลงบันทึกประจำวันแล้ว

[![อองรี PROXIE ฝากไว้เป็นอุทาหรณ์! โดนแอบถ่ายในห้องน้ำ ลงบันทึกประจำวันแล้ว](https://www.khaosod.co.th/wpapp/uploads/2024/11/onglee1.jpg "อองรี PROXIE ฝากไว้เป็นอุทาหรณ์! โดนแอบถ่ายในห้องน้ำ ลงบันทึกประจำวันแล้ว")](https://www.khaosod.co.th/wpapp/uploads/2024/11/onglee1.jpg)

_**ศิลปินหนุ่มฮอต อองรี PROXIE เตือนภัย! ให้ระวังการเข้าห้องน้ำสาธารณะ หลังโดนแอบถ่าย ด้านจิตใจโอเคดี ลงบันทึกประจำวันเรียบร้อย**_

สังคมสมัยนี้น่ากลัวจริงๆ ล่าสุด **“ออสการ์ เอ็ดเวิร์ด วัตราเศรษฐ์”** หรือ **“อองรี”** หนึ่งในสมาชิก **PROXIE** ได้ออกมาโพสต์เตือนภัยให้ระวังการเข้าห้องน้ำสาธารณะ เนื่องจากมีบุคคลไม่หวังดีได้แอบถ่ายขณะเข้าห้องน้ำ

[![](https://www.khaosod.co.th/wpapp/uploads/2024/11/onglee5.jpg)](https://www.khaosod.co.th/wpapp/uploads/2024/11/onglee5.jpg)

โดยอองรีได้โพสต์เรื่องราวนี้ผ่านทาง Broadcast ในไอจีของวง ว่าขณะเข้าห้องน้ำสาธารณะรู้สึกผิดสังเกต และพบว่ามีมือปริศนายื่นมือมาถ่ายจากด้านบน ตอนนี้ได้ไปลงบันทึกประจำวันเรียบร้อย ส่วนด้านสภาพจิตใจตอนนี้โอเค พร้อมฝากถึงแฟนๆ ให้ระมัดระวังตัวด้วย

“ฝากไว้เป็นอุทาหรณ์เตือนภัยสำหรับทุกคนที่เข้าห้องน้ำสาธารณะครับ เนื่องจากวันนี้อองรีเข้าห้องน้ำสาธารณะ แล้วรู้สึกผิดสังเกต แล้วเจอมือปริศนายื่นเข้ามาถ่ายจากด้านบน หากใครเข้าห้องน้ำสาธาณะไม่ว่าผู้หญิงหรือผู้ชาย ควรดูแลระมัดระวังด้วยนะครับ จากเหตุการณ์นี้ อองรีและเฮียบั้คได้ไปทำการลงบันทึกประจำวันแล้วครับ ระวังกันด้วยนะครับผม”

“ระวังตัวกันด้วยนะครับผม ผมโอเคนะครับ แค่อยากมาฝากไว้ให้เป็นอุทาหรณ์”

ADVERTISEMENT

[![](https://www.khaosod.co.th/wpapp/uploads/2024/11/onglee3.jpg)](https://www.khaosod.co.th/wpapp/uploads/2024/11/onglee3.jpg)

ด้านค่ายต้นสังกัดของอองรีก็ได้ออกจดหมายจากเหตุการณ์ที่ “ออสการ์ เอ็ดเวิร์ด วัตราเศรษฐ์” หรือ “อองรี” หนึ่งในสมาชิก PROXIE ได้ถูกบุคคลไม่หวังดีแอบถ่ายในการทำภารกิจส่วนตัวในห้องน้ำสาธารณะ ทางบริษัท ดรีมเมอร์ส โซไซตี้ เมเนจเมนท์ จำกัด ไม่ได้นิ่งนอนใจต่อเหตุการณ์ที่เกิดขึ้น โดยหลังจากที่เกิดเรื่อง ได้มีการเดินทางเพื่อไปลงบันทึกประจำวัน และดำเนินการขั้นตอนทางกฎหมายต่อไป

โดยทางบริษัทฯ ต้องขอขอบคุณตำรวจทุกท่าน ที่ช่วยดำเนินการในครั้งนี้ และหวังเป็นอย่างยิ่งว่าเหตุการณ์ในลักษณะนี้ จะไม่เกิดขึ้นกับบุคคลใดอีก

ในส่วนของสภาพจิตใจ “อองรี” เจ้าตัวตกใจต่อเหตุการณ์ที่เกิดขึ้น แต่ไม่ได้วิตกกังวลแต่อย่างใด อองรีจึงอยากให้เหตุการณ์นี้เป็นอุทาหรณ์ให้ทุกท่านได้ระมัดระวังตัวในการใช้ห้องน้ำสาธารณะต่อไป

[![](https://www.khaosod.co.th/wpapp/uploads/2024/11/onglee4.jpg)](https://www.khaosod.co.th/wpapp/uploads/2024/11/onglee4.jpg)