---
layout: post
code: "ART2411170747K32PLR"
origin_url: "https://www.khaosod.co.th/special-stories/news_9509323"
image: "https://github.com/user-attachments/assets/b73b06de-20a7-4324-be70-36b08883a36b"
title: "ตึงแต่เช้า เผยคลิป ชายขี่ จยย. ดมกาวไปด้วย ลั่นไม่กลัวตำรวจจับ"
description: "ตึงแต่เช้า เผยคลิป ชายขี่ จยย. ดมกาวไปด้วย ลั่นไม่กลัวตำรวจจับ ขับผ่านวัด กระทรวงมหาดไทย สังคมออนไลน์ตั้งคำถาม แบบนี้ อันตรายไหม?!"
category: "SPECIAL_STORIES"
language: "th"
date: 2024-11-17T07:51:26.263Z
---

# ตึงแต่เช้า เผยคลิป ชายขี่ จยย. ดมกาวไปด้วย ลั่นไม่กลัวตำรวจจับ

[![ตึงแต่เช้า เผยคลิป ชายขี่ จยย. ดมกาวไปด้วย ลั่นไม่กลัวตำรวจจับ](https://www.khaosod.co.th/wpapp/uploads/2024/11/smell.jpg "ตึงแต่เช้า เผยคลิป ชายขี่ จยย. ดมกาวไปด้วย ลั่นไม่กลัวตำรวจจับ")](https://www.khaosod.co.th/wpapp/uploads/2024/11/smell.jpg)

**ตึงแต่เช้า เผยคลิป ชายขี่ จยย. ดมกาวไปด้วย ลั่นไม่กลัวตำรวจจับ ขับผ่านวัด กระทรวงมหาดไทย สังคมออนไลน์ตั้งคำถาม แบบนี้ อันตรายไหม?!**

เมื่อเวลา 13.30 น. วันที่ 17 พ.ย.2567 **นายเอ (นามสมมติ)** เปิดใจกับ ‘ข่าวสดออนไลน์’ หลังโพสต์คลิปเหตุการณ์ชายคนหนึ่งขี่รถจักรยานยนต์และดมกาวไปด้วย ทำให้โลกโซเชียลตั้งคำถามว่า พฤติกรรมดังกล่าวอันตรายกับสังคมหรือไม่

นายเอ กล่าวว่า ตอนที่เจอเห็นว่าชายคนดังกล่าวจอดรถอยู่หน้าถนนอัษฎางค์ หน้ากระทรวงมหาดไทย ซึ่งกำลังคร่อมรถมอเตอร์ไซต์อยู่ ตนกำลังจะขับรถมอเตอร์ไซค์ออกไปซื้อของเช่นเดียวกัน จึงทักทายเขาก่อน เพราะตอนนั้นยังไม่เห็นว่าอีกฝ่ายหยิบอะไรขึ้นมาดม แต่พอมองใกล้ๆ ปรากฏว่า มีกาวใส่อยู่ในขวดชาเขียว ตนจึงบอกให้เขาขับไปที่อื่น

เมื่ออีกฝ่ายขึ้นคร่อม มอเตอร์ไซค์แล้วสตาร์ทรถ เขามีท่าทีโวยวายเสียงดังขึ้นมา ตนจึงหยิบโทรศัพท์ขึ้นมาอัดคลิปเหตุการณ์เอาไว้ แล้วขับตามไป พยายามให้อีกฝ่ายออกห่างจากสถานที่ราชการและวัดที่อยู่บริเวณนั้น

ซึ่งในช่วงเหตุการณ์นั้น คนที่ผ่านไปผ่านมาแถวนั้นก็มองตามว่าเกิดอะไรขึ้น แต่ไม่ได้ดูตกใจอะไร ซึ่งจากการสอบถามพ่อค้าแม่ค้าแถวนั้น ก็ได้ข้อมูลว่า เห็นบุคคลดังกล่าวมาขอเข้าอยู่บ่อย ๆ

เมื่อผู้สื่อข่าวถามว่า เห็นในคลิปมีช่วงนึงที่ ขับรถสวนกับเจ้าหน้าที่ตำรวจ ได้ดำเนินการอะไรหรือไม่นั้น ตำรวจคนที่เดินสวนเขามาทำบุญที่วัดและกำลังจะกลับพอดี ซึ่งเขาก็มองเหตุการณ์นี้ แต่ก็ไม่ได้มีอะไรต่อ

ขณะที่ตนทำงานอยู่ในกระทรวงมหาดไทยด้วย เบื้องต้น ยังไม่ได้แจ้งเรื่องราวกับเจ้าหน้าที่ตำรวจแต่อย่างใด แต่ตนก็ได้บอกกับอีกฝ่ายไปว่า ”ตำรวจจะจับไหม“ อีกฝ่ายก็ตอบกลับมาเสียงดังว่า ”ไม่กลัวหรอก!“

ทั้งนี้ ตอนที่อีกฝ่ายขับรถ ก็เป็นการขับปกติ ไม่ได้เมา ขับปาดไปปาดมา สร้างความเดือดร้อนให้บนท้องถนน

ด้านสังคมออนไลน์ตั้งคำถามและหวั่นว่าการดมกาวแล้วขี่รถจยย. จะอันตรายต่อผู้ใช้รถใช้ถนนคนอื่นๆ