---
layout: post
code: "ART2411200852X3Q2BD"
origin_url: "https://www.khaosod.co.th/special-stories/news_9513478"
image: "https://github.com/user-attachments/assets/1bcd0430-a6b3-49b1-9553-649e04bb6744"
title: "หนุ่ม OnlyFans อวดหุ่นแซ่บ-ตดโชว์ แฟน ๆ ชอบใจ ทำเงินปีละหลายล้าน!"
description: "หนุ่มทำอาชีพสุดหวิว อวดหุ่นแซ่บ-ตดโชว์ ทำแฟน ๆ ชอบใจเพียบ สร้างรายได้ปีละ 5 ล้าน!"
category: "SPECIAL_STORIES"
language: "th"
date: 2024-11-20T08:57:16.555Z
---

# หนุ่ม OnlyFans อวดหุ่นแซ่บ-ตดโชว์ แฟน ๆ ชอบใจ ทำเงินปีละหลายล้าน!

[![หนุ่ม OnlyFans อวดหุ่นแซ่บ-ตดโชว์ แฟน ๆ ชอบใจ ทำเงินปีละหลายล้าน!](https://www.khaosod.co.th/wpapp/uploads/2024/11/only1120-1w.jpg "หนุ่ม OnlyFans อวดหุ่นแซ่บ-ตดโชว์ แฟน ๆ ชอบใจ ทำเงินปีละหลายล้าน!")](https://www.khaosod.co.th/wpapp/uploads/2024/11/only1120-1w.jpg)

**หนุ่มทำอาชีพสุดหวิว อวดหุ่นแซ่บ-****ตดโชว์** **ทำแฟน ๆ ชอบใจเพียบ** **สร้างรายได้ปีละ 5 ล้าน!**

เรื่องราวเป็นของ **“นาธาน ไวลด์”** หรือที่รู้จักกันในชื่อ **“แนธ”** ชายหนุ่มเจ้าของบั้นท้ายสุดเซ็กซี่ จากออสเตรเลีย เขาสามารถทำเงินได้มากกว่า 10,000 ปอนด์ต่อเดือน (ราว 430,000 บาท) จากการทำคอนเทนต์ขณะที่เขาผายลม และแต่งตัวสวมบทบาทลงบน OnlyFans

โดยแนธเคยทำงานเป็นพนักงานร้านฟิชแอนด์ชิพส์ ก่อนที่จะคิดหารายได้เสริมด้วยการเป็นพนักงานเสิร์ฟแบบเปลือยท่อนบน ปัจจุบันเขากลายเป็นที่โด่งดังในโซเชียลจากคอนเทนต์สุดแซ่บของเขา

_“ตอนแรกผมคิดว่าผมจะไม่มีวันเป็นนักเต้นระบำเปลื้องผ้า ผมจะไม่ทำแบบนั้น แต่ทุกอย่างก็เปลี่ยน ทีมงานต้องการนักเต้นเปลื้องผ้าชายเพิ่มและผมก็ขึ้นแสดงบนเวที ผมทำอย่างนั้นมาประมาณ 6 ปีจนกระทั่งเกิดโควิด”_

[![](https://www.khaosod.co.th/wpapp/uploads/2024/11/only1120-1.jpg)](https://www.khaosod.co.th/wpapp/uploads/2024/11/only1120-1.jpg)

สามเดือนหลังจากเริ่มอาชีพเสริมที่วาบหวิวนี้ แนธมีรายได้มากพอที่จะเปลี่ยนทำเป็นอาชีพหลักได้ เขาทุ่มเทให้กับการถ่ายคอนเทนต์หวิวในฐานะผู้สร้างคอนเทนต์บน OnlyFans ที่มีรายได้สูงที่สุดคนหนึ่ง

แนธมักได้รับคำขอให้แต่งตัวและสวมบทบาทเป็นตัวละครต่าง ๆ และยอมรับว่าเคยได้รับข้อเสนอเป็นเงินหกหลักจากคนที่ต้องการมีเซ็กซ์กับเขา ซึ่งนอกจากการสวมบทบาทสมมติและคอนเทนต์เกี่ยวกับเท้า คำขอที่ทำเงินได้มากที่สุดคือการเห็นเขาผายลม

_“บางคนอยากให้ผมใส่สูทและแสดงเป็นผู้จัดการฝ่ายบุคคล บางครั้งก็ให้แต่งเป็นนักเรียน ผมเคยได้รับข้อเสนอเป็นเงินหกหลักให้เพื่อแลกกับการหลับนอน แต่ผมปฏิเสธ มันจะไม่มีวันเกิดขึ้น ผมได้รับข้อเสนอให้ตดเยอะมาก มันอาจจะพอ ๆ กับคอนเทนต์ยอดนิยมที่สุดของผมเลย ผมแปลกใจทุกครั้งว่ามีคนซื้อมันเยอะมาก”_

[![](https://www.khaosod.co.th/wpapp/uploads/2024/11/only1120-2.jpg)](https://www.khaosod.co.th/wpapp/uploads/2024/11/only1120-2.jpg)

**ขอบคุณที่มา** dailystar