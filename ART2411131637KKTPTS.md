---
layout: post
code: "ART2411131637KKTPTS"
origin_url: "https://www.khaosod.co.th/sports/news_9504466"
image: "https://github.com/user-attachments/assets/dc156da7-c8e4-4ef3-a8c7-e2c52886892f"
title: "อิมาน คาลิฟ กำปั้นเหรียญทองหญิงโอลิมปิกเปิดใจครั้งแรกปมผลตรวจเพศเป็นผู้ชาย"
description: "อิมาน คาลิฟ กำปั้นเจ้าของเหรียญทองหญิงโอลิมปิกจากแอลจีเรีย เปิดใจครั้งแรกหลังถูกสื่อฝรั่งเศสนำเอกสารเรื่องการตรวจเพศว่าเป็นผู้ชายออกมาเผยแพร่ โดยแย้มเตรียมดำเนินการทางกฎหมายในเรื่องนี้"
category: "SPORTS"
language: "th"
date: 2024-11-13T16:41:39.640Z
---

# อิมาน คาลิฟ กำปั้นเหรียญทองหญิงโอลิมปิกเปิดใจครั้งแรกปมผลตรวจเพศเป็นผู้ชาย

[![อิมาน คาลิฟ กำปั้นเหรียญทองหญิงโอลิมปิกเปิดใจครั้งแรกปมผลตรวจเพศเป็นผู้ชาย](https://www.khaosod.co.th/wpapp/uploads/2024/11/Imane-Khelif-94366.jpg "อิมาน คาลิฟ กำปั้นเหรียญทองหญิงโอลิมปิกเปิดใจครั้งแรกปมผลตรวจเพศเป็นผู้ชาย")](https://www.khaosod.co.th/wpapp/uploads/2024/11/Imane-Khelif-94366.jpg)

**อิมาน คาลิฟ กำปั้นเจ้าของเหรียญทองหญิงโอลิมปิกจากแอลจีเรีย เปิดใจครั้งแรกหลังถูกสื่อฝรั่งเศสนำเอกสารเรื่องการตรวจเพศว่าเป็นผู้ชายออกมาเผยแพร่ โดยแย้มเตรียมดำเนินการทางกฎหมายในเรื่องนี้**

โดย คาลิฟ เอาชนะ หลิ่ว จากจีน ขาดลอย 5-0 เสียงในรอบชิงชนะเลิศมวยสากลสมัครเล่น โอลิมปิกเกมส์ 2024 รุ่นน้ำหนักไม่เกิน 66 กิโลกรัมหญิงคว้าเหรียญทองไปครอง

นอกจากนั้นแล้วในรอบรองชนะเลิศ คาลิฟ ยังเอาชนะ “น้องบี” จันทร์แจ่ม สุวรรณเพ็ง กำปั้นทีมชาติไทยเข้าไปชิงชนะเลิศด้วยส่วน จันทร์แจ่ม จบทัวร์นาเมนต์ด้วยการคว้าเหรียญทองแดง

ถึงกระนั้นมีผู้สื่อข่าวชาวฝรั่งเศสชื่อว่า “เดฟเฟ อัล อัลเดีย” ได้นำเอกสารการตรวจเพศจากโรงพยาบาลในฝรั่งเศส และแอลจีเรียของ คาลิฟ ออกมาเปิดเผยผ่านนิตยสาร “รีดักซ์”

Gold medalist in the the women’s 66 kg boxing Algeria’s Imane Khelif, left, and bronze medalist in the men’s 800m Djamel Sedjati arrive after the 2024 Summer Olympics, Monday, Aug. 12, 2024, at Algiers airport, Algeria. (AP Photo/Anis Belghoul)



ปรากฏว่า กำปั้นวัย 25 ปีรายนี้มีโครโมโซมเป็น XY หรือโครโมโซมของผู้ชาย รวมถึงการมีอัณฑะภายใน, มีองคชาตขนาดเล็ก และไม่มีมดลูกด้วย ซึ่งบ่งบอกว่า เกิดจากภาวะขาดเอนไซม์ 5-alpha reductase ที่มักถูกกำหนดให้เป็นเพศหญิงเมื่อแรกเกิดโดยพิจารณาจากอวัยวะเพศภายนอก

จากเรื่องที่เกิดขึ้นทำให้ คาลิฟ โดนวิจารณ์อย่างหนักในโซเชียลมีเดีย และมีการเรียกร้องให้มีการริบเหรียญโอลิมปิกทองคืนด้วย

จนล่าสุด คาลิฟ ซึ่งยืนยันว่าตัวเองเป็นผู้หญิงแท้หลายครั้งก่อนหน้านี้ได้กล่าวถึงประเด็นดังกล่าวเป็นครั้งแรกระหว่างที่ไปออกรายการโทรทัศน์ “โล สตาโต เดลเล โคเซ” ของอิตาลี โดยแย้มเตรียมดำเนินการทางกฎหมายกับผู้สื่อข่าวรายดังกล่าว “เราจะพบกับนักข่าวชาวฝรั่งเศสในศาล”

