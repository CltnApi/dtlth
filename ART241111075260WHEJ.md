---
layout: post
code: "ART241111075260WHEJ"
origin_url: "https://www.khaosod.co.th/sports/news_9500194"
image: "https://github.com/user-attachments/assets/fa21e9bf-c162-4c48-9f55-93c34006a363"
title: "ประวัติ ยันไม่เคยใช้สารกระตุ้น - รับขาดทดสอบ 2 ครั้งเพราะเลินเล่อ"
description: "จากกรณีที่ ประวัติ วะโฮรัมย์ ถูกคณะกรรมการพาราลิมปิกสากล (ไอพีซี) แบนเป็นเวลา 1 ปี เนื่องจากละเมิดกฎต่อต้านการใช้สารกระตุ้น โดยมีรายงานว่า ประวัติ"
category: "SPORTS"
language: "th"
date: 2024-11-11T08:01:15.789Z
---

# ประวัติ ยันไม่เคยใช้สารกระตุ้น - รับขาดทดสอบ 2 ครั้งเพราะเลินเล่อ

[![ประวัติ ยันไม่เคยใช้สารกระตุ้น - รับขาดทดสอบ 2 ครั้งเพราะเลินเล่อ](https://www.khaosod.co.th/wpapp/uploads/2024/11/history.jpg "ประวัติ ยันไม่เคยใช้สารกระตุ้น - รับขาดทดสอบ 2 ครั้งเพราะเลินเล่อ")](https://www.khaosod.co.th/wpapp/uploads/2024/11/history.jpg)

จากกรณีที่ ประวัติ วะโฮรัมย์ นักกีฬาคนพิการ วีลแชร์เรซซิ่งของไทย ถูกคณะกรรมการพาราลิมปิกสากล (ไอพีซี) แบนเป็นเวลา 1 ปี เนื่องจากละเมิดกฎต่อต้านการใช้สารกระตุ้น โดยมีรายงานว่า ประวัติ ยื่นคำร้องการตรวจล้มเหลว 1 ครั้ง และขาดการทดสอบอีก 2 ครั้ง ระหว่างวันที่ 1 พ.ค.2023 – 21 เม.ย.2024 ก่อนถูก ไอพีซี สั่งระงับการแข่งขันชั่วคราวเมื่อวันที่ 19 ก.ค. ที่ผ่านมา

ล่าสุด ประวัติ วะโฮรัมย์ ออกมาชี้แจงว่า “จากข่าวที่ออกมานี้ ผมนายประวัติ วะโฮรัมย์ นักกีฬาวีลแชร์เรสซิ่งทีมชาติไทย ขออนุญาตอธิบายข้อเท็จจริงเบื้องต้น ดังนี้ครับ

1 .จากข่าว ผมขอยืนยันด้วยเกียรติของผมที่รับใช้ชาติมากกว่า25 ปี ผม “ไม่เคยมีการใช้สารกระตุ้นใดๆทั้งสิ้น” ซึ่งขัดต่อประมวลกฏหมายต่อการใช้สารกระตุ้นของ ไอพีซี ครับ

2 .ผมยอมรับผิดในส่วนของการขาดการทดสอบ 3 ครั้ง ซึ่งจาก 2 ใน 3 ครั้งนั้นเป็นความประมาทเลินเล่อของตัวผมเองและครอบครัวที่ไม่ระวัง ไม่อยู่ในขณะที่มีทีมงานมาทดสอบ (แต่ผมขอยืนยันตามข้อ 1 ว่าผมไม่เคยมีการใช้สารกระตุ้นแน่นอนครับ)

3 .ในส่วนของความผิดอีก 1 ครั้ง เป็นความผิดที่ไม่ได้เกิดจากตัวผม แต่เป็นความผิดพลาดจากระบบทะเบียน ซึ่งทาง ไอพีซี ก็ยอมรับว่าเป็นความผิดพลาดจากระบบทะเบียนครับ

ผมได้เตรียมตัวมาอย่างดี 4 ปี และมีความพร้อมมากๆที่จะไปแข่งขันรายการพาราลิมปิก 2024 ที่ประเทศฝรั่งเศส ที่ผ่านมา เพื่อสร้างชื่อเสียงให้กับประเทศไทย แต่ผมก็ต้องผิดหวังและเสียใจเป็นอย่างมากจากเหตุการณ์ดังกล่าวนี้”