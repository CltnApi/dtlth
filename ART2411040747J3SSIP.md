---
layout: post
code: "ART2411040747J3SSIP"
origin_url: "https://www.khaosod.co.th/special-stories/news_9489488"
image: "https://github.com/user-attachments/assets/877b470c-966a-4b5c-9d28-8e4b1cb0dd45"
title: "พบ ประวัติ อาจารย์ฮวงจุ้ยคนดัง เคยถูกดำเนินคดี จัดให้มีการเล่นพนัน ผบ.ตร. ฮึ่มสั่งสางคดี"
description: "พบ ประวัติ อาจารย์ฮวงจุ้ยคนดัง เคยถูกดำเนินคดี จัดให้มีการเล่นพนัน ผบ.ตร. ฮึ่มสั่งสางคดี ขณะที่อาจารย์ฮวงจุ้ยชื่อดัง ยันทุกอย่างสามารถชี้แจงได้ รับสมัยวัยรุ่นเคยติดพนันบอล"
category: "SPECIAL_STORIES"
language: "th"
date: 2024-11-04T07:52:42.271Z
---

# พบ ประวัติ อาจารย์ฮวงจุ้ยคนดัง เคยถูกดำเนินคดี จัดให้มีการเล่นพนัน ผบ.ตร. ฮึ่มสั่งสางคดี

[![พบ ประวัติ อาจารย์ฮวงจุ้ยคนดัง เคยถูกดำเนินคดี จัดให้มีการเล่นพนัน ผบ.ตร. ฮึ่มสั่งสางคดี](https://www.khaosod.co.th/wpapp/uploads/2024/11/aj04.jpg "พบ ประวัติ อาจารย์ฮวงจุ้ยคนดัง เคยถูกดำเนินคดี จัดให้มีการเล่นพนัน ผบ.ตร. ฮึ่มสั่งสางคดี")](https://www.khaosod.co.th/wpapp/uploads/2024/11/aj04.jpg)

**พบ ประวัติ อาจารย์ฮวงจุ้ยคนดัง เคยถูกดำเนินคดี จัดให้มีการเล่นพนัน ผบ.ตร. ฮึ่มสั่งสางคดี ขณะที่อาจารย์ฮวงจุ้ยชื่อดัง ยันทุกอย่างสามารถชี้แจงได้ รับสมัยวัยรุ่นเคยติดพนันบอล**

จากกรณีที่มีการออกมาร้องผ่านสื่อมวลชน เกี่ยวกับคุณยายรายหนึ่ง หมดเงินไปกว่า 66 ล้านบาทให้กับ อาจารย์หมอดูฮวงจุ้ยชื่อดังคนหนึ่ง โดยคุณยายวัย 77 ปี เห็น หมอดู ฮวงจุ้ย ในทีวีดิจิทัล​ ช่องดัง หลงเชื่อ เลยติดต่อให้มาดูฮวงจุ้ยที่บ้าน เมื่อเดือนกุมภาพันธ์​ 2567ขณะเดียวกันยังพบมีผู้เสียหายอีกหลายราย ที่สูญเงินไปกับอาจารย์หมอดูฮวงจุ้ยชื่อดังคนดังกล่าว

ซึ่งล่าสุดวันที่ 4 พ.ย.25567 มีรายงานว่า พล.ต.อ.กิตติ์รัฐ พันธุ์เพ็ชร์ ผบ.ตร. ได้สั่งการให้ พล.ต.ท.อัคราเดช พิมลศรี ผู้ช่วย ผบ.ตร. และ กองบัญชาการสอบสวนกลาง (บช.ก.) เข้ามาดูแลในด้านคดีความเกี่ยวกับเรื่องดังกล่าวแล้ว หลังพบผู้ดสียหายจำนวนมาก และเรื่องดังกล่าวอาจเข้าข่ายความผิดฐานฉ้อโกงประชาชน

พบ ประวัติ อาจารย์ฮวงจุ้ยคนดัง เคยถูกดำเนินคดี จัดให้มีการเล่นพนัน ผบ.ตร. ฮึ่มสั่งสางคดี

ขณะเดียวกันเพจชื่อดัง ดาวแปดแฉก ได้โพสต์ข้อความระบุว่า “หมอเดาลวงคุณยายทำพิธีสูญเงิน 66 ล้านบาท มีประวัติอาชญากรรม!! ตำรวจ พบว่า เคยถูกดำเนินคดี พรบ.เช็ค 2 คดี ท้องที่ สภ.คูคต และ สภ.ลำลูกกา และคดีจัดให้มีการเล่นพนัน ท้องที่ สภ.บางใหญ่”

ขณะเดียวกันในรายการโหนกระแส อาจารย์ฮวงจุ้ยชื่อดัง ได้ชี้แจงว่า เรื่องคดีต่างๆสามารถชี้แจงได้ แล้วคดีก็จบไปแล้ว พร้อมยอมรับกับพิธีกรดัง หนุ่ม กรรชัย ว่า สมัยอดีตที่เป็นวัยรุ่นเคนติดการพนันฟุตบอล