---
layout: post
code: "ART2411171447J4IYUE"
origin_url: "https://www.khaosod.co.th/entertainment/news_9509789"
image: "https://github.com/user-attachments/assets/06661efd-91f4-4990-ac2f-861f069f03fd"
title: "'ณวัฒน์' เผยไม่กระทบคนดู หลังร่วมงานช่องวัน เพิ่งโพสต์จวกวางยาทรมานสัตว์"
description: "&#8216;ณวัฒน์&#8217; เผยไม่กระทบคนดู หลังร่วมงานช่องวัน..."
category: "ENTERTAINMENT"
language: "th"
date: 2024-11-17T14:51:38.445Z
---

# 'ณวัฒน์' เผยไม่กระทบคนดู หลังร่วมงานช่องวัน เพิ่งโพสต์จวกวางยาทรมานสัตว์

[!['ณวัฒน์' เผยไม่กระทบคนดู หลังร่วมงานช่องวัน เพิ่งโพสต์จวกวางยาทรมานสัตว์](https://www.khaosod.co.th/wpapp/uploads/2024/11/naweatone.jpg "'ณวัฒน์' เผยไม่กระทบคนดู หลังร่วมงานช่องวัน เพิ่งโพสต์จวกวางยาทรมานสัตว์")](https://www.khaosod.co.th/wpapp/uploads/2024/11/naweatone.jpg)

**‘ณวัฒน์’ เผยไม่กระทบคนดู หลังร่วมงานช่องวัน ทั้งที่ก่อนหน้านี้เพิ่งโพสต์จวกวางยาทรมานสัตว์ ลั่นมันไม่สามารถเรียกเรตติ้ง-สปอนต์เซอร์ได้อีกแล้ว**

วันที่ 17 พ.ย.67 นายณวัฒน์ อิสรไกรศีล ประธานเจ้าหน้าที่บริหาร บริษัท มิสแกรนด์ อินเตอร์เนชั่นแนล จำกัด (มหาชน) แถลงข่าวการจัดงานแฟนมีตติ้ง “1st Fam Meeting Englot in Bangkok” พร้อมเปิดใจกรณี โพสต์จวกเรื่องทรมานสัตว์ ขณะที่กำลังร่วมงานกับช่องวันว่า ผมว่าไม่มีปัญหา ผมว่าการดูแลเรื่องของสัตว์เลี้ยงเป็นสิ่งสำคัญ ฟิล์ม ธนภัทร ซึ่งเป็นนักแสดงหลัก เขารู้สึกหนักใจกับการที่เขาต้องเห็นภาพนั้น เขารู้สึกแย่ ก็เก็บเอาไว้เป็นบทเรียนสำหรับช่องวัน

เรา MGI ไม่ร่วมงานกับงานที่มีการทรมานสัตว์ ผิดกฎหมายอาญา เราร่วมเฟรมได้ถ้าสัตว์เลี้ยวน่ารัก อย่าเอามาทรมาน วางยา ทุบตี ช่องวันเขาส่งจดหมายกลับมาว่าจะไม่ให้เกิดเรื่องนี้เป็นอันขาด ก็สบายใจแต่ยังรู้สึกเสียใจกับสิ่งที่มันเกิดเรื่องไปแล้ว ตนว่ามันหลายตา ไม่มีใครค้านเลยหรอที่ต้องกรอกยานอนหลับแมว ดาราบางคนเห็นเป็นเรื่องคะนองไปอีก

อย่างบิ๊นท์ สิรีธร ก็มาโพสต์ว่า ต้องให้ตุ๊กตาทองที่น้องชัก ผมว่ามันเส้นบางๆ ระหว่าง เรื่องของการถ่ายทำ ระหว่างเรื่องทรมาณสัตว์ แล้วไร้วุฒิภาวะในการกลั่นกรองว่าขอบเขตควรหยุดแต่ไหน ต้องไปฝึกเอา ตนยินดีที่จะทำงานกับช่องวัน เราต้องเห็นถึงอะไรที่เหมาะสม ไม่เข้าข้างอย่างเดียว ถ้าเกิดกับศิลปินตน ตนให้หยุดถ่าย ตนเซนซิทีฟกับเรื่องสัตว์เลี้ยงมาก คิดว่าเคสนี้จะเปลี่ยนวงการละครอย่างไรได้บ้าง

วงการละครมันใกล้จบชีวิตแล้ว ผมว่ามันต้องเหลือสิ่งที่เหมาะสมไว้ดู ต่อให้คุณทารุณกรรมอะไรก็แล้วแต่ มันไม่สามารถเรียกเรตติ้งได้ ไม่สามารถเรียกสปอนต์เซอร์ได้ ตอนนี้หลายคนเปรอะไปหมด ไม่ได้ว่านะ แต่ผมไม่เห็นว่าบางบทสมควรจะต้องใส่เรื่องวายกับเกิร์ลเลิฟลงไปเลย มันทำให้คนรู้สึกสับสน ควรต้องมีเมนคอนเซ็ปถ้าเป็นเรื่องชายจริงหญิงแท้ เป็นเรื่องประวัติศาสตร์ ก็ควรเป็นชายจริงหญิงแท้ประวัติศาสตร์

อยู่ๆ มาแบบนั้นทุกคนขนลุก จะอ้างว่าประวัติศาสตร์มันมีหรอ แต่มันก็ไม่ใช่โมเมนต์นี้ เพราะต้องขยี้ถึงความแข็งแรง ถึงการต่อสู้ ละครทุกเรื่องทุกช่องมันหนืดเต็มที่ หาวิธีทำให้มันสบาย จะเลือกอะไรเลือกสักอย่าง คงฟื้นคืนชีวิตไม่ได้ไปเกิดแพลตฟอร์มใหม่ ออนไลน์ ช่องทางอื่นๆ ที่เราดูอยู่ตอนนี้ ช่องทางเหล่านั้นละเมียดละมัย ไม่ค่อยง้อสปอนเซอร์

ADVERTISEMENT

