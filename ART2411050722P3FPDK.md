---
layout: post
code: "ART2411050722P3FPDK"
origin_url: "https://www.khaosod.co.th/entertainment/drama/news_9491015"
image: "https://github.com/user-attachments/assets/4ef33edb-2532-4fbe-ac29-7bfaa4efa87c"
title: "ไฟน้ำค้าง จัดให้ อุบัติเหตุรัก หวานเจี๊ยบ! โร ยศวรรธน์ จุ๊บ มุกดา นรินทร์รักษ์"
description: "ไฟน้ำค้าง เข้มข้นต่อเนื่อง โร ยศวรรธน์ - มุกดา นรินทร์รักษ์ เกิดอุบัติเหตุรัก เผลอจุ๊บ โชว์ซีนโรแมนติกหวานฉ่ำ ปักหมุดรอฟินจิกหมอน"
category: "ENTERTAINMENT"
language: "th"
date: 2024-11-05T07:36:21.283Z
---

# ไฟน้ำค้าง จัดให้ อุบัติเหตุรัก หวานเจี๊ยบ! โร ยศวรรธน์ จุ๊บ มุกดา นรินทร์รักษ์

[![ไฟน้ำค้าง จัดให้ อุบัติเหตุรัก หวานเจี๊ยบ! โร ยศวรรธน์ จุ๊บ มุกดา นรินทร์รักษ์](https://www.khaosod.co.th/wpapp/uploads/2024/11/ปกขาว4คำ-เส้น-4.jpg "ไฟน้ำค้าง จัดให้ อุบัติเหตุรัก หวานเจี๊ยบ! โร ยศวรรธน์ จุ๊บ มุกดา นรินทร์รักษ์")](https://www.khaosod.co.th/wpapp/uploads/2024/11/ปกขาว4คำ-เส้น-4.jpg)

**ไฟน้ำค้าง เข้มข้นต่อเนื่อง โร ยศวรรธน์ – มุกดา นรินทร์รักษ์ เกิดอุบัติเหตุรัก เผลอจุ๊บ โชว์ซีนโรแมนติกหวานฉ่ำ ปักหมุดรอฟินจิกหมอน**

เดินเรื่องสร้างความสนุกจนผู้ชมติดใจกับรสชาติความโรแมนติกดราม่า “ไฟน้ำค้าง” ทางช่อง 7HD โดยค่าย มีเดีย สตูดิโอ ส่งให้ละครฮอตมัดใจแฟนมาแรงในตอนนี้

![](https://www.khaosod.co.th/wpapp/uploads/2024/11/ไฟน้ำค้าง-EP9-2-696x391.jpg)

ซึ่งฉากในวันนี้ขอบอกว่าเด็ดคนดูจะฟินจิกหมอนกันสุดๆ เมื่อจู่ๆ ยูโร ยศวรรธน์ และ มุกดา นรินทร์รักษ์ เกิดอุบัติเหตุรัก ทำให้พระนางเกิดซีนโรแมนติกอย่างไม่ทันตั้งตัว

![](https://www.khaosod.co.th/wpapp/uploads/2024/11/ไฟน้ำค้าง-EP9-17-696x388.jpg)

โดยฉากที่เกิดขึ้นในวันนี้ เป็นฉากที่ ภีม (ยูโร ยศวรรธน์) กำลังงอน พลับพลา (มุกดา นรินทร์รักษ์) เพราะเข้าใจผิดว่าเธอไม่ได้ลาไปเยี่ยมย่าจริงๆ อย่างที่บอกไว้ เมื่อพลับพลากลับมาทำงาน ภีมจึงแกล้งให้พลับพลาเดินตามเก็บสายไฟในบริเวณโซนของเล่นในห้างสรรพสินค้า เพื่อป้องกันไม่ให้เด็กที่มาเล่นโซนนี้เกิดอันตรายได้

ADVERTISEMENT

![](https://www.khaosod.co.th/wpapp/uploads/2024/11/ไฟน้ำค้าง-EP9-11-696x391.jpg)

พลับพลาเดินตามเก็บสายไฟ จนมาสิ้นสุดที่โซนสไลเดอร์ _โดยที่เธอไม่รู้ว่าภีมแอบเดินตามมาตลอด พอพลับพลาหันไปเจอจึงตกใจ เผลอทำภีมลื่นลงสไลเดอร์ในสวนสนุก อุบัติเหตุครั้งนี้ทำให้ภีมและพลับพลาเผลอจุ๊บกันโดยไม่ทันตั้งตัว!_

![](https://www.khaosod.co.th/wpapp/uploads/2024/11/ไฟน้ำค้าง-EP9-4-696x391.jpg)

เบื้องหลังฉากนี้ บอกได้เลยว่าไม่ง่าย เพราะจะต้องซักซ้อม เตรียมความพร้อมทั้งสถานที่ และมุมกล้อง โดยแชมป์-อินทนนท์ รัตนากาญจน์ ผู้กำกับรวมถึงทีมงานเข้ามาช่วยจัดการบล็อกกิ้งอย่างเคร่งครัด เพื่อความปลอดภัยของนักแสดง และถ่ายภาพออกมาได้ลื่นไหลที่สุด

![](https://www.khaosod.co.th/wpapp/uploads/2024/11/ไฟน้ำค้าง-EP9-5-696x391.jpg)

โดย ยูโร และ มุกดา ได้เข้ามาซักซ้อมลองเล่นสไลเดอร์กันให้มั่นใจก่อน เพราะสไลเดอร์ที่เห็นค่อนข้างสูงเลยทีเดียว งานนี้คนที่ดูสนุกกับการขึ้นสไลเดอร์ที่สุด คงไม่พ้นหนุ่มยูโร ที่เล่นแล้วเล่นอีก ประหนึ่งได้ย้อนวัยกลับไปเล่นสนุกเหมือนเด็กๆ อีกครั้ง

![](https://www.khaosod.co.th/wpapp/uploads/2024/11/1-12-696x392.jpg)

จนกระทั่งถึงเวลาถ่ายทำ ทั้ง ยูโร และ มุกดา ก็ไม่หวั่น ต่อให้ต้องลื่นลงมากี่รอบก็พร้อมลุย ซึ่งฉากที่ยากที่สุด คือจังหวะที่ทั้งคู่ต้องลื่นลงมาแล้วจุ๊บกันแบบพอดิบพอดี ใครที่รอชมความฟินของทั้งคู่ห้ามพลาดชมฉากนี้เป็นอันขาด

![](https://www.khaosod.co.th/wpapp/uploads/2024/11/ไฟน้ำค้าง-EP9-13-696x390.jpg)

ติดตามชมอุบัติเหตุรักฉากนี้ ได้ในละคร “ไฟน้ำค้าง” วันอังคารที่ 5 พฤศจิกายนนี้ และชมความสนุกแบบนี้ได้ ทุกวันจันทร์-อังคาร เวลา 20.30 น. ทางช่อง 7HD ดูทีวีกด 35 ดูสดบนเว็บไซด์ www.ch7.com ดูย้อนหลังบนแอป iQIYI และเว็บ iQ.com ที่เดียวเท่านั้น

