---
layout: post
code: "ART2410310916142TTL"
origin_url: "https://www.khaosod.co.th/https://www.khaosod.co.th/special-stories/news_9482924"
image: "https://github.com/user-attachments/assets/469dc8b0-f63c-42db-9f34-97d4492528b1"
title: "อึ้ง ยายวัย 107 มีเขางอกบนหัว เชื่อบ่งบอกอายุยืน หมอรีบค้าน ร้ายแรงกว่าที่คิด"
description: "อึ้ง ยายวัย 107 ปี มีเขางอกบนหัว ลูกหลานเชื่อ บ่งบอกอายุยืน หมอรีบค้าน หากปล่อยไว้ ร้ายแรงกว่าที่คิด เผยอาการโรค - ข่าวสด"
category: "SPECIAL_STORIES"
language: "th"
date: 2024-11-01T11:11:04.805Z
---

# อึ้ง ยายวัย 107 มีเขางอกบนหัว เชื่อบ่งบอกอายุยืน หมอรีบค้าน ร้ายแรงกว่าที่คิด

[![อึ้ง ยายวัย 107 มีเขางอกบนหัว เชื่อบ่งบอกอายุยืน หมอรีบค้าน ร้ายแรงกว่าที่คิด](https://www.khaosod.co.th/wpapp/uploads/2024/10/107-year-old-grandma-grows-92630282_301035.jpg "อึ้ง ยายวัย 107 มีเขางอกบนหัว เชื่อบ่งบอกอายุยืน หมอรีบค้าน ร้ายแรงกว่าที่คิด")](https://www.khaosod.co.th/wpapp/uploads/2024/10/107-year-old-grandma-grows-92630282_301035.jpg)



**อึ้ง ยายวัย 107 ปี มีเขางอกบนหัว ลูกหลานเชื่อ บ่งบอกอายุยืน หมอรีบค้าน หากปล่อยไว้ ร้ายแรงกว่าที่คิด เผยอาการโรค**

[เว็บไซต์ต่างประเทศ](https://nypost.com/2024/10/29/lifestyle/woman-lives-to-107-despite-4-inch-horn-growing-from-her-head/) รายงานเรื่องราวที่เป็นที่ฮือฮาบนโลกออนไลน์ เมื่อคุณยายวัย 107 ปีจากเมืองผู่หนิง มณฑลกวางตุ้ง ประเทศจีน พบ**เขาขนาด 4 นิ้วงอกอยู่บนหัว** สร้างความตะลึงแก่ผู้พบเห็น ลูกหลานเชื่อแสดงถึงความอายุยืน แพทย์เตือนปล่อยไว้ อันตรายกว่าที่คิด

โดยคลิปวิดีโอถูกเผยแพร่ผ่าน **Douyin** แอปติ๊กต็อกของจีน เผยให้เห็นคุณยายวัย 107 ปี ที่มีเขาประหลาดยาวกว่า 4 นิ้ว งอกออกมาจากศีรษะ ผู้คนบนโลกโซเชียลเชื่อว่า เป็นสัญลักษณ์แสดงถึงความอายุยืนยาว

ภาพประกอบ

ซึ่งความผิดปกติบนศีรษะของคุณยายนี้มีมานานเป็นเวลานานหลายปี แต่ตัวของคุณยายเฉินยังคงมีสุขภาพที่แข็งแรงดี ทานอาหารได้ปกติ และยังมีทัศนคติเชิงบวก

อย่างไรก็ตาม ทางด้านแพทย์ได้ออกมาอธิบายว่า คุณยายเฉินมี **“หนังกำพร้า”** บนศีรษะ ซึ่งมักเกิดขึ้นจากโรคผิวหนังอื่นๆ รวมถึงหูดที่เกิดจากการติดเชื้อ Human Papillomavirus (HPV) อาจเสี่ยงต่อการเกิดโรคมะเร็ง พร้อมแนะนำให้ติดตามการเจริญเติบโตต่อเนื่อง ถ้าสังเกตพบความผิดปกติควรรีบพบแพทย์ทันที

ภาพประกอบ

ในกรณีนี้ไม่ได้เกิดขึ้นรายแรก ก่อนหน้านี้พบหญิงชราชาวจีนวัย 107 ปี มีเขางอกอยู่บนกลางศีรษะ มานานหลายปีเช่นเดียวกัน ส่วนกลุ่มอายุที่พบเขางอกผิวหนังมากที่สุดนั้น ยัง**ไม่มีสถิติที่แม่นยำ** แต่คาดว่าน่าจะพบในช่วงคนวัยกลางคนที่มีอายุประมาณ 40-50 ขึ้นไป

นอกจากอายุแล้ว การเกิดเขาที่ผิวหนังยัง**สัมพันธ์กับแสงแดด**อีกด้วย คนที่โดนแสงแดดบ่อยๆ ก็มีแนวโน้มที่จะมีเขางอกมากขึ้น มักปรากฏบนใบหน้า ศีรษะ คอ แขน และหลังมือ แต่ยังปรากฏบนเปลือกตา ลำตัว และส่วนอื่นๆ ของร่างกายด้วย

ภาพประกอบ

ทั้งนี้ แพทย์ผู้เชี่ยวชาญ แนะนำว่า ควรป้องกันตัวเองจากแสงแดด และหากพบอาการผิดปกติอื่นๆ ควรไปโรงพยาบาลทันเวลาเพื่อตรวจสอบลักษณะของโรค

หากผลการตรวจไม่อันตรายร้ายแรง ก็สามารถผ่าเอาเขาที่งอกออกมาได้ แต่หากตรวจพบเป็นเนื้อร้ายต้องได้รับการรักษาเพิ่มเติม ส่วนเขาจะงอกขึ้นมาใหม่หลังผ่าเอาออกหรือไม่นั้น ขึ้นอยู่กับความร้ายแรงและความลึกของเขาที่งอกเช่นกัน