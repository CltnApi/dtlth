---
layout: post
code: "ART2411090556C6EVYZ"
origin_url: "https://www.khaosod.co.th/breaking-news/news_9497473"
image: "https://github.com/user-attachments/assets/07733fcf-1337-4b8e-b1ef-e93b5804fb81"
title: "จับ 2 หนุ่มช่างไฟ ลักวงจรปิดสำนักงานตำรวจแห่งชาติ มาติดบ้านตัวเอง"
description: "บุกรวบคาบ้าน 2 หนุ่มช่างไฟ ลักกล้องวงจรปิดสำนักงานตำรวจแห่งชาติ เอามาติดไว้ที่บ้านตัวเอง ยึดของกลางเพียบ เผยคำรับสารภาพ ก่อนถูกดำเนินคดี"
category: "HOT_NEWS"
language: "th"
date: 2024-11-09T06:01:02.942Z
---

# จับ 2 หนุ่มช่างไฟ ลักวงจรปิดสำนักงานตำรวจแห่งชาติ มาติดบ้านตัวเอง

[![จับ 2 หนุ่มช่างไฟ ลักวงจรปิดสำนักงานตำรวจแห่งชาติ มาติดบ้านตัวเอง](https://www.khaosod.co.th/wpapp/uploads/2024/11/young-electrician.jpg "จับ 2 หนุ่มช่างไฟ ลักวงจรปิดสำนักงานตำรวจแห่งชาติ มาติดบ้านตัวเอง")](https://www.khaosod.co.th/wpapp/uploads/2024/11/young-electrician.jpg)

**บุกจับคาบ้าน 2 หนุ่มช่างไฟ ลักกล้องวงจรปิดสำนักงานตำรวจแห่งชาติ เอามาติดไว้ที่บ้านตัวเอง ยึดของกลางเพียบ เผยคำรับสารภาพ ก่อนถูกนำตัวดำเนินคดี**

วันที่ 9 พ.ย.2567 พล.ต.ต.เกียรติกุล สนธิเณร ผบก.น.3 สั่งการให้ พ.ต.อ.พรรณลบ สำราญสม ผกก.สน.จรเข้น้อย พร้อมด้วย พ.ต.ท.เฉลิมพล วงษ์ชัยสุวรรณ รอง.ผกก.สน.จรเข้น้อย, พ.ต.ต.เอกปทีบ แสงศรี สว.สส.สน.จรเข้น้อย, ร.ต.ต.ชัยพงษ์ คำแก้ว และเจ้าหน้าที่ตำรวจฝ่ายสืบสวนน สน.จรเข้น้อย

ร่วมกันจับกุม นายหิรัญ (ขอสงวนนามสกุล) อายุ 45 ปี ข้อหาลักทรัพย์โดยใช้ยานพาหนะเพื่อสะดวกแก่การกระทำความผิดหรือพาทรัพย์นั้นไปตามหมายจับศาลอาญามีนบุรี ที่ จ.1462/2567 ลงวันที่ 6 พ.ย. 2567

บุกจับคาบ้าน 2 หนุ่มช่างไฟ ลักกล้องวงจรปิดสำนักงานตำรวจแห่งชาติ เอามาติดไว้ที่บ้านตัวเอง ยึดของกลางเพียบ เผยคำรับสารภาพ

และ นายอนันต์ (ขอสงวนนามสกุล) อายุ 33 ปี ข้อหาร่วมกันลักทรัพย์โดยใช้ยานพาหนะเพื่อสะดวกแก่การกระทำความผิดหรือพาทรัพย์นั้นไป พร้อมรถกระบะ ยี่ห้อโตโยต้า รุ่นวีโก้ ทะเบียน กทม. กล้องวงจรปิดสำนักงานตำรวจแห่งชาติ 14 ตัว พื้นที่สน.ลาดพร้าว 2 ตัว สน.ลาดกระบัง 4 ตัว สน.สุวินทวงศ์ 4 ตัว สภ.เปร็ง 2 ตัว สน.จรเข้น้อย 2 ตัว เบรกเกอร์ไฟฟ้า 3 ชุด

[![](https://www.khaosod.co.th/wpapp/uploads/2024/11/9-กล้อง2.jpg)](https://www.khaosod.co.th/wpapp/uploads/2024/11/9-กล้อง2.jpg)

โดยจับกุมได้บริเวณหน้าบ้านหลังหนึ่ง ซอยนิมิตใหม่ 20 ถนนนิมิตใหม่ แขวงทรายกองดิน เขตคลองสามวา กรุงเทพมหานคร เมื่อวันที่ 8 พ.ย.ที่ผ่านมา

[![](https://www.khaosod.co.th/wpapp/uploads/2024/11/9-กล้อง3.jpg)](https://www.khaosod.co.th/wpapp/uploads/2024/11/9-กล้อง3.jpg)

สืบเนื่องจากชุดสืบสวน สน.จรเข้น้อย ได้ทำการสืบสวนผู้ต้องหาลักกล้องวงจรปิดของสำนักงานตำรวจแห่งชาติ จนกระทั่งสืบทราบ นายหิรัญ เป็นผู้ก่อเหตุดังกล่าว พนักงานสอบสวน สน.จรเข้น้อย จึงขออนุมัติศาลอาญามีนบุรี

[![](https://www.khaosod.co.th/wpapp/uploads/2024/11/9-กล้อง4.jpg)](https://www.khaosod.co.th/wpapp/uploads/2024/11/9-กล้อง4.jpg)

ออกหมายจับที่ จ.1462/2567 ลงวันที่ 6 พ.ย. 2567 ข้อหาลักทรัพย์โดยใช้ยานพาหนะเพื่อสะดวกแก่การกระทำความผิดหรือพาทรัพย์นั้นไป จากการสืบสวนทราบว่า นายหิรัญ ยืนอยู่บริเวณสถานที่จับกุมหน้าบ้าน พร้อมกับพบนายอนันต์ ผู้ร่วมก่อเหตุดังกล่าว

[![](https://www.khaosod.co.th/wpapp/uploads/2024/11/9-กล้อง5.jpg)](https://www.khaosod.co.th/wpapp/uploads/2024/11/9-กล้อง5.jpg)

จาการสอบสวนผู้ต้องหาให้การรับสารภาพว่า ได้ร่วมกับ นายอนันต์ เป็นเพื่อนกัน ปกติทำงานเป็นช่างไฟฟ้าในการต่อสายไฟในบริษัทที่การไฟฟ้าจ้างมา แต่เห็นกล้องวงจรปิดจึงก่อเหตุลักทรัพย์กล้องวงจรปิดของสำนักงานตำรวจแห่งชาติ 2 ตัว เมื่อวันที่ 18 ก.ย.2567 เวลาประมาณ 14.00 น. ที่ติดไว้บริเวณปากซอยขุมทอง-ลำต้อยติ่ง 5 แขวงขุมทอง เขตลาดกระบัง กรุงเทพฯ

[![](https://www.khaosod.co.th/wpapp/uploads/2024/11/9-กล้อง6.jpg)](https://www.khaosod.co.th/wpapp/uploads/2024/11/9-กล้อง6.jpg)

โดยนายอนันต์ฯ ทำหน้าที่ถอดกล้องวงปิดของสำนักงานตำรวจแห่งชาติไปไว้ที่บ้านยังไม่ได้มีการนำไปขายแต่อย่างใด เบื้องต้นเจ้าหน้าที่แจ้งข้อกล่าวหาก่อนนำตัวผู้ต้องหาพร้อมของกลางส่งพนักงานสอบสวน สน.จรเข้น้อย ดำเนินคดีตามกฎหมายต่อไป

[![](https://www.khaosod.co.th/wpapp/uploads/2024/11/9-กล้อง7.jpg)](https://www.khaosod.co.th/wpapp/uploads/2024/11/9-กล้อง7.jpg)