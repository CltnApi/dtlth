---
layout: post
code: "ART2411250741T9QU02"
origin_url: "https://www.khaosod.co.th/sports/news_9520316"
image: "https://github.com/user-attachments/assets/7db2a910-e007-418d-8003-240ac7e5c3da"
title: "โปรจีน ผลงานสุดปัง เทิร์นโปรเพียง 3 ฤดูกาล กวาดเงินรางวัลกว่า 375 ล้าน"
description: "โปรจีน อาฒยา ฐิติกุล โปรสาวชาวไทย ทำผลผลงานไม่ธรรมดา เทิร์นโปรเพียง 3 ฤดูกาล กวาดมาแล้ว 4 แชมป์ รับเงินรางวัลรวมกว่า 375 ล้านบาทแล้ว"
category: "SPORTS"
language: "th"
date: 2024-11-25T07:51:10.696Z
---

# โปรจีน ผลงานสุดปัง เทิร์นโปรเพียง 3 ฤดูกาล กวาดเงินรางวัลกว่า 375 ล้าน

[![โปรจีน ผลงานสุดปัง เทิร์นโปรเพียง 3 ฤดูกาล กวาดเงินรางวัลกว่า 375 ล้าน](https://www.khaosod.co.th/wpapp/uploads/2024/11/hjuir.jpg "โปรจีน ผลงานสุดปัง เทิร์นโปรเพียง 3 ฤดูกาล กวาดเงินรางวัลกว่า 375 ล้าน")](https://www.khaosod.co.th/wpapp/uploads/2024/11/hjuir.jpg)

กอล์ฟ แอลพีจีเอทัวร์ รายการสุดท้ายของปี รายการ ซีเอ็มอี กรุ๊ป ทัวร์ แชมเปียนชิพ ที่สนามทีบูรอน กอล์ฟ คลับ ในริตซ์ คาร์ลทัน กอล์ฟ รีสอร์ท เมืองเนเพิลส์ รัฐฟลอริดา สหรัฐอเมริกา ชิงเงินรางวัลรวมราว 380 ล้านบาท ขณะที่ผู้ชนะรายการนี้จะได้เงินราว 138 ล้านบาท สุดท้าย

โดยวันสุดท้าย **โปรจีน อาฒยา ฐิติกุล** โปรสาวไทย และโปรสาวมะกันต่างผลัดกันทำสกอร์อย่างต่อเนื่อง สุดท้ายเป็นโปรจีน ที่พลิกแซงคว้าแชมป์มาครองได้สำเร็จ สกอร์รวม 22 อันเดอร์พาร์ 266 คว้าแชมป์พร้อมเงินรางวัล 4 ล้านเหรียญ หรือราว 138 ล้านบาทไปครอง

โดยตลอด 3 ฤดูกาล **โปรจีน** ลงเล่น 64 รายการ จบท็อปเท็น 41 รายการ รวมถึงการคว้าแชมป์ 4 รายการ (2024 CME Group Tour Championship, 2024 Dow Championship (with playing partner Ruoning Yin), 2022 JTBC Classic presented by Barbasol, Walmart NW Arkansas Championship presented by P&G)

สำหรับเงินรางวัลสะสมรวมของ โปรจีน อยู่ที่ 9,791,070 ดอลลาร์สหรัฐ หรือราว 340 ล้านบาท นอกจากนั้นฤดูกาล 2024 ยังคว้าโบนัสอีก 1 ล้านดอลลาร์สหรัฐ จากรางวัล Aon Risk Reward Challenge ทำให้ตอนนี้ โปรสาววัย 21 ปีจากราชบุรี ทำเงินสะสมจากการเล่นในทัวร์แล้ว 10,791,070 ล้านดอลลาร์ หรือราว 375 ล้านบาท