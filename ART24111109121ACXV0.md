---
layout: post
code: "ART24111109121ACXV0"
origin_url: "https://www.khaosod.co.th/special-stories/news_9500312"
image: "https://github.com/user-attachments/assets/e00f5bee-c61c-4c22-8654-a3237d08a83f"
title: "สวน 'สำนักพุทธ' อ่อนไหวเรื่องไม่เป็นเรื่อง เตือนแม่ค้าขายอาร์ตทอยคล้ายเศียรพระพุทธเจ้า"
description: "เสียงสะท้อนประชาชน ถามกลับ 'สำนักพุทธ' อ่อนไหวกับเรื่องไม่เป็นเรื่อง ปมออกมาเตือนแม่ค้าที่ขายอาร์ตทอยคล้ายเศียรพระพุทธเจ้า"
category: "SPECIAL_STORIES"
language: "th"
date: 2024-11-11T09:21:36.723Z
---

# สวน 'สำนักพุทธ' อ่อนไหวเรื่องไม่เป็นเรื่อง เตือนแม่ค้าขายอาร์ตทอยคล้ายเศียรพระพุทธเจ้า

[![สวน 'สำนักพุทธ' อ่อนไหวเรื่องไม่เป็นเรื่อง เตือนแม่ค้าขายอาร์ตทอยคล้ายเศียรพระพุทธเจ้า](https://www.khaosod.co.th/wpapp/uploads/2024/11/agl.jpg "สวน 'สำนักพุทธ' อ่อนไหวเรื่องไม่เป็นเรื่อง เตือนแม่ค้าขายอาร์ตทอยคล้ายเศียรพระพุทธเจ้า")](https://www.khaosod.co.th/wpapp/uploads/2024/11/agl.jpg)

**เสียงสะท้อนประชาชน ถามกลับ ‘สำนักพุทธ’ อ่อนไหวกับเรื่องไม่เป็นเรื่อง ปมออกมาเตือนแม่ค้าที่ขายอาร์ตทอยคล้ายเศียรพระพุทธเจ้า**

กรณี นายบุญเชิด กิตติธรางกูร รองผู้อำนวยการสำนักงานพระพุทธศาสนาแห่งชาติ โพสต์ข้อความผ่านเฟซบุ๊กส่วนตัว Ch Kitti Kittitharangkoon เกี่ยวกับเรื่องอาร์ตทอยคล้ายเศียรพระพุทธเจ้า พร้อมระบุดังนี้

“อยากให้แม่ค้าพินิจพิเคราะห์ให้ดี ก่อนที่จะนำสินค้าใด ๆ ก็ตามที่สื่อถึงพระศาสดา มาจัดจำหน่าย ไม่ว่าศาสดาของศาสนาไหนก็ตาม เช่นสินค้าชุดนี้ เป็นสินค้าที่สื่อถึงพระเศียรขององค์พระสัมมาสัมพุทธเจ้า นำมาห้อยกระเป๋าหรือพวงกุญแจ ไม่เหมาะโดยประการทั้งปวง กรณีนี้เป็นเรื่องละเอียดอ่อนยิ่ง”

หลังโพสต์ดังกล่าวได้ถูกเผยแพร่ไป ได้มีหลายคนเข้ามาคอมเมนต์ในเชิงไม่เห็นด้วยจำนวนมาก

1\. ทีเรื่องพระเปย์สีกา พระทำตัวไม่เหมาะสม เงียบกริบ ดันมาอ่อนไหวเรื่องพวงกุญแจ

2\. พระกินเหล้า เมายา นอกรีต มั่วผู้หญิง ปีนเสา บิดเบือนหลักคำสอน ทำพิธีปลุกเสก เอาตัวเองเป็นเจ้าลัทธิ สำนักพุทธไม่ทำอะไร แต่พอมีตุ๊กตาทำออกมากลับออกมาดิ้น เรื่องที่ควรจัดการไม่ทำ

3\. อ่อนไหวฉิบหายกับเรื่องพวกนี้ ตั้งแต่ขนมอาลัวละ แต่พระบ้า ๆ บอ ๆ ไม่เคยสนใจ

4\. พวงกุญแจดูแล้วยังสบายตา ส่วนพระบ้าดูแล้วคันส้น…

5\. มันก็ไม่ได้แตกต่างอะไรกับพระเครื่อง แค่พวงกุญแจจะน่ารักกว่า สำนักพุทธเรื่องที่น่าทำกว่าเสือกไม่ทำกัน

6\. ไปอ่อนไหวกับพระสงฆ์ทำผิดธรรมวินัยก่อน

7\. ไปไล่ดูคณะสงฆ์ของท่านก่อนดีกว่า รีบจัดระเบียบ ก่อนที่ญาติโยมเขาจะหมดศรัทธากราบไหว้

8\. ที่ญี่ปุ่นยิ่งกว่านี้อีก แต่พระประเทศเขาไม่เห็นจะนอกลู่นอกทางเหมือนของเราเลย

9\. ต่างไรจากพระเหรียญ ​ก็คนผลิตขึ้นมาเหมือนกัน

10\. ออกจะน่ารัก ดูซอฟต์พาวเวอร์สุดๆ