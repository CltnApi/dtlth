---
layout: post
code: "ART2411191117H07DN9"
origin_url: "https://www.khaosod.co.th/special-stories/news_9512672"
image: "https://github.com/user-attachments/assets/b583af3f-1a5a-4fa0-96e6-c6cac03b90a0"
title: "\"โอปป้าฮง\" ช็อกหนัก! สั่งเมนู 'ก๋วยเตี๋ยวต้มยำหมูตุ๋น' แม่ค้าสวน 'มีแต่หมูเด้ง'"
description: "งานนี้มีงง \"โอปป้าฮง\" ช็อกหนัก! สั่งเมนู 'ก๋วยเตี๋ยวต้มยำหมูตุ๋น' แม่ค้าสวน 'มีแต่หมูเด้ง' ทำเอามึน ภาพเซเลปเขาเขียวลอยมา ก่อนแม่ค้าเจรจาถึงยิ้มออก"
category: "SPECIAL_STORIES"
language: "th"
date: 2024-11-19T11:22:00.693Z
---

# "โอปป้าฮง" ช็อกหนัก! สั่งเมนู 'ก๋วยเตี๋ยวต้มยำหมูตุ๋น' แม่ค้าสวน 'มีแต่หมูเด้ง'

[!["โอปป้าฮง" ช็อกหนัก! สั่งเมนู 'ก๋วยเตี๋ยวต้มยำหมูตุ๋น' แม่ค้าสวน 'มีแต่หมูเด้ง'](https://www.khaosod.co.th/wpapp/uploads/2024/11/moo-deng-oppa-hong-02.jpg ""โอปป้าฮง" ช็อกหนัก! สั่งเมนู 'ก๋วยเตี๋ยวต้มยำหมูตุ๋น' แม่ค้าสวน 'มีแต่หมูเด้ง'")](https://www.khaosod.co.th/wpapp/uploads/2024/11/moo-deng-oppa-hong-02.jpg)

**งานนี้มีงง “โอปป้าฮง” ช็อกหนัก! สั่งเมนู ‘ก๋วยเตี๋ยวต้มยำหมูตุ๋น’ แม่ค้าสวน ‘มีแต่หมูเด้ง’ ทำเอามึน ภาพเซเลปเขาเขียวลอยมา ก่อนแม่ค้าเจรจาถึงยิ้มออก**

เมื่อวันที่ 19 พฤศจิกายน 2567 กลายเป็นไวรัลสุดฮาไปทั่วโลกโซเชียลขณะนี้ เมื่อ **โอปป้าฮง** หรือ **“พี่ฮง”** แร็ปเปอร์และยูทูบเบอร์ ชื่อดังชาวเกาหลี ลงคลิปผ่านทางช่อง YouTube : **Oppa Hong** เผยการผจญภัยท่องเที่ยวทั่วไทยกับตอน **เมืองชัยภูมิที่สวยงาม! เคยไปหรือยังครับ? | จังหวัดที่ (55/77)**

**อ่านข่าวเพิ่มเติม :**

ภาพประกอบ

โดย **โอปป้าฮง** ก็พาทุกคนไปชื่นชมความสวยงามและความน่ารักของผู้คนในพื้นที่จังหวัดชัยภูมิ แต่งานนี้มิวายมีเรื่องฮา เมื่อช่วงหนึ่งของคลิป **โอปป้าฮง** ได้เข้าไปรับประทานอาหารร้านหนึ่งชื่อ **“แม่น้อย กะ ตัวตุ่น”** ซึ่งเป็นร้านอาหารสไตล์ชุมชน

**โอปป้าฮง** ก็สั่งเมนู _ก๋วยเตี๋ยวต้มยำหมูตุ๋น_ แต่แม่ค้าได้ตอบกลับว่า หมูตุ๋นไม่มี เป็นหมูเด้ง หรือ ลูกชิ้น

งานนี้ทำเอาชาวต่างชาติอย่าง **โอปป้าฮง** งงหนักมาก เพราะภาพ “หมูเด้ง” ในหัวเจ้าตัว คือ ” ฮิปโปตัวน้อยแห่งสวนสัตว์เขาเขียว ที่ดังไกลทั่วโลก

ภาพประกอบ

แม้ **โอปป้าฮง** จะถามย้ำด้วยสีหน้าช็อกปนงุนงง แต่ทางร้านก็ยืนยันว่ามี “หมูเด้ง”

ก่อนที่ทางร้านจะเดาสีหน้า **โอปป้าฮง** ออก จึงรีบบอกว่า **“ไม่ใช่ฮิปโปนะ”** เฉลยคลายความสงสัย ทำเอา **โอปป้าฮง** ถึงกับบางอ้อ ขำออกมาทันที

งานนี้แฟน ๆ เข้ามาคอมเมนต์แซวยกใหญ่ ทั้งยังมีคอมเมนต์บางส่วนที่เป็นคุณครู ออกมาแชร์ประสบการณ์ที่ต้องอธิบายให้น้อง ๆ หนู ๆ ตัวน้อยได้เข้าใจอีกด้วย อาทิ

ภาพประกอบ

ภาพประกอบ

ภาพประกอบ



