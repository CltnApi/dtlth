---
layout: post
code: "ART2411190756XFZ8C0"
origin_url: "https://www.khaosod.co.th/sports/news_9512266"
image: "https://github.com/user-attachments/assets/82770c3a-7660-480e-82c6-489f701931ba"
title: "แข้งท้องถิ่น เตรียมเป็นหมัน สโมสรเห็นชอบไทยลีกซีซั่นหน้าส่งต่างชาติลงสนาม5+2"
description: "แข้งท้องถิ่น ที่เป็นนักเตะไทยหากไม่ดีจริงโอกาสจะได้ลงสนามเลือนลาง เมื่อสโมสรสมาชิกไทยลีกเห็นชอบปีหน้าเพิ่มโควตาลงสนามได้ 5+2 คน"
category: "SPORTS"
language: "th"
date: 2024-11-19T08:06:38.984Z
---

# แข้งท้องถิ่น เตรียมเป็นหมัน สโมสรเห็นชอบไทยลีกซีซั่นหน้าส่งต่างชาติลงสนาม5+2

[![แข้งท้องถิ่น เตรียมเป็นหมัน สโมสรเห็นชอบไทยลีกซีซั่นหน้าส่งต่างชาติลงสนาม5+2](https://www.khaosod.co.th/wpapp/uploads/2024/11/Thaileague.jpg "แข้งท้องถิ่น เตรียมเป็นหมัน สโมสรเห็นชอบไทยลีกซีซั่นหน้าส่งต่างชาติลงสนาม5+2")](https://www.khaosod.co.th/wpapp/uploads/2024/11/Thaileague.jpg)

แข้งท้องถิ่น ที่เป็นนักเตะไทยหากไม่ดีจริงโอกาสจะได้ลงสนามเลือนลาง เมื่อสโมสรสมาชิกไทยลีกเห็นชอบปีหน้าเพิ่มโควตาลงสนามได้ 5+2 คน

เมื่อ 19 พ.ย. ตัวแทนสโมสรไทยลีกได้เข้าร่วมประชุมหารือเพื่อหาข้อสรุปเกี่ยวกับโควตานักเตะต่างชาติที่จะลงล่นในฟุตบอลไทยลีก 1 ซึ่งเป็นลีกสูงสุดของประเทศไทยในซีซั่น โดยการหารือนี้เพื่อให้สอดคล้องการแข่งขันฟุตบอลสโมสรเอเชีย ที่อนญาตให้สโมสรส่งนักเตะที่เป็นต่างชาติ (ไม่เป็นนักเตะในชาติของสโมสรนั้น) ลงสนามได้สูงสุดถึง 6 คน แบ่งเป็นโควตาต่างชาติ 5 และโควตาเอเชีย 1

ผลจากการประชุมสโมสรสมาชิกมีมติเห็นชอบให้มีการปรับเปลี่ยนโควผู้เล่นต่างชาติในไทยลีกฤดูกาล 2025-25 ดังนี้ โดยแต่ละทีมสามารถลงทะเบียนนักเตะต่างชาติได้ 7 คน นักเตะอาเซียไม่จำกัด ส่วนการส่งชื่อนักเตะลงสนามนั้นให้โควตาต่างชาติลงสนามได้สูงสุด 5 คน และนักเตะจากชาติอาเซียน 2 คน ขณะที่ผู้เล่นสำรองส่งชื่อตัวต่างชาติและนักเตะอาเซียนได้ทั้งหมด แต่จะอยู่ในสนามได้ไม่เกิน 5+2

จากบทสรุปดังกล่าวทำให้แต่ละทีมที่มี 11 คนในสนามจะเหลือโควตาให้นักเตะไทยเพียง 4 คนเท่านั้น ที่เหลือจะนั่งสำรองรวมกับตัวต่างชาติที่ลงทะเบียนไว้แต่ลงสนามไม่ได้อีก 2 คน หากนักเตะไทยไม่เก่งจริงโอกาสจะได้ลงสนามเป็นตัวอย่างต่อเนื่องนั้นน้อยลงทุกขณะ

อย่างไรก็ตามมีหลายสโมสรตั้งข้องสังเกตว่าเมื่อโควตานักเตะในชาติอาเซียนสามารถลงทะเบียนได้ไม่จำกัด เหล่าผู้เล่นที่โอนสัญชาติมาเล่นให้ชาติอาเซียนทั้งฟิลิปปินส์ รวมถึงอินโดนีเซียที่กำลังสู้ศึกฟุตบอลโลก รอบคัดเลือก โซนเอเชีย รอบสาม น่าจะโดนทีมใหญ่ในไทยลีกให้ความสนใจดึงตัวมาร่วมทีมหลายคน