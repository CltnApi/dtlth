---
layout: post
code: "ART2411071316QT3AWR"
origin_url: "https://www.khaosod.co.th/sports/news_9495365"
image: "https://github.com/user-attachments/assets/193fe71c-971d-46fb-a23e-b32493ff7d38"
title: "รถถัง ตกตาชั่ง เสียแชมป์โลก ONE มวยไทย - เจ้าตัวเคลื่อนไหวทันที"
description: "รถถัง จิตรเมืองนนท์ ยอดมวย ลดน้ำหนักไม่ผ่านตกตราชั่ง เสียแชมป์โลก ONE มวยไทย รุ่นฟลายเวต หลังทราบผลเจ้าตัวออกมาเคลื่อนไหวทันที"
category: "SPORTS"
language: "th"
date: 2024-11-07T13:21:33.338Z
---

# รถถัง ตกตาชั่ง เสียแชมป์โลก ONE มวยไทย - เจ้าตัวเคลื่อนไหวทันที

[![รถถัง ตกตาชั่ง เสียแชมป์โลก ONE มวยไทย - เจ้าตัวเคลื่อนไหวทันที](https://www.khaosod.co.th/wpapp/uploads/2024/11/ghyetyuuy.jpg "รถถัง ตกตาชั่ง เสียแชมป์โลก ONE มวยไทย - เจ้าตัวเคลื่อนไหวทันที")](https://www.khaosod.co.th/wpapp/uploads/2024/11/ghyetyuuy.jpg)

รถถัง จิตรเมืองนนท์ มีคิวขึ้นป้องกันแชมป์โลก ONE มวยไทย รุ่นฟลายเวต (125-135 ป.) ครั้งที่ 6 กับ จาค็อบ สมิธ นักชกจากสหราชอาณาจักร ในการแข่งขัน ONE 169 ที่จะจัดขึ้น ที่สนามมวยเวทีลุมพินี (รามอินทรา) วันที่ 9 พ.ย.67 เวลา 08.00 น.

ล่าสุดเมื่อวันที่ 7 พ.ย.67 เป็นคิวชั่งน้ำหนัก ปรากฎว่า รอบแรกค่าน้ำผ่าน แต่น้ำหนักยังเกินอยู่ 0.05 ปอนด์ ต้องชั่งเป็นรอบที่สอง ปรากฎว่า รถถัง จิตรเมืองนนท์ ค่าน้ำวัดได้ 0.259 ต่ำกว่าเกณฑ์ที่กำหนด โดยเจ้าตัวตัดสินใจยังไม่ชั่งน้ำหนักในหนนี้ และขอกลับไปเตรียมตัวใหม่อีกครั้งเพื่อมาลองอีกเป็นหนที่ 3

สุดท้ายปรากฎว่า รถถัง แชมเปี้ยนโลกชาวไทยตัดสินใจไม่มาชั่งน้ำหนักเป็นหนที่ 3 ยอมโดนริบเข็มขัดแชมป์โลกมวยไทย ONE รุ่นฟลายเวต ตามกฎ

หลังจากทราบผล รถถัง โพสต์ว่า 7ปีที่เราอยู่ด้วยกันมา ผมเต็มที่ที่สุดแล้ว จากกันแล้วก็จะไม่จากไกลผมสัญญาว่าจะเอากลับมาให้ได้ #ไม่ต้องด่าคนอื่นนะพี่ๆด่าผมคนเดียวผม ผมเต็มที่ที่สุดแล้ว

อย่างไรก็ตาม การชกไฟต์ดังกล่าวยังดำเนินต่อไป โดยจะขยับขึ้นไปชกในรุ่น 135.5 เกินพิกัด กำหนดชก 5 ยก ซึ่งหาก **รถถัง** ชนะ แชมป์จะว่าง แต่ถ้า สมิธ ชนะ จะคว้าเข็มขัดแชมป์ไปครอง