---
layout: post
code: "ART2411081002ZXPOE8"
origin_url: "https://www.khaosod.co.th/special-stories/news_9496554"
image: "https://github.com/user-attachments/assets/249a920d-c32a-4d52-b4e6-56e59bd8479e"
title: "คู่รักรับเลี้ยงแมวจร ดูแลอย่างดี ตอนนี้สวยสง่า คว้าแชมป์งานประกวดแมว"
description: "คู่รักรับเลี้ยงแมวจร ดูแลอย่างดี จนตอนนี้สวยสง่า คว้าเหรียญทองจากงานประกวดแมวนานาชาติ"
category: "SPECIAL_STORIES"
language: "th"
date: 2024-11-08T10:06:29.743Z
---

# คู่รักรับเลี้ยงแมวจร ดูแลอย่างดี ตอนนี้สวยสง่า คว้าแชมป์งานประกวดแมว

[![คู่รักรับเลี้ยงแมวจร ดูแลอย่างดี ตอนนี้สวยสง่า คว้าแชมป์งานประกวดแมว](https://www.khaosod.co.th/wpapp/uploads/2024/11/cat1108-1w.jpg "คู่รักรับเลี้ยงแมวจร ดูแลอย่างดี ตอนนี้สวยสง่า คว้าแชมป์งานประกวดแมว")](https://www.khaosod.co.th/wpapp/uploads/2024/11/cat1108-1w.jpg)

**คู่รักรับเลี้ยงแมวจร ดูแลอย่างดี จนตอนนี้สวยสง่า คว้าเหรียญทองจากงานประกวดแมวนานาชาติ**

สร้างความประทับใจไม่น้อย เมื่อ “เบบี้” เจ้าเหมียววัย 9 ขวบตัวแทนของมาเลเซียได้คว้าแชมป์งานประกวดแมวสวยระดับนานาชาติ ที่กรุงออสโล ประเทศนอร์เวย์ บอกเลยว่ากว่าจะมีวันนี้ได้ เจ้าเหมียวเคยผ่านร้อนผ่านหนาวมาก่อน

โดย “ชาฮารูดิน ชูอิบ” และ “รูอิดา โมฮัมหมัด ดารุส” คู่รักชาวมาเลเซียเผยว่า เจ้าเบบี้เป็นเพียงแมวจรสายพันธ์ุทั่วไปที่ได้รับการช่วยเหลือ พวกเขาพบมันที่ท้องถนน ก่อนจะตัดสินใจรับเลี้ยงและดูแลมันอย่างดีมาตั้งแต่นั้นเป็นต้นมา

[![](https://www.khaosod.co.th/wpapp/uploads/2024/11/cat1108-1.jpg)](https://www.khaosod.co.th/wpapp/uploads/2024/11/cat1108-1.jpg)

_“เบบี้ได้รับการฝึกและเปิดโอกาสให้มีปฏิสัมพันธ์กับผู้คนตั้งแต่แรก เราให้เบบี้ได้สัมผัสสภาพแวดล้อมที่หลากหลาย รวมไปถึงพาไปร่วมงานแมวในท้องถิ่น เพื่อให้คุ้นเคยและปรับตัวเข้ากับสภาพแวดล้อมที่มีผู้คนพลุกพล่านได้ การเข้าสังคมครั้งนี้ช่วยปลูกฝังนิสัยอ่อนโยนและขี้อ้อนของเจ้าเหมียวได้”_

โดยเธอกล่าวเสริมอีกว่า รางวัลนี้ถือเป็นรางวัลที่ดีที่สุดที่เจ้าเบบี้เคยได้รับ เนื่องจากเจ้าเหมียวเจอคู่แข่งแมวตัวอื่น ๆ กว่า 1,500 ตัวจากทั่วโลก แต่เพราะนิสัยที่สงบ อ่อนโยน และมีเสน่ห์ จึงสร้างความประทับใจให้กับคณะกรรมการและคว้ารางวัลมาได้

[![](https://www.khaosod.co.th/wpapp/uploads/2024/11/cat1108-2.jpg)](https://www.khaosod.co.th/wpapp/uploads/2024/11/cat1108-2.jpg)

**ขอบคุณที่มา** malaymail