---
layout: post
code: "ART2411281246HC224N"
origin_url: "https://www.khaosod.co.th/entertainment/news_9526116"
image: "https://github.com/user-attachments/assets/1994fe66-41a5-4504-a61e-bcd38cced741"
title: "ดร.วีรินทร์ทิรา ผู้จัดซีรีส์ “จอมใจอโยธยา” พูดถึงแรงบันดาลใจและที่มาของซีรีส์"
description: "ดร.วีรินทร์ทิรา นาทองบ่อจรัส ผู้จัดและผู้ประพันธ์ ซีรีส์ “จอมใจอโยธยา” ละครเทิดพระเกียรติสมเด็จพระพี่นางสุพรรณกัลยา เผยถึงแรงบันดาลใจและที่มา ขีดเส้นใต้ว่าเป็นความเชื่อส่วนบุคคล"
category: "ENTERTAINMENT"
language: "th"
date: 2024-11-28T12:56:39.596Z
---

# ดร.วีรินทร์ทิรา ผู้จัดซีรีส์ “จอมใจอโยธยา” พูดถึงแรงบันดาลใจและที่มาของซีรีส์

[![ดร.วีรินทร์ทิรา ผู้จัดซีรีส์ “จอมใจอโยธยา” พูดถึงแรงบันดาลใจและที่มาของซีรีส์](https://www.khaosod.co.th/wpapp/uploads/2024/11/จอมใจอโยธยา-3.jpg "ดร.วีรินทร์ทิรา ผู้จัดซีรีส์ “จอมใจอโยธยา” พูดถึงแรงบันดาลใจและที่มาของซีรีส์")](https://www.khaosod.co.th/wpapp/uploads/2024/11/จอมใจอโยธยา-3.jpg)

ดร.วีรินทร์ทิรา นาทองบ่อจรัส ผู้จัดและผู้ประพันธ์ ซีรีส์ “จอมใจอโยธยา” “จอมใจอโยธยา” ละครเทิดพระเกียรติสมเด็จพระพี่นางสุพรรณกัลยา เผยถึงแรงบันดาลใจและที่มา ขีดเส้นใต้ว่าเป็นความเชื่อส่วนบุคคล

เมื่อเวลา 09.09 น. วันที่ 28 พ.ย. 2567 **ดร.วีรินทร์ทิรา นาทองบ่อจรัส** ผู้จัดซีรีส์ “จอมใจอโยธยา” นำทีมนักแสดง ก็อต จิรายุ, ญดา นริลญา, เฌอปราง อารีย์กุล, ป๋อ ณัฐวุฒิ, ขวัญฤดี กลมกล่อม และผู้กำกับ น็อต นุติ เขมะโยธิน **ทำพิธีบวงสรวงซีรีส์ “จอมใจอโยธยา” ที่บริษัท 360 องศา เอ็นเตอร์เทนเม้นท์ จำกัด (ย่านนวลจันทร์)**

![](https://www.khaosod.co.th/wpapp/uploads/2024/11/จอมใจอโยธยา-6.jpg)

**โดยหลังจบพิธี ดร.วีรินทร์ทิรา ซึ่งเป็นทั้งผู้จัด และเป็นผู้ประพันธ์ ซีรีส์ “จอมใจอโยธยา”** ได้เปิดใจถึงแรงบันดาลใจและที่มาของซีรีส์เรื่องนี้ “ละครซีรีส์จอมใจอโยธยา เป็นละครเทิดพระเกียรติสมเด็จพระพี่นางสุพรรณกัลยา เกิดจากแรงบันดาลใจที่เราเป็นคนไทย ที่สำนึกใจคุณแผ่นดิน และได้มีโอกาสได้รับทราบเรื่องราวของพระองค์ท่าน

นอกเหนือจากพระสมเด็จพระนเรศวรที่เป็นกษัตริย์ที่ยิ่งใหญ่แล้ว ผู้ที่อยู่เบื้องหลังของชัยชนะที่ทำให้พวกเราลูกหลานอยู่อย่างร่มเย็นเป็นสุขมาถึงทุกวันนี้ คือสมเด็จพระพี่นางสุพรรณกัลยา

ซึ่งก็จะมีคนอยู่จำนวนหนึ่งค่ะ ที่รู้จักพระองค์ท่าน และไหว้สักการะบูชามาอย่างยาวนานแล้ว แต่คนส่วนใหญ่ก็อาจจะไม่ได้นึกถึงหรือไม่รู้จักท่าน พอเราได้ไปทราบเรื่องราวที่พระองค์ท่านทรงเสียสละ ทั้งพระวรกาย ทั้งจิตวิญญาณในการที่ต้องไปเป็นองค์ประกันที่กรุงหงสาวดี เมื่อครั้งสมัยเกิดสงครามขึ้น ถ้าย้อนเวลาไปก็ประมาณ 477 ปีมาแล้ว

ADVERTISEMENT

พอได้ทราบเรื่องราวของพระองค์ท่าน ประกอบกับตัวเองก็ได้รับเหตุมหัศจรรย์ ซึ่งเป็นความเชื่อส่วนบุคคลค่ะ เป็นแรงบันดาลใจ เป็นขวัญกำลังใจที่ทำให้ได้ดำเนินชีวิตจนประสบความสำเร็จมาจนถึงทุกวันนี้ ด้วยพระบารมีของพระองค์ท่านคุ้มครองเรา

ดร.วีรินทร์ทิรา นาทองบ่อจรัส ผู้จัดและผู้ประพันธ์ ซีรีส์ “จอมใจอโยธยา”

เลยอยากจะทดแทนคุณแผ่นดิน และรำลึกถึงพระมหากรุณาธิคุณของพระองค์ท่าน จึงทำให้เกิดนวนิยายอิงประวัติศาสตร์ จอมใจอโยธยา ขึ้นมาก่อน ซึ่ง 50 เปอร์เซ็นต์จะมาจากจิตที่เราศรัทธา และอีกครึ่งหนึ่งก็จะต้องค้นหาข้อมูลประกอบ

หนังสือแต่งเสร็จเมื่อปี 2562 บทเพลงแต่งเสร็จปี 2559 และในปีนี้ 2567 ก็ได้ทำตามที่ตั้งใจและให้สัจจะอธิษฐานไว้ ว่าจะทำเรื่องราวของพระองค์ท่านมาถ่ายทอดเป็นละครอิงประวัติศาสตร์ ซึ่งสามารถทำได้ตามกำลังนะคะ เพราะเป็นซีรีส์ 5 ตอน ออกอากาศทางช่อง 3 เริ่มวันที่ 14 กุมภาพันธ์ 2568”

**ทำไมถึงตัดสินใจมาทำเป็นซีรีส์**  
“ตอนแรกปรึกษาทางผู้กำกับ ก็คือพี่น๊อต นุติ ว่าเราอยากทำเป็นภาพยนตร์ แต่ด้วยความที่เรามีกำลังเท่าที่เราสามารถทำได้ กับงบประมาณที่มีค่ะ ก็เลยต้องย่อลงมา แต่ยังคงเนื้อหาที่เป็นแก่นของหัวใจไว้อย่างเต็มเปี่ยม และถ้ามีโอกาสในวันข้างหน้า ก็ยังมีความฝันละมุ่งมั่นอยู่ ว่าอยากจะทำเป็นภาพยนตร์ที่ยิ่งใหญ่ เผยแพร่ไปทั่วโลกให้ได้ แต่ด้วยความที่ปัจจุบันโลกมันกว้างไร้พรมแดนอยู่แล้ว ก็เลยคิดว่าแม้แต่จะเป็นละครซีรีส์ ก็จะทำให้ยิ่งใหญ่และสมพระเกียรติที่สุดค่ะ”

![](https://www.khaosod.co.th/wpapp/uploads/2024/11/S__60407887_0.jpg)

**ถือเป็นการทำละครเรื่องแรกของเราเลยไหม**  
“ถ้าทำในส่วนของภาคบันเทิงเนี่ย ทาง 360 องศา เอ็นเตอร์เทนเม้นท์ จำกัด ทำมาอย่างต่อเนื่อง ไม่ว่าจะเป็นการคิดคอนเทนต์รายการผ่านสื่อต่างๆ รวมถึงในส่วนของการสร้างภาพยนตร์ด้วย แต่พอมาเป็นละคร ก็ถือว่าเป็นละครเรื่องแรกที่เป็นผู้จัดค่ะ”

**ยากไหม**  
“ยากอยู่แล้วค่ะ ต้องศึกษาเยอะ แต่ด้วยความที่โชคดี มีผู้กำกับฝีมือดีคือพี่น๊อต แล้วพี่เขาก็มีทีมโปรดักชั่นที่มีคุณภาพ ก็เลยไม่ได้กังวลอะไร และด้วยพระบารมีของพระองค์ท่าน ก็ทำให้การดำเนินงานสำเร็จราบรื่นมากๆ ต้องบอกว่ามากถึงมากที่สุดเลย”

**ทำไมถึงตัดสินใจทำในช่วงมีวิกฤตละครไทยอยู่**  
“อย่างที่บอกว่าเรื่องนี้อยู่เหนือเหตุผลและกาลเวลา แล้วทุกอย่างมาด้วยพระประสงค์ อันนั้นคือความศรัทธาส่วนตัว แล้วด้วยเราพร้อมซึ่งปัจจัย ก็อย่างที่ได้เรียนไป ว่าเริ่มต้นคือความศรัทธาในใจของ ดร.อิทธิกร ศรีจันบาล ที่ท่านเห็นหนังสือ

และด้วยความรักพระองค์ท่าน ซึ่งท่านดร.ทำภารกิจของพระองค์มาเยอะมาก ตอนนี้ท่านสร้างพระตำหนักใหญ่มากๆ อยู่ที่โคราช และมีการสร้างพระองค์ท่านองค์ใหญ่มาก เราผ่านพิธี ผ่านเรื่องราวกันเยอะมากพอท่านบอกว่าจะช่วยสนับสนุนปัจจัย ให้ส่วนหนึ่งในการดำเนินงาน เราก็มาบวกกับที่เรามีของเราเองด้วย ที่เราพร้อม

อันนี้ต้องขีดเส้นใต้ว่าเป็นความเชื่อส่วนบุคคลนะคะ คนที่รักและเคารพบูชาพระองค์ท่านจะเข้าใจดี ก็ขอสงวนไว้ตรงนี้ ว่าเป็นเรื่องความเชื่อส่วนบุคคล เราเชื่อมั่นว่าเราได้รับพระราชทานจากพระองค์ท่านจริงๆ โดยเหตุการณ์ที่อาจจะไม่สามารถเปิดเผยตรงนี้ได้

![](https://www.khaosod.co.th/wpapp/uploads/2024/11/S__60407885_0.jpg)

พอมารวมกันก็สามารถดำเนินการได้ เลยเร่งทำทันที มันเหมือนกับพอถึงเวลาแล้ว ใจเรารู้สึกว่ามันใช่แล้ว แล้วก็ขออนุญาตด้วยการกล่าวอธิษฐาน ก็มีนิมิตรตามความเชื่อ ก็เลยคุยกับพี่น๊อตเลย คุยกันมาหลายปีแต่ก็ไม่ได้ทำ จนท้ายที่สุดทุกอย่างก็พร้อมมากๆ

เหตุปัจจัยอีกอันหนึ่ง ที่ทำให้ทุกอย่างราบรื่นและมั่นใจเดินหน้าต่อ ก็คือตอนที่ได้รับคำตอบ ว่านักแสดงที่เราอยากจะให้แสดง ก็คือนักแสดงทุกท่านในวันนี้ ซึ่งทุกคนคิวทองมากๆ และเป็นเรื่องยากมากๆ ที่จะมารวมตัวกัน ในเวลาที่เราล็อกไว้หมดแล้ว ว่า 14 กุมภาพันธ์ ต้องออนแอน์ ล็อกวันที่ออนแอร์ก่อนได้นักแสดงด้วยค่ะ”

**การคัดเลือกนักแสดงยากไหม**  
“อย่างแรกคือตอนเขียนหนังสือ เราทราบอยู่แล้วว่าเราต้องการกำหนดคาแร็กเตอร์ตัวละครแบบไหน แล้วเราก็นั่งสมาธิเลย ว่าใครจะต้องแสดงบทไหนยังไงบ้าง แล้วก็ปรึกษากับพี่น๊อตด้วย ซึ่งพี่น๊อตเป็นผู้กำกับที่มีประสบการณ์มากๆ ก็ได้คุยกันว่าถ้าเป็นบทนี่คนนี้แสดงเป็นยังไง เราประชุมกัน และพอมันไปตรงกับที่เรานั่งสมาธิมาก่อนหน้า เราก็แฮปปี้ค่ะ”

![](https://www.khaosod.co.th/wpapp/uploads/2024/11/S__60407882_0.jpg)