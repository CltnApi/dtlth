---
layout: post
code: "ART2411031443DCTRGL"
origin_url: "https://www.khaosod.co.th/special-stories/news_9488676"
image: "https://github.com/user-attachments/assets/382d1ef8-1714-409e-941d-a942605d92e1"
title: "เพจดังแฉ หมอดูฮวงจุ้ย หลอกทำพิธีสูญ 66 ล้าน ทั้งโรยผงกระดูกผี แก้คุณไสย"
description: "เป็นเรื่องที่ได้รับการเปิดเผยจากเพจ บิ๊กเกรียน ถึงเหตุการณ์ที่คุณยายวัย 77 ปี ท่านหนึ่ง ถูกหลอก ดูฮวงจุ้ย และ ค่า วัตถุมงคล​ ค่าทำพิธี 66 ล้าน"
category: "SPECIAL_STORIES"
language: "th"
date: 2024-11-03T14:47:37.896Z
---

# เพจดังแฉ หมอดูฮวงจุ้ย หลอกทำพิธีสูญ 66 ล้าน ทั้งโรยผงกระดูกผี แก้คุณไสย

[![เพจดังแฉ หมอดูฮวงจุ้ย หลอกทำพิธีสูญ 66 ล้าน ทั้งโรยผงกระดูกผี แก้คุณไสย](https://www.khaosod.co.th/wpapp/uploads/2024/11/Mischievous-21.jpg "เพจดังแฉ หมอดูฮวงจุ้ย หลอกทำพิธีสูญ 66 ล้าน ทั้งโรยผงกระดูกผี แก้คุณไสย")](https://www.khaosod.co.th/wpapp/uploads/2024/11/Mischievous-21.jpg)

เป็นเรื่องที่ได้รับการเปิดเผยจากเพจ บิ๊กเกรียน ถึงเหตุการณ์ที่คุณยายวัย 77 ปี ท่านหนึ่ง ถูกหลอก ดูฮวงจุ้ย และ ค่า วัตถุมงคล​ ค่าทำพิธี 66 ล้าน

โดยโพสต์ระบุว่า “คุณยายวัย77ปีเห็น หมอดู ฮวงจุ้ย ในทีวีดิจิทัล​ ช่องดัง หลงเชื่อ เลยติดต่อให้มาดูฮวงจุ้ย ที่บ้าน เมื่อเดือน กุมภาพันธ์​ 2567

​แค่เรียกมาดู แต่คุณยายกับลูกสาวเหมือนถูกป้ายยา โดนค่าต่างๆ เพื่อใช้ ดูฮวงจุ้ย และ ค่า วัตถุมงคล​ ค่าทำพิธี ครั้งแรกรวมแล้ว 1.3 ล้านบาท

​จากนั้น จ่ายยิบจ่ายย่อย หมอดูฮวงจุ้ย อ้างเป็นค่า ค่าทำพิธี 9 แสน ค่าภาษีอากร นำเข้า 6 แสน **ค่าพระผงกระดูกผี 4.4 ล้าน** ตั้งแต่เดือน ค่านิมนต์​พระทำพิธี 6 หมื่น ค่าพิธีล่มศาล 2 ล้าน ค่าซื้อที่ดิน สุสาน 4 แสน ค่าสิงห์ 2 ตัว 1.2 ล้าน

[![](https://www.khaosod.co.th/wpapp/uploads/2024/11/Mischievous-54.jpg)](https://www.khaosod.co.th/wpapp/uploads/2024/11/Mischievous-54.jpg)

​แพงสุด ค่าหินแกะสลักศักดิ์ นำเข้าจากเมื่องจีน 38 ล้านบาทแต่ไม่เห็นของ ​ตลอด เดือนกุมภาพันธ์​-ตุลาคม ยอมรวม จ่ายไป 66 ล้านบาท

​คุณยาย บอกว่า มาทุกครั้ง ต้องโอนเงินจ่ายทุกครั้ง อ้างต้องปรับเปลี่ยน ฮวงจุ้ย แก้ คุณไสย ทำพิธีต่างๆ ​พอทวงถาม ว่าพิธีจะเริ่มเมื่อไร ของเซ่นไหว้ วัตถุ​มงคลที่สั่งไปจะมาวันไหน กลับสร้างความไม่พอใจ ให้หมอดู ฮวงจุ้นช่องดัง เกิดอารมณ์​เกรี้ยวกราด จึงรู้ว่า โดนหลอกแล้ว

​วันที่ 29 ตุลาคม​ 2567 จึงรวบรวมหลักฐาน ให้ ลูกสาวไปแจ้งความที่ สน.บางกอกน้อย ให้ดำเนินคดี กับหมอดู ต ล ฮ จ ฐานฉ้อโกง

​คุณยาย บอกว่า ได้มาแค่ สิงห์ 1 คู่ ศาลเจ้าที่ตี้จู้เอี๊ยะ 1 หลัง กับ เจาะหลุม อีก 4 หลุม “ทำกับคนแก่ได้อย่างไร เงินที่เอาไป ทั้งหมดจนเกลี้ยงบัญชี เป็นเงินเก็บไว้รักษาผู้ป่วยติดเตียง“



​

