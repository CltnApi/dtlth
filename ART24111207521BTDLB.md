---
layout: post
code: "ART24111207521BTDLB"
origin_url: "https://www.khaosod.co.th/special-stories/news_9501795"
image: "https://github.com/user-attachments/assets/736c18b0-6e05-4b8c-bf6b-06e88001ed94"
title: "เนสกาแฟ เปิดใจ เหมือนเกิดใหม่ ขอโทษทุกฝ่าย แต่ง 3 เพลง เพื่อเอฟซี"
description: "เนสกาแฟ ศรีนคร นักร้องลูกทุ่งชื่อดัง เปิดใจ เหมือนได้เกิดใหม่ ขอโทษทุกฝ่าย ตื้นตันใจมาก แฟนคลับต้อนรับ แต่ง 3 เพลงเพื่อเอฟซี รับงานชุกจนถึงปีหน้า"
category: "SPECIAL_STORIES"
language: "th"
date: 2024-11-12T07:56:45.359Z
---

# เนสกาแฟ เปิดใจ เหมือนเกิดใหม่ ขอโทษทุกฝ่าย แต่ง 3 เพลง เพื่อเอฟซี

[![เนสกาแฟ เปิดใจ เหมือนเกิดใหม่ ขอโทษทุกฝ่าย แต่ง 3 เพลง เพื่อเอฟซี](https://www.khaosod.co.th/wpapp/uploads/2024/11/nestcoffee.jpg "เนสกาแฟ เปิดใจ เหมือนเกิดใหม่ ขอโทษทุกฝ่าย แต่ง 3 เพลง เพื่อเอฟซี")](https://www.khaosod.co.th/wpapp/uploads/2024/11/nestcoffee.jpg)

**เนสกาแฟ ศรีนคร นักร้องลูกทุ่งชื่อดัง เปิดใจ เหมือนได้เกิดใหม่ ขอโทษทุกฝ่าย ตื้นตันใจมาก แฟนคลับต้อนรับ แต่ง 3 เพลงเพื่อเอฟซี รับงานชุกจนถึงปีหน้า**

วันที่ 12 พ.ย. 2567 เนสกาแฟ ศรีนคร นักร้องลูกทุ่งชื่อดัง เปิดใจกับทางข่าวสด หลังห่างหายจากวงการไปกว่า 2 เดือนว่า ไปอยู่ที่สถานกักขังหญิง จังหวัดปทุมธานี ไม่ได้อยู่คุกใหญ่ ตามที่คนกล่าวอ้าง

ตอนนี้รู้สึกเหมือนได้ชีวิตใหม่ เหมือนเกิดใหม่ เหมือนเขาเอาไปเก็บไว้พักผ่อน แฟนคลับก็ให้การรอคอยเยอะ ให้กำลังใจอยู่ทุกวัน รอการกลับมา ดีใจและตื้นตันใจมาก ตอนนี้ก็เดินทางไปคอนเสิร์ต ออกมาก็ไปทำงานเลย

ตอนที่ตนขึ้นเวทีครั้งแรกนั้น ตื่นเต้นมาก ใช้คำว่าตื่นเต้นได้ทั้งคืน ทำตัวไม่ถูก แต่สนุก เหมือนได้ปลดปล่อย ทางแฟนคลับก็มาให้กำลังใจหลังเวที บอกว่ารอคอยนะ กรี๊ด ขอถ่ายรูป ตอนนี้ก็ยังทำตัวไม่ถูก

ทั้งนี้ตนต้องขอโทษก่อนเลย ขอโทษพ่อกับแม่ ขอโทษแฟนคลับ ผู้จัดการและคนรอบข้าง ตอนนี้ได้รับบทเรียนแล้ว สำหรับคนที่หลงผิดไปยุ่งเกี่ยวกับของแบบนี้ อย่าทำเลยดีกว่า ทำงานสุจริตดีกว่า

เบื้องต้นตนก็ยังเดินสายร้องเพลง ตอนนี้ได้ทำสตูดิโอที่จังหวัดนครราชสีมา ทำรถแห่ ยังไม่ได้วางแผนอย่างอื่น นอกจากขึ้นคอนเสิร์ตและแต่งเพลงใหม่ 3 เพลงให้กับแฟนคลับ ตอนนี้แต่งเสร็จแล้ว รอวันทำดนตรีและเข้าห้องอัด ส่วนงานนั้น มี 30 วัน ก็เต็มไปจนถึงมกราคมเลย

ที่ผ่านมาตนรู้สึกเหมือนได้รับประสบการณ์ชีวิต หากมองในแง่ดี ก็เหมือนได้ไปทบทวนตัวเอง แต่ไม่ขอเข้าไปอีกแล้ว ที่ผ่านมา ตนก็หมดไฟกับการทำงานด้วย ไม่ค่อยมีใจในการทำงาน ตอนที่ก้าวขาเข้าไป เหมือนได้ปรับตัว และพักผ่อน พร้อมกับตั้งสติหลายอย่าง บอกความรู้สึกไม่หมดเลย