---
layout: post
code: "ART2411060432LKRGNS"
origin_url: "https://www.khaosod.co.th/entertainment/news_9492336"
image: "https://github.com/user-attachments/assets/7e52946a-a0a3-41ea-8947-782f6684a9d6"
title: "เบลล่า ราณี รอดูจะแม่นไม่แม่น! หลังหมอดูทักคนนี้แต่งแน่ รับมีคุยเรื่องอนาคต"
description: "นักแสดงสาว เบลล่า ราณี รับคุยอนาคตกับ วิล ชวิณ แล้ว หลังหมอดูต๊อกแต๊กทำนายว่าคนนี้แต่งแน่! พร้อมเผยมีไปฝากไข่ไว้แล้ว คุณแม่อยากมีหลาน"
category: "ENTERTAINMENT"
language: "th"
date: 2024-11-06T04:36:18.124Z
---

# เบลล่า ราณี รอดูจะแม่นไม่แม่น! หลังหมอดูทักคนนี้แต่งแน่ รับมีคุยเรื่องอนาคต

[![เบลล่า ราณี รอดูจะแม่นไม่แม่น! หลังหมอดูทักคนนี้แต่งแน่ รับมีคุยเรื่องอนาคต](https://www.khaosod.co.th/wpapp/uploads/2024/11/bella1.jpg "เบลล่า ราณี รอดูจะแม่นไม่แม่น! หลังหมอดูทักคนนี้แต่งแน่ รับมีคุยเรื่องอนาคต")](https://www.khaosod.co.th/wpapp/uploads/2024/11/bella1.jpg)

_**นักแสดงสาว เบลล่า ราณี รับคุยอนาคตกับ วิล ชวิณ แล้ว หลังหมอดูต๊อกแต๊กทำนายว่าคนนี้แต่งแน่! พร้อมเผยมีไปฝากไข่ไว้แล้ว คุณแม่อยากมีหลาน**_

เป็นอีกคู่ที่ชาวเน็ตจับตามอง สำหรับนักแสดงสาว เ**บลล่า ราณี แคมเปน** กับหวานใจ **วิล ชวิณ** ที่ล่าสุดก็ได้มีหมอดูออกมาทักว่ากับคนนี้แต่งแน่นอน!

[![](https://www.khaosod.co.th/wpapp/uploads/2024/11/bella3.jpg)](https://www.khaosod.co.th/wpapp/uploads/2024/11/bella3.jpg)

วันที่ 5 พ.ย. เบลล่า ราณี ได้มาร่วมงาน KUMA 7th Anniversary A Journey to Tangible Premium ณ ลานกิจกรรมโซน B เซ็นทรัลลาดพร้าว พร้อมให้สัมภาษณ์ถึงเรื่องราวดังกล่าว

**ช่วงนี้ออกงานตลอดเลย****?** “ก็จะเจอกันถี่หน่อยค่ะ เป็นเหมือนช่วงเทศกาลอีเว้นต์ก็จะได้เจอทุกคนบ่อยหน่อย”

**ช่วงนี้ลงรูปคู่บ่อยขึ้น****?** “ลงงานเยอะไง ทีนี้ก็หาอะไรมาลงคั่นด้วย แต่เอาจริงๆ ก็ลงตามธรรมชาติ ไม่ได้ลงด้วยแบบเหตุใด”

ADVERTISEMENT

[![](https://www.khaosod.co.th/wpapp/uploads/2024/11/bella5.jpg)](https://www.khaosod.co.th/wpapp/uploads/2024/11/bella5.jpg)

**มีหมอดูออกมาทำนายว่าแต่งแน่นอนกับคนนี้****?** “**อันนี้ก็ต้องรอดูค่ะว่าแม่นไม่แม่น** **(มีคุยเรื่องอนาคตกันบ้างไหม****?)** เป็นการคุยกันในแง่ที่ว่า เค้าเรียกว่าทำความเข้าใจซึ่งกันและกันว่าเรามองอะไรไปในทิศทางเดียวกันหรือเปล่า แต่ไม่ได้คุยว่าจะเมื่อไหร่หรืออะไรยังไง อย่างนี้ไม่มี ความจริงไม่ใช่แค่กับคุณวิล แต่กับคุณแม่หรือพี่พลอยก็คุย เพราะมันอยู่ในช่วงอายุที่ต้องวางแผนอนาคตดีๆ แล้ว”

**กดดันไหมพอหมอดูทักแบบนี้****?** “ไม่กดดันเพราะหมอดูก็คือดูดวงบ่อยอยู่แล้ว ดูดวงให้เรื่อยๆ ไม่ว่าจะเรื่องอะไร”

[![](https://www.khaosod.co.th/wpapp/uploads/2024/11/bella6.jpg)](https://www.khaosod.co.th/wpapp/uploads/2024/11/bella6.jpg)

**เคยคิดไว้ไหมว่าสักอายุเท่าไหร่****?** “ตอนเด็กๆ เคยคิด 28 เลยมาไกลเหมือนกัน (หัวเราะ) แต่ว่าเอาจริงๆ เดี๋ยวนี้เรื่องตัวเลขไม่สำคัญเท่ากับความพร้อม และความพร้อมของแต่ละคนก็ไม่เท่ากัน มันเป็นเรื่องของความสบายใจของคนสองคนมากกว่า ว่ามองเรื่องนี้ยังไง”

**แล้วครอบครัวเบลว่ายังไง แม่อยากเห็นเรามีครอบครัวรึเปล่า****?** “คือคุณแม่ก็อยากให้มีอยู่แล้ว คือเหมือนเค้าก็อยากมีหลาน เพราะว่าเพื่อนก็มีลูก และพอได้เล่นกับลูกคนอื่น เค้าก็อยากเห็นว่าถ้าเรามีลูก ลูกจะเป็นยังไง อยากมีหลานของตัวเองเหมือนกัน”

**ชอบเด็กเหมือนกัน****?** “ใช่ค่ะ เพื่อนก็มีลูกกันแล้วประมาณนึง **(กลัวไหมแต่งงานช้าจะมีน้องยาก****?)** ความจริงแล้วก็คือมีการวางแผนไปก่อนหน้านี้ ก็ฝากไข่ คือเผื่อเอาไว้ก่อน แต่อนาคตก็ยังไม่รู้”

[![](https://www.khaosod.co.th/wpapp/uploads/2024/11/bella7.jpg)](https://www.khaosod.co.th/wpapp/uploads/2024/11/bella7.jpg)