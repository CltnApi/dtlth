---
layout: post
code: "ART2411250302UZFIS1"
origin_url: "https://www.khaosod.co.th/entertainment/news_9519700"
image: "https://github.com/user-attachments/assets/6f14538c-ec0c-488b-be8f-ffdd8f5fc9e0"
title: "ข้อเสนอลงตัว “เข้ม หัสวีร์” ยังภัคดีช่อง7 สยบข่าวลือเตรียมอิสระตาม “มุกดา”"
description: "พระเอกหนุ่ม “เข้ม หัสวีร์” ยังภักดีช่อง7 ต่อสัญญา เนื่องจากทิศทางตรงกัน ข้อเสนอลงตัว สยบข่าวลือ เตรียมอิสระตามคู่จิ้น \"มุกดา นรินทร์รักษ์ \""
category: "ENTERTAINMENT"
language: "th"
date: 2024-11-25T03:31:31.211Z
---

# ข้อเสนอลงตัว “เข้ม หัสวีร์” ยังภัคดีช่อง7 สยบข่าวลือเตรียมอิสระตาม “มุกดา”

[![ข้อเสนอลงตัว “เข้ม หัสวีร์” ยังภัคดีช่อง7 สยบข่าวลือเตรียมอิสระตาม “มุกดา”](https://www.khaosod.co.th/wpapp/uploads/2024/11/KemMukda-1.jpg "ข้อเสนอลงตัว “เข้ม หัสวีร์” ยังภัคดีช่อง7 สยบข่าวลือเตรียมอิสระตาม “มุกดา”")](https://www.khaosod.co.th/wpapp/uploads/2024/11/KemMukda-1.jpg)

พระเอกหนุ่ม “เข้ม หัสวีร์” ยังภักดีช่อง7 ต่อสัญญา เนื่องจากทิศทางตรงกัน ข้อเสนอลงตัว สยบข่าวลือ เตรียมอิสระตามคู่จิ้น “มุกดา นรินทร์รักษ์ “

หลังจากที่ นางเอกสาว **มุกดา นรินทร์รักษ์** ก้าวไปเป็นนักแสดงอิสระแบบเต็มตัวแล้ว ตัดสินใจไม่ต่อสัญญากับทางช่อง7 งานนี้ทำเอาหลายคนลุ้นว่า พระเอกดังคู่จิ้น อย่าง **เข้ม หัสวีร์ ภัคพงษ์ไพศาล** จะโบยบินด้วยอีกคนหรือไม่

![](https://www.khaosod.co.th/wpapp/uploads/2024/11/KemMukda-1.png)

อย่างไรก็ตาม **เพจ7hd society fc** ออกมายืนยันเรียบร้อยแล้วว่า หนุ่มเข้มยังภักดีกับบ้านหลังเดิมเนื่องจากทิศทางตรงกัน ข้อเสนอลงตัว มีแผนงานชัดเจน

“เข้ม หัสวีร์ ภัคพงษ์ไพศาล” ตัดสินใจจรดปากกาต่อสัญญาวิกหมอชิตต่อ ทิศทางและโปรเจ็กต์ปีหน้าที่จะทำร่วมกับช่องลงตัวไปในทางเดียวกัน เข้มเลยตัดสินใจอยู่ต่อกับบ้านหลังเดิม ไม่อิสระตามคู่จิ้น ตามข่าวลือนะจ๊ะ”

ADVERTISEMENT

![](https://www.khaosod.co.th/wpapp/uploads/2024/11/KemMukda-2.png)

