---
layout: post
code: "ART2411040822TV271E"
origin_url: "https://www.khaosod.co.th/special-stories/news_9489477"
image: "https://github.com/user-attachments/assets/f87719b4-7c9b-4630-8a3e-96f0b5842c12"
title: "บ้านเงียบ ไร้เงาหมอดูฮวงจุ้ยคนดัง เพื่อนบ้านไม่เคยเห็นตัว"
description: "บ้านเงียบ ไร้เงาหมอดูฮวงจุ้ยคนดัง เพื่อนบ้านไม่เคยเห็นตัว แต่เมื่อ3วันที่ผ่านมามีคนเข้าออกบ้าน ด้านตำรวจยันไม่เคยรับแจ้งความ มีแต่คดีเรื่องเช็ค"
category: "SPECIAL_STORIES"
language: "th"
date: 2024-11-04T08:27:50.838Z
---

# บ้านเงียบ ไร้เงาหมอดูฮวงจุ้ยคนดัง เพื่อนบ้านไม่เคยเห็นตัว

[![บ้านเงียบ ไร้เงาหมอดูฮวงจุ้ยคนดัง เพื่อนบ้านไม่เคยเห็นตัว](https://www.khaosod.co.th/wpapp/uploads/2024/11/sinsae2.jpg "บ้านเงียบ ไร้เงาหมอดูฮวงจุ้ยคนดัง เพื่อนบ้านไม่เคยเห็นตัว")](https://www.khaosod.co.th/wpapp/uploads/2024/11/sinsae2.jpg)

**บ้านเงียบ ไร้เงาหมอดูฮวงจุ้ยคนดัง เพื่อนบ้านไม่เคยเห็นตัว แต่เมื่อ3วันที่ผ่านมามีคนเข้าออกบ้าน ด้านตำรวจยันไม่เคยรับแจ้งความ มีแต่คดีเรื่องเช็ค**

เมื่อเวลา 13.00 น.วันที่ 4 พ.ย.67 จากกรณีที่มีเพจบิ๊กเกรียนได้โพสคลิปวิดีโอ ที่มีผู้เสียหายถูกหมอดูฮวงจุ้ยลวงให้ทำพิธี สูญเงินไปกว่า 66 ล้านบาท พร้อมกันนี้ยังมีผู้เสียหายอีกหลายคน ที่ถูกหมอดูฮวงจุ้ยคนนี้หลอกเอาเงินไปด้วย

ผู้สื่อข่าวได้ลงพื้นที่ ไปยังสำนักงาน ซึ่งเป็นอาคารพาณิชย์สูง 3 ชั้น ภายในซอยลำลูกกา11/18 หมู่ 5 ต.คูคต อ.ลำลูกกา จ.ปทุมธานี ซึ่งมีหน้าบ้านเขียนว่า ซินแซดูบ้าน ซึ่งประตูม้วนเปิดลงมาครึ่งบาน และด้านในสำนักงานมีคนอยู่

จากการสอบถามประชาชนที่อยู่ใกล้เคียงบอกว่า เมื่อวันศุกร์ที่ผ่านมา มีกลุ่มคนออกมาจากสำนักงานแต่ไม่เคยเห็นตัวอาจารย์ฮวงจุ้ยคนดังกล่าว

ด้าน พ.ต.อ.กานตภณ วรรณา ผกก.สภ.คูคต กล่าวว่าจากกรณีที่มีข่าวซินแซไปดูฮวงจุ้ย และมีผู้เสียหายไปแจ้งความว่า เสียเงินไปจำนวน 66 ล้านบาทนั้น ส่วนที่สภ.คูคตนั้น ไม่มีการแจ้งความใคดีดังกล่าว แต่จากการตรวจสอบ พบว่า มีแค่คดีเช็ค ข้อหาตาม พรบ.เช็ค อยู่ 2 คดีเท่านั้น ส่วนคดีอื่นๆทางสภ.คูคตยังไม่ได้รับแจ้งแต่อย่างใด ส่วนบ้านของซินแซนั้น อยู่ตรงที่ถนนเสมาฟ้าครามมาตั้งแต่รุ่นพ่อเขาแล้ว เพราะว่าพ่อของเขาก็เป็นซินแซเช่นกัน