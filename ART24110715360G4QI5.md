---
layout: post
code: "ART24110715360G4QI5"
origin_url: "https://www.khaosod.co.th/entertainment/news_9495436"
image: "https://github.com/user-attachments/assets/37373d4a-1e8e-4a4d-a5d8-0dd66450bc92"
title: "เปิดชีวิต 'แห้ว รีเจนซี่' อดีตตลกดัง จากแรงงานรายได้ต่ำในอเมริกา สร้างฐานะจนมีบ้าน-รถ"
description: "เปิดชีวิต 'แห้ว รีเจนซี่' อดีตตลกดัง ที่บินลัดฟ้าไปเริ่มชีวิตใหม่ที่อเมริกา เริ่มต้นจากเป็นแรงงานรายได้ต่ำในซูเปอร์มาร์เก็ต ปัจจุบันสร้างฐานะจนมีบ้าน-รถ"
category: "ENTERTAINMENT"
language: "th"
date: 2024-11-07T15:41:00.556Z
---

# เปิดชีวิต 'แห้ว รีเจนซี่' อดีตตลกดัง จากแรงงานรายได้ต่ำในอเมริกา สร้างฐานะจนมีบ้าน-รถ

[![เปิดชีวิต 'แห้ว รีเจนซี่' อดีตตลกดัง จากแรงงานรายได้ต่ำในอเมริกา สร้างฐานะจนมีบ้าน-รถ](https://www.khaosod.co.th/wpapp/uploads/2024/11/haw.jpg "เปิดชีวิต 'แห้ว รีเจนซี่' อดีตตลกดัง จากแรงงานรายได้ต่ำในอเมริกา สร้างฐานะจนมีบ้าน-รถ")](https://www.khaosod.co.th/wpapp/uploads/2024/11/haw.jpg)

**เปิดชีวิต ‘แห้ว รีเจนซี่’ อดีตตลกดัง ที่บินลัดฟ้าไปเริ่มชีวิตใหม่ที่อเมริกา เริ่มต้นจากเป็นแรงงานรายได้ต่ำในซูเปอร์มาร์เก็ต ปัจจุบันสร้างฐานะจนมีบ้าน-รถ**

อีกหนึ่งบุคคลที่ห่างหายจากวงการบันเทิงไปนานสำหรับ “แห้ว รีเจน” หรือ ปณิธาน สังข์ประเสริฐ อดีตตลกชื่อดังของไทย ที่ได้บินลัดฟ้าไปเริ่มต้นชีวิตใหม่ที่สหรัฐอเมริกาตั้งแต่ พ.ศ. 2545

เจ้าตัวเริ่มต้นด้วยการเป็นคนรายได้ต่ำ ทำงานในซูเปอร์มาร์เก็ต ซึ่งชีวิตดูเหมือนจะไม่ง่ายนัก เมื่อย้ายไปอเมริกาไม่นาน ก็พบว่าตัวเองนั้นป่วยเป็นมะเร็งตับเกือบจะระยะที่ 3 รักษานานนับ 10 ปีก่อนอาการจะเริ่มทุเลาลง

ซึ่งหลังจากฝ่าฟันอุปสรรคต่าง ๆ นานา มานาน เหมือนว่า แห้ว จะเดินทางมาจนถึงจุดที่สามารถใช้คำว่าประสบความสำเร็จในชีวิตได้แล้ว ซึ่งเจ้าตัวเองก็มุมานะจนได้มีทั้งบ้าน ทั้งรถ และครอบครัวที่อบอุ่นในต่างแดน

ล่าสุด เฟซบุ๊ก **[Kanit Hampitak](https://www.facebook.com/photo?fbid=3471815706446861&set=pcb.3471817346446697)** ได้โพสต์ภาพร่วมเฟรมกับ แห้ว รีเจนซี่ ในวันขึ้นบ้านใหม่ที่ รัฐนอร์ทแคโรไลนา สหรัฐอเมริกา โดยระบุข้อความว่า

“บุญสำเร็จด้วยการอนุโมทนาบุญ คุณลักกี้ ปณิธาน สังข์ประเสริฐ (แห้วรีเจนซี่ บรั่นดีไทย) ทำบุญขึ้นบ้านใหม่เป็นสิริมงคล ขอให้เจริญรุ่งเรือง ร่ำรวย ตลอดไป”

ADVERTISEMENT