---
layout: post
code: "ART24110103227JGYD2"
origin_url: "https://www.khaosod.co.th/https://www.khaosod.co.th/entertainment/news_9485550"
image: "https://github.com/user-attachments/assets/dc8953c1-9009-4bdb-a82e-9b2d4e2783ba"
title: "มิค เผย ระวังการใช้ภาษามากขึ้น หลังโดนโทษจำคุก กรณีโฆษณาสินค้าเกินจริง"
description: "เป็นข่าวมาก่อนหน้านี้ ศาลพิพากษา สั่งปรับ 6 พัน เบนซ์ พ..."
category: "ENTERTAINMENT"
language: "th"
date: 2024-11-01T03:29:24.080Z
---

# มิค เผย ระวังการใช้ภาษามากขึ้น หลังโดนโทษจำคุก กรณีโฆษณาสินค้าเกินจริง

[![มิค เผย ระวังการใช้ภาษามากขึ้น หลังโดนโทษจำคุก กรณีโฆษณาสินค้าเกินจริง](https://www.khaosod.co.th/wpapp/uploads/2024/11/mick011167-4.jpg "มิค เผย ระวังการใช้ภาษามากขึ้น หลังโดนโทษจำคุก กรณีโฆษณาสินค้าเกินจริง")](https://www.khaosod.co.th/wpapp/uploads/2024/11/mick011167-4.jpg)

เป็นข่าวมาก่อนหน้านี้ ศาลพิพากษา สั่งปรับ 6 พัน เบนซ์ พรชิตา-มิค บรมวุฒิ จากกรณีโฆษณาเกินจริงผลิตภัณฑ์อาหารเสริม “ITCHA XS” พร้อมมีคำสั่งจำคุก 1 ปี แต่โทษให้รอลงอาญาไว้ก่อน ตามที่เคยเสนอข่าวไปก่อนหน้านี้

![มิค](https://www.khaosod.co.th/wpapp/uploads/2024/11/mick011167-6.jpg)

ล่าสุด มิค บรมวุฒิ ที่มาออกร้านขายปูไข่เยิ้ม by mick ในงานมหกรรมแฉความอร่อย “แฉแฟร์” ที่ MCC HALL ชั้น 3 เดอะมอลล์ไลฟ์สโตร์ บางกะปิ ผู้สื่อข่าวจึงได้ขอสัมภาษณ์อัพเดตเรื่องคดี และผลกระทบกับผลิตภัณฑ์

**อัพเดทความคืบหน้าคดี?** “ถ้าพูดตามตรงก็คืออยู่ในช่วงรอลงอาญา 1 ปี ก็คือใน 1 ปีนี้เราจะพูดอะไรที่เกี่ยวกับผลิตภัณฑ์ลดน้ำหนักเราต้องระวัง ห้ามผิดอีก เพราะถ้าผิดอีกก็มีสิทธิ์ที่จะโดนข้อกฎหมายแบบจริงจัง ส่วนในเรื่องอื่นๆ ของแบรนด์ เราได้เคลียร์หมดแล้ว และตอนนี้ผลิตภัณฑ์อาหารเสริมแบรนด์ Itcha ก็ได้เปิดตัวใหม่ออกมา ซึ่งเป็นตัวเดิมในตอนแรกที่เป็นที่นิยมของทุกคน แต่อัพสูตรขึ้นมาเปลี่ยนมาเป็น Itcha คัมแบ็ก

![มิค](https://www.khaosod.co.th/wpapp/uploads/2024/11/mick011167-1.jpg)

ซึ่งหลังจากเกิดเหตุการณ์เหล่านี้ ทำให้ทุกวันนี้เวลาเราจะพูดหรือจะไลฟ์อะไรก็ตาม ต้องระวังคำพูดมากยิ่งขึ้น ซึ่งตอนแรกที่เกิดเหตุการณ์ขึ้นเรายังเฉยๆ แต่พอเรามาเจอน้องๆ ที่เริ่มไลฟ์มากขึ้น เขาจะมากระซิบเราว่า พี่คือเคสที่สอนให้พวกหนูต้องระวังคำพูดเลยนะ เราก็คิดว่าเออมันก็จริง เกิดเหตุแบบนี้มันก็ดีสำหรับคนอื่น ให้เป็นเครื่องเตือนใจว่า อย่าพูดเกินที่กฎหมายกำหนด อย่าโอเวอร์เคลม เพื่อที่จะได้ไม่ต้องมามีปัญหาเหมือนแบบที่เราเคยเจอ”

ADVERTISEMENT

**ที่ว่ารอลงอาญา 1 ปีคือยังไง?** “คือศาลเป็นผู้ตัดสิน ซึ่งคดีโฆษณาเกินจริงเป็นคดีอาญาไม่ใช่คดีแพ่ง ดังนั้นศาลมีอำนาจในการที่จะเลือกปรับเราเท่าไร ซึ่งศาลได้ปรับไปแล้ว แล้วก็คือรอลงอาญา 1 ปี ก็หมายความว่าภายใน 1 ปีนี้อย่าทำความผิดเดิมอีก ถ้าทำผิดมีสิทธิ์ที่จะติดคุก 6 เดือน

![มิค](https://www.khaosod.co.th/wpapp/uploads/2024/11/mick011167-2.jpg)

ส่วนในเรื่องของผลิตภัณฑ์แบรนด์ Itcha ตอนนี้ไม่ได้มีปัญหาอะไรครับ เพราะว่าสรุปเราได้เอกสารยืนยันหมดแล้วว่า ทุกอย่างปกติถูกต้อง เพียงแค่ขอให้ซื้อจากบริษัท อย่าไปซื้อข้างนอก นั่นแหละปัญหาคือตัวข้างนอก อย่างที่ผมเคยบอกว่า ผมต้องขอบคุณคุณอัจฉริยะและขอบคุณอย.ที่เป็นกระบอกเสียงได้ดีกว่าผม

เพราะคนที่ตามเรามันมีอยู่กลุ่มเดียว ส่วนคนตามพี่อัจกับอย.มีเยอะ ดังนั้นนี่แหละคือกระบอกเสียงที่ดีมาก ที่บอกให้ประชาชนรู้ว่าให้ระวังของปลอม และแบรนด์ Itcha ตอนนี้ก็ซื้อขายได้ปกติหมดแล้ว และตัวใหม่ก็เปิดตัวแล้วด้วย”

**เบนซ์ เป็นอย่างไรบ้าง?** “ตอนนี้เบนซ์ก็ต้องระวังมากขึ้น และเราก็รู้แล้วว่าทุกครั้งก่อนที่จะมีภาพโพสต์ออกไป เราควรจะปรึกษาอย.ทุกครั้งดีที่สุด”

**ที่หมอตาล เพจแม่หมอสายมู มูกับมิคทัก?** “ทักอีกแล้วว่าเดี๋ยวกำลังจะดีแล้วหลังจากนี้ แต่เขาก็ทักมาตั้งแต่ก่อนมีปัญหาแล้วว่า ระวังนะพ่อ ระวังนะแม่ เดี๋ยวจะมีปัญหา และก็มีปัญหาจริงๆ คือมันเป๊ะตามคำทำนาย เขาคือคนที่ทำนายมาตั้งแต่ปีก่อนแล้วว่า แม่(เบนซ์) กับผมแล้วจะปัง คือทุกคนยังงงเลยว่า เบนซ์จะผอมยังไง แล้วก็คือผอมได้จริงๆ ก็หวังว่าจะกลับมาให้ปัง ปังในทางที่ดีแบบไม่ต้องเหนื่อยแล้ว (หัวเราะ)”