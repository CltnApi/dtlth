---
layout: post
code: "ART2411220816LQVNNV"
origin_url: "https://www.matichon.co.th/economy/news_4914282"
image: "https://github.com/user-attachments/assets/8fa9580d-748b-4c33-af49-df0066459062"
title: "หุ้นพุ่ง 11 จุด เด้งรับศาล รธน.ไม่รับคำร้อง ทักษิณ ปม ล้มล้างการปกครอง"
description: "หุ้นพุ่ง 11 จุด เด้งรับศาล รธน.ไม่รับคำร้อง ทักษิณ ปมล้มล้างการปกครอง"
category: "ECONOMY"
language: "th"
date: 2024-11-22T08:32:50.683Z
---

# หุ้นพุ่ง 11 จุด เด้งรับศาล รธน.ไม่รับคำร้อง ทักษิณ ปม ล้มล้างการปกครอง

[![](https://www.matichon.co.th/wp-content/uploads/2024/11/index728.jpg "index728")](https://www.matichon.co.th/wp-content/uploads/2024/11/index728.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**หุ้นพุ่ง 11 จุด เด้งรับศาล รธน.ไม่รับคำร้อง ทักษิณ ปมล้มล้างการปกครอง**

เมื่อวันที่ 22 พฤศจิกายน ผู้สื่อข่าวรายงานภาวะการซื้อขายหลักทรัพย์ในตลาดหลักทรัพย์วันนี้ (22 พ.ย.) ว่า หุ้นเคลื่อนไหวในแดนบวก โดยเปิดตลาดภาคเช้ามาที่ระดับ 1,440.66 จุด เคลื่อนไหวในภาคบ่ายที่ระดับ 1,451.72 จุด ปรับเพิ่มขึ้น 11.06 จุด หรือบวก 0.63% โดยดัชนีทำจุดสูงสุดที่ระดับ 1,451.52 จุด และทำจุดต่ำสุดที่ระดับ 1,435.78 จุด ด้วยมูลค่าการซื้อขายที่ 32,129.34 ล้านบาท

นางสาววิลาสินี บุญมาสูงทรง ผู้อำนวยการอาวุโสฝ่ายวิจัย บริษัทหลักทรัพย์ โกลเบล็ก จำกัด เปิดเผยว่า ภาพรวมตลาดหุ้นไทย ดัชนีดีดตัวขึ้น (รีบาวด์) ขึ้นอย่างร้อนแรงกว่า 11 จุด หลังศาลรัฐธรรมนูญมีมติไม่รับคำร้องวินิจฉัย กรณีนายทักษิณ ชินวัตร อดีตนายกรัฐมนตรี ในส่วนของพรรคเพื่อไทย ปมล้มล้างการปกครอง ทำให้การเมืองเกิดความชัดเจนเพิ่มมากขึ้น ประกอบกับปัจจัยต่างประเทศก็อยู่ในโทนบวก คือ ราคาน้ำมันดิบดับเบิ้ลยูทีไอ ปรับตัวขึ้นสนับสนุนหุ้นกลุ่มพลังงาน ทำให้มีแรงซื้อเข้ามาช่วยดันดัชนีวิ่งในแดนบวก จากช่วงเช้าที่ปรับตัวลงไปวิ่งในแดนลบ แต่เนื่องจากนักลงทุนยังกังวลเรื่องสงครามระหว่างรัสเซียและยูเครนที่มีแนวโน้มทวีความรุนแรงขึ้น ทำให้นักลงทุนชะลอการลงทุนออกไปก่อน

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)