---
layout: post
code: "ART2411291017IUS1OH"
origin_url: "https://www.khaosod.co.th/sports/news_9527411"
image: "https://github.com/user-attachments/assets/b4afb2e9-b74c-48b4-a688-c1d05eb5e491"
title: "ศุภชัย กองหน้าบุรีรัมย์ เปิดประมูลชุดแข่ง นำเงินช่วยเหลือผู้ประสบภัยน้ำท่วมภาคใต้"
description: "\"อาร์ม\" ศุภชัย ใจเด็ด กองหน้าชาวไทยของสโมสรบุรีรัมย์ ยูไนเต็ด เปิดประมูลชุดแข่งในเกมที่พบกับ โยโกฮาม่าเอฟ มารินอส เพื่อนำเงินไปช่วยเหลือผู้ประสบภัย"
category: "SPORTS"
language: "th"
date: 2024-11-29T10:37:05.792Z
---

# ศุภชัย กองหน้าบุรีรัมย์ เปิดประมูลชุดแข่ง นำเงินช่วยเหลือผู้ประสบภัยน้ำท่วมภาคใต้

[![ศุภชัย กองหน้าบุรีรัมย์ เปิดประมูลชุดแข่ง นำเงินช่วยเหลือผู้ประสบภัยน้ำท่วมภาคใต้](https://www.khaosod.co.th/wpapp/uploads/2024/11/supachai.jpg "ศุภชัย กองหน้าบุรีรัมย์ เปิดประมูลชุดแข่ง นำเงินช่วยเหลือผู้ประสบภัยน้ำท่วมภาคใต้")](https://www.khaosod.co.th/wpapp/uploads/2024/11/supachai.jpg)

“อาร์ม” ศุภชัย ใจเด็ด กองหน้าชาวไทยของสโมสรบุรีรัมย์ ยูไนเต็ด เปิดประมูลชุดแข่งในเกมที่พบกับ โยโกฮาม่าเอฟ มารินอส เพื่อนำเงินไปช่วยเหลือผู้ประสบภัยน้ำท่วม 3 จังหวัดชายแดนภาคใต้

โดยกองหน้าวัย 25 ปี ได้โพสต์ข้อความผ่านทางเฟซบุ๊ก “ศุภชัย ใจเด็ด – Supachai Chaided” ระบุว่า Assalamualaikum ผม นายศุภชัย ใจเด็ด ขอเปิดประมูลเสื้อแมตซ์วอน นัดเจอโยโกฮาม่าเอฟ มารินอส เพื่อเอาไปช่วยเหลือผู้ประสบภัยน้ำท่วม 3 จังหวัดชายแดนภาคใต้ในครั้งนี้”

“ผมขออนุญาตเปิดประมูลเสื้อแมตซ์วอน หมายเลข 9 เริ่มที่ 0 บาท บิทครั้งต่อไปแล้วแต่ศรัทธาครับ ปิดประมูลวันที่ 1 ธันวา เวลา 20.00 ขอบคุณครับ บัญชีธนาคาร กสิกรไทย 1153597975 มูฮัมมัดฮัมบาลี โตะวี (แอดมิน) เงินทุกบาทจะไม่มีหักค่าใดๆทั้งสิ้น เอามาทำถุงยังชีพแจกจ่ายคนที่โดนผลกระทบ”

