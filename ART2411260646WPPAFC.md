---
layout: post
code: "ART2411260646WPPAFC"
origin_url: "https://www.khaosod.co.th/horoscope/news_9520255"
image: "https://github.com/user-attachments/assets/1459364e-8493-45bb-9c26-d115da48c748"
title: "ดวงเฮงดวงปัง - ราศีที่ต้องระวังคนรักหรือคู่ครองจะนำเรื่องร้อนใจมาให้ และราศีชีวิตและรายได้ของท่านยังอยู่ในหลักการที่ดี"
description: "วันนี้ท่านได้รับผลประโยชน์จากกิจการงานที่ท่านทำสำเร็จไปแล้ว ถ้าถูกโจรกรรมในระยะนี้จะได้ทรัพย์สินกลับคืนในหลังจากเดือนมกราคม 2568 ไปแล้ว"
category: "HOROSCOPE"
language: "th"
date: 2024-11-26T14:12:53.216Z
---

# ดวงเฮงดวงปัง - ราศีที่ต้องระวังคนรักหรือคู่ครองจะนำเรื่องร้อนใจมาให้ และราศีชีวิตและรายได้ของท่านยังอยู่ในหลักการที่ดี

[![ดวงเฮงดวงปัง - ราศีที่ต้องระวังคนรักหรือคู่ครองจะนำเรื่องร้อนใจมาให้ และราศีชีวิตและรายได้ของท่านยังอยู่ในหลักการที่ดี](https://www.khaosod.co.th/wpapp/uploads/2024/11/1-วันพุธ.jpg "ดวงเฮงดวงปัง - ราศีที่ต้องระวังคนรักหรือคู่ครองจะนำเรื่องร้อนใจมาให้ และราศีชีวิตและรายได้ของท่านยังอยู่ในหลักการที่ดี")](https://www.khaosod.co.th/wpapp/uploads/2024/11/1-วันพุธ.jpg)

**ดวงเฮงดวงปัง**

**วันพุธที่ 27 พฤศจิกายน พ.ศ.2567**

**โดย…บุศพันธ์**

![ดวงเฮงดวงปัง](https://www.khaosod.co.th/wpapp/uploads/2024/11/2-วันพุธ.jpg)

**ลัคนา (ลั) ราศีเมษ**

วันนี้ท่านได้รับผลประโยชน์จากกิจการงานที่ท่านทำสำเร็จไปแล้ว ถ้าถูกโจรกรรมในระยะนี้จะได้ทรัพย์สินกลับคืนในหลังจากเดือนมกราคม 2568 ไปแล้ว ญาติมิตรจะชวนเข้าหุ้นส่วนทำการค้าขายซึ่งท่านก็จะเห็นด้วยกับไอเดียของเขา การใช้จ่ายเงินทองเป็นระเบียบเรียบร้อยดี สามารถออมเงินสดไว้ได้ก้อนหนึ่ง

**ลัคนา (ลั) ราศีพฤษภ**

วันนี้ท่านมีโชคลาภเล็กๆ น้อยๆ เช่น ได้ของขวัญของรางวัลที่มีการจับสลากเป็นหมู่คณะ อย่างไรก็ดี ท่านไม่ควรสร้างข้อผูกพันใหม่ๆ ขึ้นมาไม่ว่ากับใครหรืออะไรก็ตาม ผู้ที่เคยป่วยเป็นโรคเรื้อรังบางอย่างอาการจะทุเลาหรือหายขาดเลยก็ได้ ไม่รับฝากสิ่งของที่ไม่มีหลักแหล่ง เพราะอาจเป็นการรับของโจรก็ได้

**ลัคนา (ลั) ราศีเมถุน**

วันนี้ท่านจะถูกผู้ใหญ่หรือผู้บังคับบัญชาระดับสูงบีบคั้นจิตใจ และกดดันต่างๆ นานา ผู้ร่วมงานที่อ่อนกว่าได้รับผลประโยชน์และนำมาแบ่งปันกับท่านหรือทำงานให้ท่านได้เป็นอย่างดี คนรักและคู่ครองจะนำข่าวร้ายดีมาบอก หรือนำเรื่องร้อนใจมาให้ การอยู่ในหมู่เพื่อนฝูงควรระมัดระวังความคิดเห็นไว้บ้าง

**ลัคนา (ลั) ราศีกรกฎ**

วันนี้ท่านดำเนินกิจกรรมกับครอบครัวด้วยอุปสรรคข้อขัดข้องต่างๆ แต่ไม่ส่งผลกระทบถึงผลประโยชน์รายได้ใดๆ จะอารมณ์ร้อนและโกรธง่าย ผู้น้อยทำความผิดแทนที่จะตักเตือนว่ากล่าวแต่โดยดีกลับใช้วาจารุนแรง ผู้ใหญ่ในวงงานของท่านมีความเคลื่อนไหวในทางที่เป็นคุณประโยชน์แก่ท่านน้อยลง

**ลัคนา (ลั) ราศีสิงห์**

วันนี้ท่านมีรายได้สูง รายจ่ายก็สูงขึ้นเป็นเงาตามตัว แต่ไม่มีเหตุการณ์พิเศษใดๆ ที่เป็นเหตุให้ท่านต้องควักกระเป๋าจ่ายเงินแบบไม่เต็มใจ ญาติมิตรที่เคยมีเรื่องยุ่งยากเกี่ยวแก่คดีความหรือการทำมาหากินก็อยู่ในความสงบเป็นอันดี กิจการงานของท่านคงมีการเปลี่ยนแปลงเล็กน้อย คนรักความรักไม่ค่อยดีทั้งสิ้น

**ลัคนา (ลั) ราศีกันย์**

วันนี้ท่านไม่ควรรื้อถอนอาคารขนาดใหญ่หรือตัดต้นไม้ใหญ่ในบริเวณบ้าน ไม่เหมาะที่จะแบ่งที่ดินหรือบ้านให้คนเช่า ไม่ควรเข้าป่าล่าสัตว์เพราะจะมีแต่เรื่องที่เป็นโทษแก่ท่าน ท่านที่มีสวนผลไม้จะถูกคู่อริลักทรัพย์หรือเกิดภัยธรรมชาติจนเสียหายจำนวนหนึ่ง การติดต่อประสานงานกับบริวารไม่ค่อยรู้เรื่องนัก

**ลัคนา (ลั) ราศีตุล**

วันนี้ท่านมีโชคดีในเรื่องการเงินรายได้และผลประโยชน์ต่างๆ จากหลายทาง ไม่ควรมอบหมายให้คนที่เพิ่งรู้จักกันหรือเพื่อนใหม่ถือสิ่งของมีค่าของท่าน เพราะเขาจะมีเหตุให้ต้องลาจากท่านไปไกลหรือไม่ได้พบเจอกันอีก ญาติมิตรที่อยู่ห่างไกลหรือไปทำงานในต่างถิ่นต่างแดนจะกลับมาพบกันและนำลาภมาให้

**ลัคนา (ลั) ราศีพิจิก**

วันนี้ท่านมีการเดินทางไกลโดยไม่คาดฝัน คู่หมั้นคู่สมรสจัดหาบริการที่เหมาะสมกับท่าน โดยเฉพาะในเรื่องวิชาการและความรู้ต่างๆ การตกแต่งต่อเติมหรือปรับปรุงบ้านเรือนจะไม่เป็นที่พึงพอใจของท่านนักในระยะนี้ หรือสิ่งแวดล้อมละแวกบ้านเรือนของท่านมีการปรับปรุงจนท่านเดือดร้อนมาก

**ลัคนา (ลั) ราศีธนู**

วันนี้ท่านไม่ควรเป็นปากเสียงหรือเรียกร้องผลประโยชน์ที่ท่านไม่มีส่วนได้เสีย เพราะมีแต่ความยุ่งยากเกิดขึ้นกับการงานของท่าน ดาวศุกร์เป็นวินาศแก่ราศีเกิด ชีวิตและรายได้ของท่านยังอยู่ในหลักการที่ดีและวิธีการอันโปร่งใส แต่ในขณะเดียวกันการงานของท่านกับยุ่งยากวุ่นวายเพราะบริวารของท่านเอง

**ลัคนา (ลั) ราศีมังกร**

วันนี้ท่านอยู่ในหมู่ชนที่ตกอยู่ในอารมณ์ร่วมสามารถยกพวกไปด่าทอหรือตีรันฟันแทงใครก็ได้ หรือไม่เช่นนั้นคู่หมั้นคู่สมรสของท่านจะมีจิตใจกล้าหาญผิดปกติและโกรธใครหรืออะไรแล้วเหมือนไฟไหม้ป่า ท่านที่ทำงานในแบบที่มีผู้รู้เห็นเป็นอันมากโปรดสำรวมระวังวาจาและลายลักษณ์อักษรของท่านให้จงดี

**ลัคนา (ลั) ราศีกุมภ์**

วันนี้ท่านยังมีรายจ่ายแบบจำใจมากวนจิตใจให้วิตกกังวลอยู่มาก ดาวบาปเคราะห์สำคัญที่เดินถอยหลังในเรือนวินาศกลับมาเดินหน้าให้โทษแก่ท่านอีกครั้ง ข้อผูกพันด้านทรัพย์สินต่างๆ ที่ไม่เป็นธรรมแก่ท่านกลับมาก่อกวนท่านได้อีก อาจมีการขาดทุนในการซื้อขายแลกเปลี่ยนอสังหาริมทรัพย์หรือที่ดินต่างๆ

**ลัคนา (ลั) ราศีมีน**

วันนี้ท่านจะมีการชุมนุมย่อยๆ เกิดขึ้นในบ้านหรือใกล้ๆ บริเวณที่พักอาศัยของท่าน สภาพแวดล้อมที่วุ่นวายทำให้ท่านเกิดความเครียด ครุ่นคิดไปต่างๆ นานา แต่ก็ไม่มีการกระทบกระทั่งอะไรหรือกับใครใดๆ ทั้งสิ้น แม้ความคิดเห็นของท่านจะแปลกแยกแตกต่างจากบุคคลในครอบครัวหรือชุมชนเดียวกันก็ตาม