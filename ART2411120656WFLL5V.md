---
layout: post
code: "ART2411120656WFLL5V"
origin_url: "https://www.khaosod.co.th/entertainment/news_9501578"
image: "https://github.com/user-attachments/assets/0896644c-f2b3-47a7-8c0c-7accf31b40b5"
title: "ย้อน ฟิล์ม รัฐภูมิ เพิ่งออกโหนกระแส กับ กรรชัย ยังลั่นผมมาก่อนกาล"
description: "ย้อน ฟิล์ม รัฐภูมิ เพิ่งมาออกโหนกระแส ติดกับดัก...รักบอสตัวร้าย #4 กับ หนุ่ม กรรชัย เผยยังลั่น “ผมมาก่อนกาล”จากกรณี หนุ่ม กรรชัย เปิดคลิปเสียงดาราชาย"
category: "ENTERTAINMENT"
language: "th"
date: 2024-11-12T07:01:25.732Z
---

# ย้อน ฟิล์ม รัฐภูมิ เพิ่งออกโหนกระแส กับ กรรชัย ยังลั่นผมมาก่อนกาล

[![ย้อน ฟิล์ม รัฐภูมิ เพิ่งออกโหนกระแส กับ กรรชัย ยังลั่นผมมาก่อนกาล](https://www.khaosod.co.th/wpapp/uploads/2024/11/kanchaiartistmank1211679998.jpg "ย้อน ฟิล์ม รัฐภูมิ เพิ่งออกโหนกระแส กับ กรรชัย ยังลั่นผมมาก่อนกาล")](https://www.khaosod.co.th/wpapp/uploads/2024/11/kanchaiartistmank1211679998.jpg)

ย้อน ฟิล์ม รัฐภูมิ เพิ่งมาออกโหนกระแส ติดกับดัก…รักบอสตัวร้าย #4 กับ หนุ่ม กรรชัย เผยยังลั่น “ผมมาก่อนกาล”

จากกรณี หนุ่ม กรรชัย _เปิดคลิปเสียงดาราชายชื่อดัง ร่วมกับ นักร้องสาวตบทรัพย์ บอสปัน เรียก 20 ล้าน อ้าง กรรชัย ไฟเขียวให้ออก โหนกระแส หลายคนฟังเสียงแล้วต่างชี้เป้าไปที่_ ฟิล์ม รัฐภูมิ _ซึ่ง ล่าสุด ฟิล์ม เตรียมแถลงข่าววันนี้นั้น_

ทั้งนี้พบว่า ในรายการ _“โหนกระแส ติดกับดัก…รักบอสตัวร้าย #4 “ตอนตามหาหมอและคนเก็บขยะ””_ ฟิล์ม รัฐภูมิ ก็ได้มาร่วมอยู่ในรายการโหนกระแสด้วย

[![](https://www.khaosod.co.th/wpapp/uploads/2024/11/kanchaiartistmank1211675.jpg)](https://www.khaosod.co.th/wpapp/uploads/2024/11/kanchaiartistmank1211675.jpg)

โดยตอนหนึ่งในรายการ กรรชัย ได้ถาม ฟิล์ม รัฐภูมิ ซึ่งมานั่งฟังอยู่ในรายการนานแล้ว พร้อมถามว่า “คุณเป็นหนึ่งในดิไอคอนเหรอ” _ซึ่ง ฟิล์ม ได้ตอบถึงปม ส.ส.อักษร ส. ว่า “มีพฤติกรรมมานานแล้ว ยุคหนึ่งในปี 60 บริษัทผมถูกตรวจสอบ คนนี้แหละก็มาติดต่อ มาดีลแบบนี้ คล้ายรีดไถ เป็นพฤติกรรมที่ทำมานานแล้ว ”_

“การทำให้ผู้ประกอบการเชื่อ เขาจะใช้กลยุทธเอารูปคนใหญ่คนโตมาให้เราดูก่อน เหมือนปัจจุบัน ผมก็เชื่อว่าต้องมีใครโดนแบบนี้อีก เขาก็จะยื่นสายมาให้ บอกว่าเขาช่วยได้ ท่านนี้ช่วยได้ ”

ADVERTISEMENT

_“ผมเคยโดนกับบุคคลท่านนี้เลย ตอนปี59 เขาไม่มีตำแหน่งอะไรเลย_ เขาบอกจะช่วยเหลือ ฟังแล้วคนเดียวกัน อยากบอกว่าอย่าไปเชื่อคนพวกนี้ปลอม จะใช้วิธีอยู่ใกล้คนใหญ่ๆโตๆ แล้วยื่นโทรศัพท์ให้ ”

[![](https://www.khaosod.co.th/wpapp/uploads/2024/11/kanchaiartistmank1211676.jpg)](https://www.khaosod.co.th/wpapp/uploads/2024/11/kanchaiartistmank1211676.jpg)

_“ส่วนประเด็นดิไอคอน พ่อผมโดน ผมก็เลยมาดูว่าโดนได้ยังไง_ เพราะผมเคยทำธุรกิจ และผมสนใจการตลาดขายตรง ผมทำแต่ไม่ใช่ขายตรง ตอนนั้นผมโดนเพราะผมไม่มีใบอนุญาต คนละเรื่องกัน แต่ผมมาวันนี้เพราะผมมีความรู้”

“ผมเห็นว่าเสน่ห์ธุรกิจแบบนี้มันน่าสนใจ มันมีการบอกต่อ แนะนำ มีค่าแนะนำ ฮิตมากในตลาดโลกเรา แต่ถ้าใช้ในทางที่ผิดจะเป็นแบบนี้ จะมีผู้เสียหายแบบนี้ ”

_“ผมมาก่อนกาลตอนนั้น_ ผมเอาการจ่ายเงินที่เป็นคิวอาร์โคดมาใช้ บ้านเรายังไม่มี ตั้งแต่ปี54 ผมก็ประกอบใบอนุญาต แบงก์ชาติเขาบอกใช้แบบ ก. ตอนหลังธุรกิจโตขึ้น ก็เลยเป็น ค.6 ผมก็เลยโดนเรื่องไม่มีใบอนุญาต ค.6 ”

[![](https://www.khaosod.co.th/wpapp/uploads/2024/11/kanchaiartistmank1211673.jpg)](https://www.khaosod.co.th/wpapp/uploads/2024/11/kanchaiartistmank1211673.jpg)