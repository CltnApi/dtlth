---
layout: post
code: "ART2411070526XU87NP"
origin_url: "https://www.khaosod.co.th/entertainment/news_9494266"
image: "https://github.com/user-attachments/assets/63b5cbb8-5f28-4353-9916-f19cfadbc227"
title: "'รัสเซล โครว์' กลับมาไทยอีกครั้ง แวะหา 'เจ๊ไฝ' ชิมเมนูดัง - หยอดคำชมฉ่ำ"
description: "สุดเซอร์ไพร์ส! นักแสดงฮฮลลีวูดชื่อดัง 'รัสเซล โครว์' กลับมาไทยอีกครั้ง ไม่พลาดทำหน้าที่ทูต แวะหา 'เจ๊ไฝ' ชิมเมนูดัง - หยอดคำชมกรุงเทพฯ ฉ่ำ"
category: "ENTERTAINMENT"
language: "th"
date: 2024-11-07T05:30:36.667Z
---

# 'รัสเซล โครว์' กลับมาไทยอีกครั้ง แวะหา 'เจ๊ไฝ' ชิมเมนูดัง - หยอดคำชมฉ่ำ

[!['รัสเซล โครว์' กลับมาไทยอีกครั้ง แวะหา 'เจ๊ไฝ' ชิมเมนูดัง - หยอดคำชมฉ่ำ](https://www.khaosod.co.th/wpapp/uploads/2024/11/russell071167-12.jpg "'รัสเซล โครว์' กลับมาไทยอีกครั้ง แวะหา 'เจ๊ไฝ' ชิมเมนูดัง - หยอดคำชมฉ่ำ")](https://www.khaosod.co.th/wpapp/uploads/2024/11/russell071167-12.jpg)

**โดนตกเข้าแล้ว! นักแสดงฮฮลลีวูดชื่อดัง ‘รัสเซล โครว์’ กลับมาไทยอีกครั้ง ไม่พลาดทำหน้าที่ทูต แวะหา ‘เจ๊ไฝ’ ชิมเมนูดัง – หยอดคำชมกรุงเทพฯ ฉ่ำ  
**

กลับมาทำหน้าที่เป็นทูตเที่ยวไทยอีกแล้ว สำหรับ **“Russell Crowe”** (รัสเซล โครว์) นักแสดงชื่อดังแห่งวงการฮอลลีวูด เจ้าของรางวัลออสการ์ระดับตำนาน ที่ฝากผลงานไว้ให้โลกจดจำมากมาย

ไม่ว่าจะเป็น Gladiator (2000),A Beautiful Mind (2001), American Gangster (2007),  
Les Misérables (2012) , Proof of Life (2000) , The Insider (1999)

หลังเคยเดินทางมาถ่ายทำภาพยนตร์ **“The Greatest Beer Run Ever”** ที่เมืองไทย ในปี พ.ศ. 2564 และได้โพสต์ภาพต่างในเมืองไทย จนกลายเป็นไวรัลเรียกเสียงฮือฮา ชาวเน็ตแห่แซวว่า เหมือนเป็นทูตด้านการท่องเที่ยว

รัสเซลมาไทยในปี64



ADVERTISEMENT

ล่าสุด นักแสดงคนดัง ก็ได้ออกมาโพสต์ภาพคู่กับ **“เจ๊ไฝ”** ในแพลตฟอร์ม X พร้อมบอกว่า  
_“Popped in to see my friend Jay Fai at her unique and wonderful restaurant._  
_Crab curry !_  
_Crab omelette !!_  
_If you know, you know._  
_If you don’t … you should._  
_She is an absolute rockstar !_  
_Bangkok remains an exhilarating experience. So nice to be back in amazing Thailand !!”_

โดยแปลเป็นไทยว่า **“แวะมาเยี่ยมเพื่อนของผม เจ๊ไฝ ที่ร้านอาหารอันเป็นเอกลักษณ์และยอดเยี่ยมของเธอ** **แกงปู!** **ไข่เจียวปู!!** **ถ้าใครรู้จัก ก็จะรู้ว่าอร่อยแค่ไหน** **ถ้าใครยังไม่รู้จัก… ควรต้องมาลอง**  
**เธอเป็นร็อคสตาร์ตัวจริงเลย!**

**กรุงเทพฯ ยังคงเป็นประสบการณ์ที่น่าตื่นเต้น ดีใจมากที่ได้กลับมาเมืองไทยอันน่าทึ่งอีกครั้ง!!”**

[![](https://www.khaosod.co.th/wpapp/uploads/2024/11/russell071167-15.jpg)](https://www.khaosod.co.th/wpapp/uploads/2024/11/russell071167-15.jpg)

แน่นอนว่า นี่เป็นการพบกันของสองตำนานจากสองวงการอีกครั้ง ซึ่งการพบกันในครั้งนี้ ก็ทำชาวเน็ต รวมถึงแฟน ๆ เข้ามาคอมเมนต์รอตามรอย **“รัสเซล โครว์”** เป็นจำนวนมาก และลุ้นว่าเจ้าตัวจะไปเที่ยวที่ไหน ในประเทศไทยอีกบ้าง จนมียอดชมกว่า 1 แสนครั้ง

**ข่าวที่เกี่ยวข้อง :**

