---
layout: post
code: "ART2411231437OEZ7MJ"
origin_url: "https://www.khaosod.co.th/sports/news_9518701"
image: "https://github.com/user-attachments/assets/783b4103-2ae7-41c1-b74b-6d49cc9d3efa"
title: "คูเปอร์ รอดยาก เชลซี บุกดับ เลสเตอร์  คาบ้าน รั้งที่ 3 พรีเมียร์ ลีก"
description: "สิงโตน้ำเงินคราม เชลซี  บุกไปเอาชนะ จิ้งจอกสยาม เลสเตอร์ 2-1 ในฟุตบอล พรีเมียร์ ลีก ที่คิง พาวเวอร์ สเตเดียม เมื่อ 23 พ.ย.เชลซี ทีมเยือนได้ประตูจาก  นิโก"
category: "SPORTS"
language: "th"
date: 2024-11-23T15:08:01.523Z
---

# คูเปอร์ รอดยาก เชลซี บุกดับ เลสเตอร์  คาบ้าน รั้งที่ 3 พรีเมียร์ ลีก

[![คูเปอร์ รอดยาก เชลซี บุกดับ เลสเตอร์  คาบ้าน รั้งที่ 3 พรีเมียร์ ลีก](https://www.khaosod.co.th/wpapp/uploads/2024/11/Chelsea1.jpg "คูเปอร์ รอดยาก เชลซี บุกดับ เลสเตอร์  คาบ้าน รั้งที่ 3 พรีเมียร์ ลีก")](https://www.khaosod.co.th/wpapp/uploads/2024/11/Chelsea1.jpg)

สิงโตน้ำเงินคราม เชลซี บุกไปเอาชนะ จิ้งจอกสยาม เลสเตอร์ 2-1 ในฟุตบอล พรีเมียร์ ลีก ที่คิง พาวเวอร์ สเตเดียม เมื่อ 23 พ.ย.

เชลซี ทีมเยือนได้ประตูจาก นิโกลาส แจ็กสัน ในนาทีที่ 15 และ นาที 75 จากจังหวะที่แจ็กสัน ได้โขกจ่อๆ แมตต์ เฮอร์มันเซ่น นายด่านเลสเตอร์ ปัดไม่พ้นทาง เอ็นโซ่ แฟร์นันเดส ซ้ำเข้าไปไม่เหลือ ช่วงท้ายเกม VAR ช่วยให้ เลสเตอร์ ได้จุดโทษ ในนาที 90+4 จากจังหวะที่ โรเมโอ ลาเวีย ไปสกัด บ็อบบี้ เดคอร์โดบา-รีด ในกรอบเขตโทษ และ จอร์แดน อายิว สังหารไม่พลาด

สถานการณ์เวลานี้ผ่านไป 12 แมตช์ เชลซี มี 22 คะแนน รั้งอันดับ 3 ของตาราง ตามหลังแมนฯซิตี้ อันดับ 2 อยู่ 1 คะแนน และตาม ลิเวอร์พูล จ่าฝูงอยู่ 6 คะแนน แต่ สิงห์บลูส์แข่งมากกว่า 1 นัด

ส่วน “จิ้งจอกสยาม” เลสเตอร์ มี 10 แต้ม จาก การชนะ 2 เสมอ 4 แพ้เป็นเกมที่ 6 อยู่อันดับ 16 โอกาสที่ สตีฟ คูเปอร์ กุนซือของทีมจะถูกปลดมีสูงมากขึ้นเรื่อยๆ หลังทีม มีข่าวว่าต่อเนื่องว่า เตรียมแต่งตั้ง รุด ฟาน นิสเตลรอย อดีตนักเตะแมนยู มาคุมทัพแทนในเร็วๆนี้