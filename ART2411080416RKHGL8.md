---
layout: post
code: "ART2411080416RKHGL8"
origin_url: "https://www.khaosod.co.th/entertainment/news_9495746"
image: "https://github.com/user-attachments/assets/41798c5d-7f6a-443d-a2b5-8d398c86916c"
title: "‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น"
description: "‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น ย้อนเล่าทริปมัลดีฟส์สุหวาน ยันยังไม่มีข่าวดีแน่นอน"
category: "ENTERTAINMENT"
language: "th"
date: 2024-11-08T04:21:15.233Z
---

# ‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น

[![‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น](https://www.khaosod.co.th/wpapp/uploads/2024/11/nicha_tono_081167-1.jpg "‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น")](https://www.khaosod.co.th/wpapp/uploads/2024/11/nicha_tono_081167-1.jpg)

**‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น ย้อนเล่าทริปมัลดีฟส์สุหวาน ยันยังไม่มีข่าวดีแน่นอน**

ก่อนหน้านี้ประมาณช่วงเดือนกันยายน นักแสดงสาว **“ณิชา ณัฏฐณิชา”** ควงแขนแฟนหนุ่ม **“โตโน่ ภาคิน”** บินข้ามน้ำข้ามทะเลไปพักผ่อนกระชับรักกันถึงเกาะมัลดีฟส์ หวานฉ่ำโรแมนติกสุดๆ หลายคนคิดว่าจะมีข่าวดีเร็วๆ นี้หรือเปล่า แถมไปให้กำลังใจแฟนหนุ่มติดขอบสนาม หลังหนุ่ม **“โตโน่”** ได้ถูกแต่งตั้งดำรงตำแหน่ง **“รักษาการประธานสโมสร”** ของสโมสรเกษตรศาสตร์

![‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น ](https://www.khaosod.co.th/wpapp/uploads/2024/11/nicha_tono_081167-4.jpg)

ล่าสุดวันที่ 7 พ.ย. 67 งานเปิดตัว New Collection **“My Only Sunshine X Nycha”** ณ Helix Garden ชั้น 5 เอ็มควอเทียร์ หลังจบงาน **“ณิชา ณัฏฐณิชา”** ได้ให้สัมภาษณ์กับสื่อมวลชนว่า

**ขอถามย้อนไปทริปมัลดีฟส์ เหมือนโมเมนต์ขอแต่งงาน?**  
“ไม่ใช่การขอแต่งงานนะคะทุกคน ยังไม่มีการขอแต่งงานค่ะ เรามุ่งหน้าทำงานหาเงิน ดูแลครอบครัวของเรากันต่อไปค่ะ”

**โมเมนต์นั้นเป็นยังไง?**  
“มัลดีฟส์ก็เป็นสถานที่สถานที่สวยมากๆ หนูถ่ายรูปเล่นตลอดอยู่แล้ว พอวันนั้นแสงสวยมาก เราถ่ายรูปเก็บไว้สักหน่อยดีกว่า แค่นั้นเอง”

ADVERTISEMENT

**เห็นครอบครัวไปด้วยไง ภาพมันได้มาก?**  
“ไม่ใช่นะคะ (หัวเราะ) **(ทุกคนรอคิดว่าต้องเป็นรูปสวมแหวนหลังจากรูปนั้น?)** ยืนยันคำเดิมไม่ใช่นะคะ **(มีคนมาถามเยอะไหม?)** มีค่ะ บางคนเขาดูผ่านๆ ไม่ได้ดูจนจบ เกิดความเข้าใจผิดแล้วก็มาทักเราว่ายินดีด้วยนะ หนูก็แบบแหล่งข่าวพี่ผิดแน่เลยค่ะ หนูจะเป็นแหล่งข่าวที่ถูกต้องให้ ก็คือไม่ใช่ค่ะ”

**หลายคนเชียร์ว่าเมื่อไหร่?**  
“ใจเย็นๆ ค่ะ ไม่รีบค่ะ ทำงานก่อน”

![‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น ](https://www.khaosod.co.th/wpapp/uploads/2024/11/nicha_tono_081167-7.jpg)

**อันนั้นเป็นการซ้อมก่อน?**  
“ถ้าสิ่งนั้นจะเกิด ไม่ต้องซ้อมค่ะ แต่เราปล่อยให้มันเป็นไปตามธรรมชาติ (เซ้นส์มันมาหรือยัง?) ไม่ค่ะ เราคุยกันตลอดอยู่แล้ว ซึ่งมันยังไม่ถึงเวลานั้น”

**ถ้าเขาเซอร์ไพรส์มาจะเซย์เยสเลยไหม?**  
“โนเวย์ค่ะ เราต้องคุยกันทั้งคู่ เราปล่อยชิวมาก แล้วแต่ความรู้สึกจะเป็นไป เวลาไหนจะใช่เดี๋ยวมันก็จะใช่ ไม่มีการคุยที่มันอนาคตเกินไป เราอยู่กับปัจจุบันกันค่อนข้างเยอะ คุยกันเป็นรายวันค่ะ ทุกวันนี้ยังจำวันไม่ค่อยได้”

![‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น ](https://www.khaosod.co.th/wpapp/uploads/2024/11/nicha_tono_081167-5.jpg)

**โตโน่เป็นประธานสโมสร?**  
“เป็นรักษาการ ไปช่วยเหลือเพื่อนๆ ในทีมค่ะ **(ได้ไปเชียร์เขาไหม?)** ไปอยู่แล้ว ตั้งแต่ก่อนที่จะมีเรื่องนี้ขึ้นมา เอ็นจอยกับการไปอยู่ข้างสนามบอลอยู่แล้ว”

**เฝ้าแฟน?**  
“ไม่เฝ้าค่ะ ไปนั่งพักผ่อน ดมกลิ่นหญ้า ที่เขาวิ่งเล่นอยู่ตรงนั้น พอมันตีขึ้นมา อู้ว (หัวเราะ) ล้อเล่นนะคะ **(ข้างสนามฟีลดีไหม?)** โอเคค่ะ เราไปเชียร์ค่ะ สนุกๆ ค่ะ”

![‘ณิชา’ ให้กำลังใจ ‘โตโน่’ ติดขอบสนาม เผยชอบกลิ่นหญ้าที่มีเขาอยู่ตรงนั้น ](https://www.khaosod.co.th/wpapp/uploads/2024/11/nicha_tono_081167-6.jpg)

**เห็นเขาตั้งใจมาก?**  
“ใช่ เขาเป็นคนทำเต็มที่ แล้วก็สุดมากๆ ยิ่งเห็นคนลำบาก เพื่อนเขาลำบาก ยิ่งทำเต็มที่”

**ก่อนจะขึ้นเป็นรักษาการเขาได้ปรึกษาไหม?**  
“ก็ปรึกษานะคะ ทำยังไงดี ทีมเจอสิ่งนี้ แต่เขาค่อนข้างมีความอยากช่วยเหลืออยู่แล้ว”

**เห็นเขาเชียร์ให้ในทีมฮึกเหิมกร้าวใจไหม?**  
“รู้สึกเป็นปกติค่ะ เหมือนเวลาดูสารคดีเมืองนอก ตอนเด็กพ่อชอบพาไปสนามบอล ตอนเขาบูมทีมกัน ทีมเขาก็จะอินมากๆ ก็เป็นปกติ แล้วเขาใจมาก มันอินมาก”