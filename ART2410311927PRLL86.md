---
layout: post
code: "ART2410311927PRLL86"
origin_url: "https://www.khaosod.co.th/https://www.khaosod.co.th/special-stories/news_9485321"
image: "https://github.com/user-attachments/assets/9b3c75bf-d07a-4a0e-a548-ef0b4c19286d"
title: "ซินแสดัง วิเคราะห์ดวง ทนายตั้ม เหมือนถูกคลื่นสึนามิปะทะ งานนี้หนัก อ่วม น่วม"
description: "ซินแสดัง วิเคราะห์ดวง ทนายตั้ม เหมือนถูกคลื่นสึนามิปะทะ งานนี้หนัก อ่วม น่วม เรียกได้ว่างานเข้ารัวๆ สำหรับทนายตั้ม หลังเกิดกรณีเงิน 71 ล้าน"
category: "SPECIAL_STORIES"
language: "th"
date: 2024-11-01T12:46:38.821Z
---

# ซินแสดัง วิเคราะห์ดวง ทนายตั้ม เหมือนถูกคลื่นสึนามิปะทะ งานนี้หนัก อ่วม น่วม

[![ซินแสดัง วิเคราะห์ดวง ทนายตั้ม เหมือนถูกคลื่นสึนามิปะทะ งานนี้หนัก อ่วม น่วม](https://www.khaosod.co.th/wpapp/uploads/2024/11/tum2.jpg "ซินแสดัง วิเคราะห์ดวง ทนายตั้ม เหมือนถูกคลื่นสึนามิปะทะ งานนี้หนัก อ่วม น่วม")](https://www.khaosod.co.th/wpapp/uploads/2024/11/tum2.jpg)

**ซินแสดัง วิเคราะห์ดวง ทนายตั้ม เหมือนถูกคลื่นสึนามิปะทะ งานนี้หนัก อ่วม น่วม เรียกได้ว่างานเข้ารัวๆ สำหรับทนายตั้ม หลังเกิดกรณีเงิน 71 ล้าน**

ที่ทางเจ๊อ้อยยืนยันว่าไม่ได้ให้โดยเสน่หา ตามที่ทนายดังบอก ล่าสุดซินแสชื่อดัง อ.มาศ ซินแสฮวงจุ้ยระดับโลก ได้ออกมาวิเคราะห์ดวงของทนายตั้มว่า ดวงของทนายตั้ม งานนี้จุก ‼️ เห็นดวงเขาแล้วช่วงนี้โดนพิฆาตเละทั้งดวง

ทนายตั้มเป็นคนธาตุดินหยาง ซึ่งในวิชาโหราศาสตร์จีน ธาตุดินแบ่งเป็น หยินและหยาง ดินหยิน หมายถึง ดินที่บดละเอียดแล้ว อาจจะใช้เพาะปลูกหรือเป็นที่ดินอยู่อาศัย ส่วนดินหยาง จะหมายถึงดินก้อนหิน คือยังเป็นก้อนแข็งอยู่ เอาไว้ทุบ มาทำเครื่องมือ มาก่อสร้าง และในดวงมีธาตุทองหยางอยู่ที่หลักปีโดยที่ทองหยาง ก็จะหมายถึงโลหะที่เอามาใช้ทำเครื่องจักรหรืออาวุธ มีด ปืน (อีกประเภทคือทองหยิน จะเป็นโลหะสวยงาม ใช้ทำเครื่องประดับ เช่น เงิน ทอง นาค)

โดยธาตุทอง เมื่อเปรียบเทียบกับคนธาตุดิน หมายถึงการพูดจา แสดงออก ด้วย หลักปีเกิดยังหมายถึงใบหน้า ศีรษะ ซึ่งดวงของทนายตั้ม หลักปีเกิดเป็นธาตุทองหยาง หมายถึงการใช้สิ่งที่อยู่บนใบหน้า หรือปาก เป็นอาวุธไปใช้ในการฟาดฟัน และธาตุทองยังไปก่อเกิดหลักเดือนเกิดด้านบน ธาตุน้ำ ซึ่งเป็นธาตุโชคลาภ ของคนธาตุดินการฟาดฟัน นำมาซึ่งเรื่องเงินทอง จึงตรงกับดวงความเป็นทนายความ ที่ต้องต่อสู้ฟาดฟันเอาชนะ เพื่อให้ได้มาซึ่งเงินทอง

เมื่อธาตุทองที่หลักปีเกิดแข็งแรงมาก มีทั้งบนทั้งล่าง ช่วยกันก่อเกิดธาตุน้ำ จึงหมายถึงหาเงินหาทองได้ก้อนใหญ่ มีชีวิตที่หรูหราไฮโซ แต่ปีนี้เป็นไม้หยางเข้ามาพิฆาต เรียกว่า ดาว 7 อสูร เดือนนี้ ก็เป็นไม้หยางอีก แถมอีก 7 อสูร รวมกันเป็น 14 อสูร รุมกินโต๊ะเลยทีนี้ ยิ่งไปกว่านั้น ถนนชีวิตใหญ่ 10 ปี ก็เป็น ธาตุน้ำ ชวด ซึ่งเมื่อเทียบกับคนธาตุดินจะหมายถึง เงินทองโชคลาภ

ชวด น้ำ ได้เข้ามารวมตัวภาคีกับ วอกปีเกิด และมะโรง ปี 2567 รวมกันเป็น “ไตรภาคีน้ำ” หรือ super คลื่น สึนามิ แต่กลับวิ่งเข้ามาชน ไฟ มะเมีย หลักวันเกิด ซึ่งเป็นตัวก่อเกิดเอื้อหนุนเจ้าตัวอยู่  
หมายถึงมีปัญหาเกี่ยวกับเงินก้อนใหญ่ เหมือนถูกคลื่นสึนามิปะทะ (เจ๊อ้อยคู่กรณีที่เข้ามาฟ้อง คือ หญิงโคราชที่ถูกหวยฝรั่งเศส 5,700 ล้าน) เรื่องเงิน 71 ล้านที่โอนมาให้ งานนี้ เห็นแล้ว…หนัก อ่วม น่วม

[![](https://www.khaosod.co.th/wpapp/uploads/2024/11/tum.jpg)](https://www.khaosod.co.th/wpapp/uploads/2024/11/tum.jpg)

เครดิต