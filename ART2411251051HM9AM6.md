---
layout: post
code: "ART2411251051HM9AM6"
origin_url: "https://www.khaosod.co.th/entertainment/drama/news_9520671"
image: "https://github.com/user-attachments/assets/8f38f03b-dadd-4240-a1ad-cb28a3b8d83b"
title: "มวยคู่เอก มาช่า วัฒนพานิช - แมท ภีรนีย์  เปิดศึก! ตบกันสนั่น"
description: "มาช่า วัฒนพานิช - แมท ภีรนีย์ เปิดศึก ตบกันสนั่น คนดูชูป้ายแบ่งข้างเชียร์ชัดเจน ดีแลน ไบร์อันท์ หัวร้อนจัด เจนนี่ ปาหนัน ต้องพากลับบ้าน"
category: "ENTERTAINMENT"
language: "th"
date: 2024-11-25T11:16:17.735Z
---

# มวยคู่เอก มาช่า วัฒนพานิช - แมท ภีรนีย์  เปิดศึก! ตบกันสนั่น

[![มวยคู่เอก มาช่า วัฒนพานิช - แมท ภีรนีย์  เปิดศึก! ตบกันสนั่น](https://www.khaosod.co.th/wpapp/uploads/2024/11/ปกขาว4คำ-เส้น-36.jpg "มวยคู่เอก มาช่า วัฒนพานิช - แมท ภีรนีย์  เปิดศึก! ตบกันสนั่น")](https://www.khaosod.co.th/wpapp/uploads/2024/11/ปกขาว4คำ-เส้น-36.jpg)

**มาช่า วัฒนพานิช – แมท ภีรนีย์ เปิดศึก ตบกันสนั่น คนดูชูป้ายแบ่งข้างเชียร์ชัดเจน ดีแลน ไบร์อันท์ หัวร้อนจัด เจนนี่ ปาหนัน ต้องพากลับบ้าน**

เจอหน้าเป็นปะทะกันตลอดสำหรับ มาช่า วัฒนพานิช และ แมท ภีรนีย์ ใน ละคร “หวานรักต้องห้าม” ทางช่อง 3 ทำเอาคนดูแบ่งข้างชูป้ายเชียร์ ทีมเคท VS ทีมลิน มวยคู่เอกขึ้นสังเวียน ทำคนดูเซอร์ไพรส์ทุกสัปดาห์กับความสัมพันธ์ที่ยากจะคาดเดาสุดๆ

![](https://www.khaosod.co.th/wpapp/uploads/2024/11/IMG_0224-696x464.jpg)

โดยในอีพี 16 จะเป็นตอนที่ ชาลี (ดีแลน ไบร์อันท์) ไปซ้อมเต้นรำเพื่องานแชริตี้การกุศล กับ อ็องเดร (แมน ธฤษณุ) โดยมี มาดามเคท (มาช่า วัฒนพานิช) มาดูแลและคอยสอนเต้นให้ทั้งคู่ โดยมี ผกามาลิน (แมท ภีรนีย์) และ พรเลิศ (เจนนี่ ปาหนัน) เข้าไปดูการซ้อมเต้นด้วย

![](https://www.khaosod.co.th/wpapp/uploads/2024/11/IMG_9869-696x464.jpg)

แต่เมื่อศัตรูมาเจอหน้ากันก็ขอพูดเหน็บกวนประสาทสักหน่อย เคทเลยหลอกชวนผกามาลินไปคุยที่อื่น พอลับตาคนเคทก็จัดการตบหน้าทันที ทั้งคู่ยื้อกันไปมาก่อนที่ลินจะตบเคทกลับ แต่ชาลีกับพรเลิศมาเห็นพอดีและเข้าใจว่าลินตบหน้าเคทก่อน

ADVERTISEMENT

![](https://www.khaosod.co.th/wpapp/uploads/2024/11/IMG_0322-696x464.jpg)

**ฉากนี้ถ่ายทำกันที่ห้องประชุม สนามกอล์ฟ หมู่บ้านปัญญา รามอินทรา** เริ่มกันที่มาช่า ซ้อมเต้นให้ดีแลน กับ แมน ขณะที่แมท และเจนนี่ ยืนดูไป นินทาไป จนแมทอดใจไม่ไหวขอมาประจันหน้าพูดปั่นประสาทสักหน่อย จนมาช่าจัดชุดใหญ่เชือดนิ่มๆ ด้วยคำพูด

![](https://www.khaosod.co.th/wpapp/uploads/2024/11/IMG_0266-696x464.jpg)

ก่อนจะชวนไปเคลียร์กันข้างนอก พอเจอกัน ก็ลุยตบกันทันที แอ๊คติ้งตบกันอย่างเมามัน ถ่ายกันเทคสองเทคก็ผ่านฉลุย พอดีแลนเข้ามามาช่าก็เล่นสวยเรียกคะแนนสงสาร ทำให้ดีแลนโวยวายใส่แมทเต็มแรง จนเจนนี่ลากแมทกลับบ้านแทบไม่ทัน

![](https://www.khaosod.co.th/wpapp/uploads/2024/11/IMG_0284-696x464.jpg)



ปักหมุดรอชมความมันส์มวยคู่เด็ด อย่าง “มาดามเคท” และ “ผกามาลิน” พร้อมกันใน “หวานรักต้องห้าม” วันอังคารที่ 26 พฤศจิกายน เวลา 20.30 น. ทางช่อง 3 ดูทีวีกด 33 ดูมือถือกด 3Plus