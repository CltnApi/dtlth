---
layout: post
code: "ART24111004273UIKI5"
origin_url: "https://www.khaosod.co.th/entertainment/news_9498382"
image: "https://github.com/user-attachments/assets/6ac11022-a27f-448b-8245-a24ce47d8068"
title: "'แอม เสาวลักษณ์' เดือดจนมือสั่น ประกาศแบนแม่หยัว รับไม่ได้วางยาสลบแมว"
description: "ไม่ทราบว่าเอาอะไรมาคิด! 'แอม เสาวลักษณ์' เดือดจนมือสั่น ประกาศแบนแม่หยัว ใจสลายรับไม่ได้ ทารุณสัตว์ พร้อมฟาดข้อความทำหน้าตาซึม"
category: "ENTERTAINMENT"
language: "th"
date: 2024-11-10T04:31:31.390Z
---

# 'แอม เสาวลักษณ์' เดือดจนมือสั่น ประกาศแบนแม่หยัว รับไม่ได้วางยาสลบแมว

[!['แอม เสาวลักษณ์' เดือดจนมือสั่น ประกาศแบนแม่หยัว รับไม่ได้วางยาสลบแมว](https://www.khaosod.co.th/wpapp/uploads/2024/11/amp101167-8.jpg "'แอม เสาวลักษณ์' เดือดจนมือสั่น ประกาศแบนแม่หยัว รับไม่ได้วางยาสลบแมว")](https://www.khaosod.co.th/wpapp/uploads/2024/11/amp101167-8.jpg)

**ไม่ทราบว่าเอาอะไรมาคิด! ‘แอม เสาวลักษณ์’ เดือดจนมือสั่น ประกาศแบนแม่หยัว ใจสลายรับไม่ได้ ทารุณสัตว์ พร้อมฟาดข้อความทำหน้าตาซึม**

กลายเป็นประเด็นร้อนแรง ที่สังคมวิพากษ์วิจารณ์ในโลกโซเชียลฯทันที สำหรับการวางยาสลบ **“แมวดำ”** เพื่อถ่ายในซีรีส์ฟอร์มยักษ์ **“แม่หยัว”** Ep.5

โดยในฉาก แมวได้กระตุก ตัวเกร็ง ทำให้มีหลายคนเป็นห่วงแมว มองว่าเป็นการทารุณกรรมสัตว์ ดันแฮชแท็ก #แบนแม่หยัว ติดเทรนด์ X

**อ่านต่อ :**



ADVERTISEMENT

[![](https://www.khaosod.co.th/wpapp/uploads/2024/11/amp101167-9.jpg)](https://www.khaosod.co.th/wpapp/uploads/2024/11/amp101167-9.jpg)

เกี่ยวกับเรื่องนี้ ล่าสุด **“แอม – เสาวลักษณ์ ลีละบุตร”** ศิลปินนักร้องชื่อดัง ไม่ขอทน ออกมาเคลื่อนไหวผ่านทางอินสตาแกรม **‘ampdidi’** ถึงการวางยาสลบแมวดำ เพื่อถ่ายละครแม่หยัว ว่า

**“ไม่ทราบว่าเอาอะไรมาคิดคะ แมวไม่ใช่นักแสดงสมทบ หรือสตั๊นท์ ที่เขาสมัครใจมาทำงานด้วยตัวเอง แมวพูดไม่ได้ ไม่มีทางสู้… นึกไม่ถึงเลยว่าจะทำกันได้ขนาดนี้ ความโกรธเป็นสิ่งไม่ดี..ใช่ค่ะ… แต่ตอนนี้ดูจิตไม่ทันแล้ว มโนกรรมแช่งชักหักกระดูกพุ่งล่วงหน้า ออกนอกจิตไปแล้ว**

**นี่เขียนไปยังมือสั่นไป …. น้ำตาซึม หมดคำจะพูด ให้สุภาพกว่านี้แล้วค่ะ** #แบนแม่หยัว #แบนการทารุณสัตว์ ไม่ดู (โว้ยยย) ค่ะ!!

ขอให้….. เจริญเจริญ !! เจริญทางไหนแล้วแต่บาปกรรมใครกรรมมัน ขอให้ได้อย่างที่ “อยาก” ก็ละกัน ชีวิตอื่นช่างมัน…. เช็ดดดด…(แปลว่าทำความสะอาด…ละกัน)”

[![](https://www.khaosod.co.th/wpapp/uploads/2024/11/amp101167-10.jpg)](https://www.khaosod.co.th/wpapp/uploads/2024/11/amp101167-10.jpg)

พร้อมแนบภาพ ระบุข้อความ **“เกิดมาทั้งชีวิตยังไม่เคยแบนใครทั้งสิ้น.. แต่สำหรับการทารุณกรรมสัตว์ครั้งนี้ หัวใจสลายจริงๆ รับไม่ได้เลยค่ะ #แบนแม่หยัวและการทารุณสัตว์”**

ท่ามกลางทาสแมวและชาวเน็ต ต่างออกมาส่งเสียงเรียกร้องให้ทางผู้จัดออกมาชี้แจง



