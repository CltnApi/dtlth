---
layout: post
code: "ART2411061546YYC1VB"
origin_url: "https://www.khaosod.co.th/special-stories/news_9493739"
image: "https://github.com/user-attachments/assets/01689884-91c6-420a-ab9d-a092c0768f4c"
title: "เสธ.ดอลลาร์ โพสต์ฉะเดือด รพ.ไม่รับ คุณหญิงแมงมุม รักษา ทั้งที่อาการกำลังวิกฤต อ้างไอซียูเต็ม"
description: "เสธ.ดอลลาร์ โพสต์ฉะเดือด รพ.ไม่รับ คุณหญิงแมงมุม รักษา..."
category: "SPECIAL_STORIES"
language: "th"
date: 2024-11-06T15:51:54.739Z
---

# เสธ.ดอลลาร์ โพสต์ฉะเดือด รพ.ไม่รับ คุณหญิงแมงมุม รักษา ทั้งที่อาการกำลังวิกฤต อ้างไอซียูเต็ม

[![เสธ.ดอลลาร์ โพสต์ฉะเดือด รพ.ไม่รับ คุณหญิงแมงมุม รักษา ทั้งที่อาการกำลังวิกฤต อ้างไอซียูเต็ม](https://www.khaosod.co.th/wpapp/uploads/2024/11/mangmum.jpg "เสธ.ดอลลาร์ โพสต์ฉะเดือด รพ.ไม่รับ คุณหญิงแมงมุม รักษา ทั้งที่อาการกำลังวิกฤต อ้างไอซียูเต็ม")](https://www.khaosod.co.th/wpapp/uploads/2024/11/mangmum.jpg)

**เสธ.ดอลลาร์ โพสต์ฉะเดือด รพ.ไม่รับ คุณหญิงแมงมุม รักษา เผยอาการกำลังวิกฤต อ้างห้องไอซียูเต็ม ทั้งที่เคยอยู่ที่นี่มาเกือบ 3 ปี ถามใจดำไปหน่อยมั้ย?**

วันที่ 6 พ.ย.67 นายพลดอลลาร์ สามีของ คุณหญิงแมงมุม ม.ร.ว.ศรีคำรุ้ง ยุคล ได้โพสต์อินสตาแกรมเดือดถึงโรงพยาบาลแห่งหนึ่ง ที่คุณหญิงแมงมุมเคยเข้ารักษาตัวมาเกือบ 3 ปี แต่พอพาไปรักษา รพ.กลับไม่รับ อ้างว่าห้องไอซียูเต็ม โดยระบุว่า

“ภรรยานอนอาการหนัก ไข้สูง หนาวสั่น ความดันต่ำมาก 80/40 หัวใจเต้นเร็ว พามารักษาที่ห้องฉุกเฉิน แต่โรงพยาบาลไม่รับ อ้างห้อง ICU เต็ม จะการเมืองกันไปถึงไหน จะเล่นอะไรไม่ควรให้กระทบกับชีวิตของคนไข้ โดยเฉพาะคนที่อยู่โรงพยาบาลแห่งนี้อย่างต่อเนื่องมาเป็นเวลาเกือบ 3 ปีโดยไม่ได้ออกไปไหน จรรยาบรรณแพทย์ไปอยู่ที่ไหนหมด? หรือเวลาเอาเงินเอาได้ เวลาไม่ชอบไม่ว่า จะด้วยเหตุผลอะไร ก็ถีบหัวทิ้ง จะตาย ช่างมัน?”

นอกจากนี้ยังโพสต์อีกว่า เราคนตัวเล็ก 2 ชีวิต ที่ดิ้นรนมา 7 ปี เพียงเพื่ออยากจะดำรงชีวิตปกติเหมือนกับมนุษย์ทั่วไปให้พอมีรอยยิ้มได้บ้างในแต่ละวันที่ยังหายใจกันอยู่ แต่มาพบกับการกระทำของสถานพยาบาลที่มองคนไข้เป็นเพียงลูกค้า ครั้งนี้แมงมุมอยู่ในวิกฤติการณ์เป็นครั้งที่สองที่โรงพยาบาลนี้ปฏิเสธการรักษา จะอ้างว่าห้องเต็มเพื่อเลี่ยงการกระทำที่ผิดกฎหมาย

อย่างไรก็ดี ต้องบอกว่า หมอและพยาบาลที่นี่เกือบทุกคนมีจรรยาบรรณของแพทย์ที่ต้องการรักษาคนป่วยเจ็บอย่างแท้จริง แต่ผู้บริหารขององค์กรแห่งนี้ต่างหากที่ขาดหัวใจของความเป็นคน วันนี้ป่วยหนักเป็นครั้งที่ 2 และมาขอความช่วยเหลือจากห้องฉุกเฉิน แต่เมื่อจะต้องย้ายไปห้อง ICU ก็ได้รับการปฏิเสธโดยอ้างว่าห้องเต็ม ให้ไปหาโรงพยาบาลอื่นอยู่แทน

ใจดำไปหน่อยไหม เราถามตรงๆ ถึงเหตุผลว่ามีประเด็นอะไรหรือไม่ที่ตั้งแง่กับเรา เราไปทำอะไรให้เกลียดชังหรือ? เราทำผิดกฎระเบียบอะไรหรือเปล่าในช่วง 2.5 ปีที่เราอาศัยอยู่ที่นี่? จนท.ที่เราเชิญมาคุยก็ไม่บอก ให้คำตอบว่าห้องเต็มอย่างเดียว เหมือนเช่นเหตุการณ์ครั้งแรกในปลายปีที่แล้ว แต่คงหลอกคนอย่างผมยาก เพราะตลอดระยะเวลาเกือบ 3 ปีที่ผมอยู่กับแมงมุมในโรงพยาบาลแห่งนี้ โดยไม่เคยออกไปไหน ผมไม่เคยห่างจากเขาเลยแม้แต่วินาทีเดียว

ไม่ว่าจะอยู่ห้องธรรมดา, ER, ICU, CCU ผมอยู่และนอนข้างเตียงเขาในทุกที่ตลอดเวลา 90% ของ 3 ปีนั้น เพราะฉะนั้นหลอกผมไม่ได้ ผมรู้จักทุกซอกทุกมุม และระบบการทำงานของที่นี่เป็นอย่างดี ที่พูดมาทั้งหมดนี้ ไม่เคยเลยที่จะคิดถึงเงินจำนวนมากที่ได้จ่ายให้กับสถานพยาบาลอำมหิตแห่งนี้ คิดมาเท่าไหร่ ก็จ่ายไปเท่านั้นด้วยความเจียมเนื้อเจียมตัว ทั้งๆ ที่ไม่ใช่เศรษฐีที่ไหน

ทุกวันนี้จะแก้ผ้าอยู่แล้วแต่ไม่เคยเสียดายเงินเพราะคิดว่าจะเป็นที่ๆ จะให้การรักษาที่ดีที่สุดกับภรรยาของเรา กลับกลายเป็นคิดผิด กว่าจะรู้ว่าเขาไม่มีน้ำใจก็เกือบจะสายไปแล้ว ครั้งเเรกเมื่อปลายปีที่แล้วโชคดีที่มีโรงพยาบาลของรัฐที่เขารับไปรักษาและทำให้รอดชีวิตมาได้

I will not allow these heartless people to treat my wife like this. And I will not go down without a good fight. She could have died because of this abominable politics within this god-forsaken hospital. ไม่อยากให้เรื่องนี้เกิดขึ้นกับใครอีก #shameonyou #heartless #hospitalmanagementistoblame

[![](https://www.khaosod.co.th/wpapp/uploads/2024/11/mangmum2.jpg)](https://www.khaosod.co.th/wpapp/uploads/2024/11/mangmum2.jpg)





