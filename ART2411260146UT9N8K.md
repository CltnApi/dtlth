---
layout: post
code: "ART2411260146UT9N8K"
origin_url: "https://www.khaosod.co.th/entertainment/news_9521148"
image: "https://github.com/user-attachments/assets/61c0b384-54e1-438f-b365-c7290a1e20fe"
title: "แสตมป์ อภิวัชร์ ประกาศชื่อคนพ้นพนักงาน หลังปมภรรยาถูกปล่อยข่าวเรื่องถึงศาล"
description: "แสตมป์ อภิวัชร์ ประกาศเดือดกลางโซเชียล ชื่อคนพ้นพนักงาน มีพฤติกรรมปกปิดปิดบังความจริงจนถึงปัจจุบัน หลังภรรยาถูกปล่อยข่าวรุนแรงเรื่องถึงศาล "
category: "ENTERTAINMENT"
language: "th"
date: 2024-11-26T02:07:02.134Z
---

# แสตมป์ อภิวัชร์ ประกาศชื่อคนพ้นพนักงาน หลังปมภรรยาถูกปล่อยข่าวเรื่องถึงศาล

[![แสตมป์ อภิวัชร์ ประกาศชื่อคนพ้นพนักงาน หลังปมภรรยาถูกปล่อยข่าวเรื่องถึงศาล](https://www.khaosod.co.th/wpapp/uploads/2024/11/stamphpm2611679998.jpg "แสตมป์ อภิวัชร์ ประกาศชื่อคนพ้นพนักงาน หลังปมภรรยาถูกปล่อยข่าวเรื่องถึงศาล")](https://www.khaosod.co.th/wpapp/uploads/2024/11/stamphpm2611679998.jpg)

แสตมป์ อภิวัชร์ ประกาศเดือดกลางโซเชียล ชื่อคนพ้นพนักงาน มีพฤติกรรมปกปิดปิดบังความจริงจนถึงปัจจุบัน หลังภรรยาถูกปล่อยข่าวรุนแรงเรื่องถึงศาล

จากกรณีนักร้องดัง [แสตมป์ อภิวัชร์](https://www.instagram.com/stampapiwat/) ขึ้นคอนเสิร์ตล่าสุด หลังหายหน้าไปพักใหญ่พร้อมเผยสาเหตุพาภรรยาไปขึ้นศาล เนื่องจากมีคนกลุ่มหนึ่งบุกเข้ามาหลังเวที อัดคลิปแบล็กเมล์ว่าภรรยาเป็นบ้า แม้พยายามบอกความจริงไม่เป็นผล

สุดท้ายไปขึ้นศาล ภรรยาชนะคดี 1 ล้าน ปัจจุบัน ได้เงินมาแล้ว 1 แสนบาท เหลืออีก 9 แสน ฝากใครที่เห็นคนถ่าย หรือ คนเอาคลิปไปโชว์ที่ไหนให้มาบอก จะดำเนินคดีให้ถึงที่สุด ยืนยันภรรยาไม่ได้เป็นคนบ้า แต่ฉลาดมาก ปกป้องผมทุกอย่าง เอาตัวเองเข้าแลกมาตลอดนั้น

[![](https://www.khaosod.co.th/wpapp/uploads/2024/11/stamphpm2611673.jpg)](https://www.khaosod.co.th/wpapp/uploads/2024/11/stamphpm2611673.jpg)

ขณะที่ อินสตาแกรมของ แสตมป์ ก็ได้โพสต์แจ้งชื่อพนักงานฟรีแลนซ์คนหนึ่งของบริษัท ถูกประกาศให้พ้นสภาพแล้ว ตั้งแต่วันที่ 5 ตุลาคม 2565 แล้วด้วยว่า

ADVERTISEMENT

_“บริษัท เอช พี เอ็ม พี จำกัด ขอประกาศแจ้งการพ้นสภาพพนักงานของ นางสาว …. ….. ได้พ้นสภาพการเป็นพนักงานฟรีแลนซ์ของบริษัท ตั้งแต่วันที่ 5 ตุลาคม 2565 เป็นต้นมา”_

“บริษัท เอช พี เอ็ม พี จำกัด จะไม่รับผิดชอบต่อการกระทำใดๆทั้งสิ้น ของบุคคลดังกล่าวนี้ จึงแจ้งประกาศให้ทราบโดยทั่วกัน”

[![](https://www.khaosod.co.th/wpapp/uploads/2024/11/stamphpm2611671.jpg)](https://www.khaosod.co.th/wpapp/uploads/2024/11/stamphpm2611671.jpg)

_“เนื่องจากทางบริษัทได้ให้โอกาสบุคคลดังกล่าวมาเป็นเวลาสองปี ในการให้การที่เป็นประโยชน์ต่อคดีความ แต่บุคคลดังกล่าวมิได้ให้ความร่วมมือกับทางบริษัท และมีพฤติกรรมปกปิดปิดบังความจริงจนถึงปัจจุบัน”_

“ทางบริษัทจึงมีความจำเป็นต้องออกแถลงการณ์ฉบับนี้ เพื่อไม่ให้เกิดปัญหากับทางบริษัทในอนาคต” _**ท่ามกลางคอมเมนต์เข้ามาให้กำลังใจจำนวนมาก**_