---
layout: post
code: "ART241126014270GEUJ"
origin_url: "https://www.khaosod.co.th/breaking-news/news_9521149"
image: "https://github.com/user-attachments/assets/1e05c5d3-af2f-4447-930f-03803127df92"
title: "13บริษัทจัดหางานชั้นนำ รับสมัครงาน ภาคอุตสาหกรรม กว่า8แสนตำแหน่ง"
description: "กระทรวงแรงงาน จับมือ 13 บริษัทจัดหางานชั้นนำ รับสมัครงาน ภาคอุตสาหกรรม กว่า 8 แสนตำแหน่ง เผยช่องทางค้นหางาน ใครสนใจเช็กที่นี่"
category: "HOT_NEWS"
language: "th"
date: 2024-11-26T02:06:55.984Z
---

# 13บริษัทจัดหางานชั้นนำ รับสมัครงาน ภาคอุตสาหกรรม กว่า8แสนตำแหน่ง

[![13บริษัทจัดหางานชั้นนำ รับสมัครงาน ภาคอุตสาหกรรม กว่า8แสนตำแหน่ง](https://www.khaosod.co.th/wpapp/uploads/2024/11/Recruitment.jpg "13บริษัทจัดหางานชั้นนำ รับสมัครงาน ภาคอุตสาหกรรม กว่า8แสนตำแหน่ง")](https://www.khaosod.co.th/wpapp/uploads/2024/11/Recruitment.jpg)

**กระทรวงแรงงาน จับมือ 13 บริษัทจัดหางานชั้นนำ รับสมัครงาน ภาคอุตสาหกรรม กว่า 8 แสนตำแหน่ง เผยช่องทางค้นหางาน ใครสนใจเช็กที่นี่**

วันที่ 26 พ.ย.2567 นายคารม พลพรกลาง รองโฆษกประจำสำนักนายกรัฐมนตรี เปิดเผยว่า รัฐบาลโดยกระทรวงแรงงานร่วมหารือ 13 บริษัทจัดหางานชั้นนำ สร้างความร่วมมือเพื่อแลกเปลี่ยนเชื่อโยงข้อมูลด้านการพัฒนาทักษะฝีมือแรงงาน ซึ่งความร่วมมือดังกล่าวจะก่อให้เกิดการเพิ่มการพัฒนาทักษะแรงงานให้ตรงกับความต้องการของตลาด

พร้อมทั้งจะเป็นการเปิดโอกาสให้แก่แรงงานภาคอุตสาหกรรม ให้สามารถเข้าถึงตำแหน่งงานทุกภาคอุตสาหกรรม ผ่านการเปิดรับบุคคลเข้าสู่ตำแหน่งการจ้างงาน ฝึกงาน ตั้งแต่ทักษะเริ่มต้น และทักษะสูงรวมถึงตำแหน่งผู้บริหาร ในทุกภาคอุตสาหกรรมรวมกว่า 800,000 ตำแหน่ง โดย จะมารวบรวมไว้ที่ “เว็บไซต์ไทยมีงานทำ” ของกรมการจัดหางาน กระทรวงแรงงาน

สำหรับการรับสมัครทำงานในครั้งนี้ ผู้ที่สนใจสามารถค้นหาได้ที่ เว็บไซต์ “[ไทยมีงานทำ](https://xn--72c5abh2bf8icw0m9d.doe.go.th/)” ของกรมการจัดหางาน กระทรวงแรงงาน และ เว็บไซต์ 13 บริษัทจัดหางานชั้นนำ ได้แก่ บริษัทจัดหางานฯ ได้แก่

กระทรวงแรงงาน เชิญชวนพี่น้องประชาชนนร่วมงาน **JOB EXPO THAILAND 2025** ซึ่งจะจัดขึ้นในเดือนพฤษภาคม 2568 โดยในครั้งนี้จะมีรูปแบบการจัดงานที่ตรงใจกับกลุ่มคนรุ่นใหม่เพิ่มมากขึ้น และปรับตำแหน่งงานให้ทันสมัย หลากหลายเข้ากับกลุ่มผู้สมัครงาน

รวมถึง เข้าร่วมงาน Mini Job Expo Thailand ใน 11 จังหวัด ทั่วภูมิภาค ทั่วประเทศ เพื่อเปิดโอกาสให้ประชาชนทั่วไป และนักศึกษาในต่างจังหวัดมีโอกาสเข้าถึงตำแหน่งงาน โดยมุ่งเน้นการเพิ่มการพัฒนา skill แรงงานให้ตรงกับความต้องการของตลาด โดยเฉพาะทักษะด้านภาษา และเทคโนโลยี เพื่อให้ประชาชนได้ประโยชน์ จากการมีงานทำในครั้งนี้