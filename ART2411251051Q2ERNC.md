---
layout: post
code: "ART2411251051Q2ERNC"
origin_url: "https://www.khaosod.co.th/special-stories/news_9520749"
image: "https://github.com/user-attachments/assets/7d9c6de7-c1dc-4aa6-ac63-f6ff9cc82d4d"
title: "ปิดตำนาน ลานกางเต็นท์ยอดฮิต 'ไร่ดังวังน้ำเขียว' ประกาศปิดกิจการแล้ว"
description: "นักท่องเที่ยวเศร้า! ปิดตำนาน จุดกางเต็นท์เหนือเมฆหมอกแห่งวังน้ำเขียว 'ไร่รวยริน' ประกาศปิดกิจการ ตามคำสั่งอุทยาน โดยมีผลทันที "
category: "SPECIAL_STORIES"
language: "th"
date: 2024-11-25T10:56:28.299Z
---

# ปิดตำนาน ลานกางเต็นท์ยอดฮิต 'ไร่ดังวังน้ำเขียว' ประกาศปิดกิจการแล้ว

[![ปิดตำนาน ลานกางเต็นท์ยอดฮิต 'ไร่ดังวังน้ำเขียว' ประกาศปิดกิจการแล้ว](https://www.khaosod.co.th/wpapp/uploads/2024/11/closecamp251167-17.jpg "ปิดตำนาน ลานกางเต็นท์ยอดฮิต 'ไร่ดังวังน้ำเขียว' ประกาศปิดกิจการแล้ว")](https://www.khaosod.co.th/wpapp/uploads/2024/11/closecamp251167-17.jpg)

**นักท่องเที่ยวเศร้า! ปิดตำนาน จุดกางเต็นท์เหนือเมฆหมอกแห่งวังน้ำเขียว ‘ไร่รวยริน’ ประกาศปิดกิจการ ตามคำสั่งอุทยาน โดยมีผลทันที**

กลายเป็นข่าวเศร้า สำหรับสายตั้งแคมป์ เมื่อ **“ไร่รวยริน”** แห่งวังน้ำเขียว ลานกางเต็นท์ยอดฮิตของนักท่องเที่ยว หนึ่งแลนด์มาร์กของใครหลายคน ที่ชื่นชอบบรรยากาศดี ๆ ท่ามกลางพื้นที่สีเขียว แถมอยู่ใกล้กรุงเทพฯ เพียงไม่กี่ชั่วโมง

[![](https://www.khaosod.co.th/wpapp/uploads/2024/11/closecamp251167-6.jpg)](https://www.khaosod.co.th/wpapp/uploads/2024/11/closecamp251167-6.jpg)

ออกมาโพสต์ภาพ ผ่าน Tiktok [**“rairuayrin”**](https://www.tiktok.com/@rairuayrin/photo/7440082829188320519?is_from_webapp=1&sender_device=pc&web_id=7441157320199898631) แจ้งข่าวร้ายให้กับนักท่องเที่ยวสายตั้งแคมป์ ได้ทราบว่า ตั้งแต่วันที่ 25 พฤศจิกายน 2567 ทางไร่ต้องปิดกิจการในทันทีตามคำสั่งของอุทยาน

โดยลูกค้าที่ติดต่อจองที่พักเอาไว้แล้ว ทั้งลานกางเต็นท์ รวมถึงรถบ้าน สามารถติดต่อไปที่ช่องทาง LINE official เพื่อขอรับเงินคืนได้เต็มจำนวน ซึ่งทางที่พักได้ประกาศข่าวร้ายนี้ผ่านทางช่อง TikTok

[![](https://www.khaosod.co.th/wpapp/uploads/2024/11/closecamp251167-3.jpg)](https://www.khaosod.co.th/wpapp/uploads/2024/11/closecamp251167-3.jpg)

พร้อมแนบภาพระบุ **“ทางไร่จะเปิดเข้าพักถึงวันที่ 24 พฤศจิกายน 2567 เป็นวันสุดท้าย เนื่องจากอุทยานมีคำสั่งให้ปิดกิจการ ตั้งแต่วันที่ 25 พฤศจิกายน เป็นต้นไป**

**สำหรับลูกค้าที่เข้าพักตั้งแต่ วันที่ 25 พฤศจิกายน 2567 กรุณาติดต่อผ่านไลน์เพื่อขอรับเงินคืน พร้อมหลักฐานการจองเข้าพัก สลิปการโอนเงิน ทางไร่จะดำเนินการคืนเงินให้เต็มจำนวนที่จองเข้ามา**

ตลอดเวลาที่ผ่านมา ไร่รวยริน วังน้ำเขียว รู้สึกดีใจที่ลูกค้าเลือกเราเป็นหนึ่งในช่วงเวลาพิเศษและไว้ใจ พร้อมสนับสนุนพวกเราเสมือนเป็นครอบครัวเสมอมา ขอบคุณรอยยิ้ม กำลังใจ คำติชมจากลูกค้าซึ่งเป็นหัวใจที่ทำให้เราอยากจะพัฒนาให้ดียิ่งขึ้น ๆ ไป

ไว้พบกันใหม่โอกาสหน้า ขอขอบพระคุณลูกค้าทุกท่านเป็นอย่างสูง”

[![](https://www.khaosod.co.th/wpapp/uploads/2024/11/closecamp251167-15.jpg)](https://www.khaosod.co.th/wpapp/uploads/2024/11/closecamp251167-15.jpg)

ท่ามกลางบรรดาลูกค้า ที่เคยได้เข้าไปลองใช้บริการลานกางเต็นท์ เมื่อเห็นโพสต์ดังกล่าวถูกแชร์ออกไป ต่างก็ใจหายไปตาม ๆ กัน ที่กำลังจะเสียที่ตั้งแคมป์ดี ๆ อีกหนึ่งที่ไปอย่างถาวร ส่วนใหญ่เห็นตรงกันว่าที่พักแห่งนี้ให้บริการดี และมีแพลนว่าจะจองเข้าพักอีก แต่ก็ไม่ทันเสียแล้ว

**คอมเมนต์บางส่วน  
**\-เป็นอีกหนึ่งลานที่ดีมากๆ ไปแล้วประทับใจจริงๆ  
\-เก็บใว้เป็นความทรงจำ ครั้งหนึ่งเคยมากางเต็นท์ที่นี่ ประทับใจกับบรรยากาศและธรรมชาติมาก  
\-ยังไม่ได้มีโอกาสพักรถบ้านในตำนานเลย จองไม่ทันสักที คิดถึงเจ้าแมวด้วย

[![](https://www.khaosod.co.th/wpapp/uploads/2024/11/closecamp251167-14.jpeg)](https://www.khaosod.co.th/wpapp/uploads/2024/11/closecamp251167-14.jpeg)