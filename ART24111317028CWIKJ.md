---
layout: post
code: "ART24111317028CWIKJ"
origin_url: "https://www.khaosod.co.th/entertainment/news_9504487"
image: "https://github.com/user-attachments/assets/20a4cbb9-4e49-4a00-9b20-13659c783a0f"
title: "รอเลย! ลิซ่า เตรียมปล่อยฟูลอัลบั้มเต็ม พร้อมงานแสดงครั้งแรก ชวนแฟนชาวไทยเคาต์ดาวน์"
description: "รอเลย! ลิซ่า ศิลปินระดับโลกชาวไทย เตรียมปล่อยฟูลอัลบั้มเต็ม พร้อมงานแสดงครั้งแรก ชวนแฟนชาวไทยเคาต์ดาวน์ด้วยกัน! "
category: "ENTERTAINMENT"
language: "th"
date: 2024-11-13T17:11:08.860Z
---

# รอเลย! ลิซ่า เตรียมปล่อยฟูลอัลบั้มเต็ม พร้อมงานแสดงครั้งแรก ชวนแฟนชาวไทยเคาต์ดาวน์

[![รอเลย! ลิซ่า เตรียมปล่อยฟูลอัลบั้มเต็ม พร้อมงานแสดงครั้งแรก ชวนแฟนชาวไทยเคาต์ดาวน์](https://www.khaosod.co.th/wpapp/uploads/2024/11/lisa2.jpg "รอเลย! ลิซ่า เตรียมปล่อยฟูลอัลบั้มเต็ม พร้อมงานแสดงครั้งแรก ชวนแฟนชาวไทยเคาต์ดาวน์")](https://www.khaosod.co.th/wpapp/uploads/2024/11/lisa2.jpg)

**รอเลย! ลิซ่า ศิลปินระดับโลกชาวไทย เตรียมปล่อยฟูลอัลบั้มเต็ม พร้อมงานแสดงครั้งแรก ชวนแฟนชาวไทยเคาต์ดาวน์ด้วยกัน!**

เดนทิสเต้ พา ลิซ่า ลลิษา มโนบาล ศิลปินระดับโลกชาวไทย ซึ่งเป็นแบรนด์ แอมบาสเดอร์ของเดนทิสเต้ในประเทศไทย มาสร้างปรากฏการณ์ยิ้มสวยมั่นใจสะกดโลก เนรมิตอีเวนต์สุดเอ็กซ์คลูซีฟแห่งปี “DENTISTE’ Presents LISA Fan Meetup in Asia 2024 – Bangkok” และ “DENTISTE’ x LISA Exclusive After Party”



และหลังจากจบช่วง LISA Fan Meetup ก่อนที่จะต่อช่วง After Party ลิซ่าได้ให้สัมภาษณ์กับสื่อมวลชน ซึ่งเป็นการสัมภาษณ์ต่อหน้าหน้าสื่อมวลชนแบบนี้ครั้งแรก

โดยเธอปรากฏตัวด้วยลุกซ์ร็อคสตารสุดแซ่บ “สวัสดีค่ะ ลิซ่านะคะ ได้มาทักทายเป็นแฟนชาวไทยอีกครั้งค่ะ วันนี้สนุกมากๆและร้องไห้ไปแล้วเพราะซึ้งมากๆ พี่ๆแฟนชาวไทยได้เตรียมเซอร์ไพรส์ไว้ แล้วมันเป็นอะไรที่สเปเชียลมากๆเพราะมันเป็น Fan Meetup ครั้งแรกของลิซ่า และขอบคุณที่ให้กำลังใจ”

**เห็นปีนี้ทำงานเยอะมากๆ?**

ADVERTISEMENT

“ปีนี้ลุยงานหนักมาก มีผลงานเยอะมาก มี3 ซิงเกิ้ล และตอนนี้กำลังเตรียมตัวอัลบั้ม ฟลูอัลบั้มครั้งแรก อยากให้ทุกคนเป็นกำลังใจให้หนูและหวังว่าทุกคนจะชอบในสิ่งที่หนูเตรียมไว้ให้ สำหรับผลงานปีหน้า ก็จะมีอัลบั้ม แล้วก็มีงานแสดงครั้งแรกของลิซ่ากับเรื่อง The White Lotus หวังว่าทุกคนจะชื่นชอบน้องมุก“

**แล้วสปอยล์อัลบั้มของเราได้ไหม?**

“หนูไม่ชอบสปอยล์(หัวเราะ) ก็ฟลูอัลบั้มอะค่ะก็จะมีเพลงเยอะ”

**อยากให้พูดถึง บลิ้ง ลิลลี่ และอวยพรปีใหม่ชาวไทย?**

“คือจริงๆอ่ะหนูมาเคาต์ดาวน์กับแฟนๆชาวไทย ปีนี้อยากให้ทุกคนมาร่วมสนุกมาร่วมเคาต์ดาวน์กับหนูด้วย และอยากให้ทุกคนเป็นกำลังใจให้หนูต่อไป หนูจะตั้งใจทำผลงานที่ดีให้ทุกคนและแฟนๆได้ชมกันค่ะ”

