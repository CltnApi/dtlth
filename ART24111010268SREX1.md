---
layout: post
code: "ART24111010268SREX1"
origin_url: "https://www.khaosod.co.th/sports/news_9499058"
image: "https://github.com/user-attachments/assets/7397a5c9-50d2-450a-b14c-714f5b88c666"
title: "พีระพัฒน์-ชรินญา แชมป์เดิน-วิ่ง เขาชะโงก ซูเปอร์ฮาล์ฟมาราธอน 67"
description: "พีระพัฒน์ มานพ พร้อมด้วย ชรินญา กาญจนเสวี 2 นักวิ่งสุดแ..."
category: "SPORTS"
language: "th"
date: 2024-11-10T10:30:52.957Z
---

# พีระพัฒน์-ชรินญา แชมป์เดิน-วิ่ง เขาชะโงก ซูเปอร์ฮาล์ฟมาราธอน 67

[![พีระพัฒน์-ชรินญา แชมป์เดิน-วิ่ง เขาชะโงก ซูเปอร์ฮาล์ฟมาราธอน 67](https://www.khaosod.co.th/wpapp/uploads/2024/11/fghry.jpg "พีระพัฒน์-ชรินญา แชมป์เดิน-วิ่ง เขาชะโงก ซูเปอร์ฮาล์ฟมาราธอน 67")](https://www.khaosod.co.th/wpapp/uploads/2024/11/fghry.jpg)

โรงเรียนนายร้อยพระจุลจอมเกล้า (จปร.) ร่วมกับ สำนักงานกองทุนสนับสนุนการสร้างเสริมสุขภาพ (สสส.) จัดกิจกรรมประเพณี “เดิน-วิ่ง เขาชะโงก ซูเปอร์ฮาล์ฟมาราธอน ครั้งที่ 30” ประจำปี 2567 ชิงถ้วยพระราชทาน พลเอกหญิง สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เมื่อวันที่ 10 พฤศจิกายน 2567 โดยมีการชิงชัยรวมทั้งสิ้น 3 ระยะ ประกอบด้วย ซูเปอร์ฮาล์ฟมาราธอน 33 กิโลเมตร, ฮาล์ฟมาราธอน 16 กิโลเมตร และมินิมาราธอน 10 กิโลเมตร รวมถึงกิจกรรมเดิน-วิ่ง ครอบครัวเพื่อสุขภาพ ระยะทาง 3 กิโลเมตร

![](https://www.khaosod.co.th/wpapp/uploads/2024/11/S__606036039.jpg)

ผลการแข่งขันปรากฎว่า ในประเภทซูเปอร์ฮาล์ฟมาราธอน 33 กิโลเมตร ชาย แชมป์ตกเป็นของ พีระพัฒน์ มานพ นักวิ่งหนุ่มจอมแกร่ง ควบฝีเท้าเข้าเส้นชัยเป็นคนแรก ด้วยเวลา 2 ชั่วโมง 5.23 นาที ตามด้วยอันดับ 2 ได้แก่ สมพงษ์ บรรดาศักดิ์ ทำเวลาได้ 2 ชั่วโมง 09.08 นาที และอันดับ 3 อนุชิต จิว ทำเวลาได้ 2 ชั่วโมง 12.46 นาที

ขณะที่ประเภทซูเปอร์ฮาล์ฟมาราธอน 33 กิโลเมตร หญิง แชมป์คือ ชรินญา กาญจนเสวี นักวิ่งสาวสวย ที่เร่งสปีดวิ่งเข้าเส้นทำเวลาได้ 2 ชั่วโมง 29.47 นาที ตามด้วยอันดับ 2 ได้แก่ เยาวภา ห้อยสังวาลย์ ทำเวลาได้ 2 ชั่วโมง 38.25 นาที และอันดับ 3 มยุรี เพ็ชรเกลี้ยง ทำเวลาได้ 2 ชั่วโมง 39.15 นาที

ทางด้าน ฮาล์ฟมาราธอน 16 กิโลเมตร ฝ่ายชาย แชมป์คือ ปริญญา ตอนศรี ทำเวลาได้ 55.23 นาที, อันดับ 2 ณัฐวุธ ศรีเนตร ทำเวลาได้ 55.31 นาที, อันดับ 3 จีระศักดิ์ กิติยะภารกุล ทำเวลาได้ 57.05 นาที และฝ่ายหญิง แชมป์คือ วันวิสา วงษ์สอาด ทำเวลาได้ 1 ชั่วโมง 5.54 นาที, อันดับ 2 วันทนีย์ เมฆวิไล ทำเวลาได้ 1 ชั่วโมง 11.00 นาที, อันดับ 3 ธรรมิกา ทรายศรี ทำเวลาได้ 1 ชั่วโมง 11.41 นาที

![](https://www.khaosod.co.th/wpapp/uploads/2024/11/S__606036016.jpg)

สุดท้ายที่มินิมาราธอน 10 กิโลเมตร ฝ่ายชาย แชมป์เป็นทาง คำนวณ ชัยเขียว ทำเวลาได้ 36.20 นาที, อันดับ 2 นัฏฐกิตติ์ ศรีถวาร ทำเวลาได้ 36.26 นาที, อันดับ 3 Ratthanan Lamanee ทำเวลาได้ 36.42 นาที และฝ่ายหญิง แชมป์คือ ณัฐปภัสร์ ศรีขำกูล ทำเวลาได้ 38.51 นาที, อันดับ 2 ศิริญาภรณ์ กำไล ทำเวลาได้ 45.03 นาที, อันดับ 3 พิชญาภา กฤษติชัย ทำเวลาได้ 45.13 นาที

![](https://www.khaosod.co.th/wpapp/uploads/2024/11/S__606036023.jpg)

สำหรับกิจกรรม “เดิน-วิ่ง เขาชะโงก ซูเปอร์ฮาล์ฟมาราธอน 67” จัดขึ้นภายใต้มาตรฐานการจัดงานวิ่งที่ปลอดภัยทางด้านการแพทย์ในการจัดกิจกรรมวิ่ง และได้มาตรฐานสากล ตามแนวทางการขับเคลื่อนความปลอดภัยในงานกีฬามวลชน “Mass Sport Safety Ecosystem Forum” เพื่อให้นักวิ่งสามารถเข้าร่วมงานวิ่งได้อย่างปลอดภัยและมีสุขภาพที่ดีตามมา ซึ่งจะนำไปสู่การพัฒนาด้านความปลอดภัยและการแพทย์ให้แก่วงการงานวิ่งของประเทศไทยในอนาคต โดยสามารถติดตามรายละเอียดเพิ่มเติมได้ทางเว็บไซต์ www.crma.ac.th และเฟซบุ๊กเพจ เขาชะโงกซูเปอร์ฮาล์ฟ www.facebook.com/crmarun