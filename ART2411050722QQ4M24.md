---
layout: post
code: "ART2411050722QQ4M24"
origin_url: "https://www.khaosod.co.th/sports/news_9491111"
image: "https://github.com/user-attachments/assets/5cd96dac-f793-4465-8087-ac7055d1ab0c"
title: "ลีโอ ร่วมฉลองความสำเร็จ ไทยจีพี 2024 จัดเต็มกิจกรรมสุดเอ็กซ์คลูซีฟ"
description: "\"โซดาลีโอ\" ผู้สนับสนุนการแข่งขันโมโตจีพีอย่างเป็นทางการ ร่วมฉลองความสำเร็จในศึกโมโตจีพี สนามประเทศไทย รายการ PT Grand Prix of Thailand 2024"
category: "SPORTS"
language: "th"
date: 2024-11-05T07:40:56.853Z
---

# ลีโอ ร่วมฉลองความสำเร็จ ไทยจีพี 2024 จัดเต็มกิจกรรมสุดเอ็กซ์คลูซีฟ

[![ลีโอ ร่วมฉลองความสำเร็จ ไทยจีพี 2024 จัดเต็มกิจกรรมสุดเอ็กซ์คลูซีฟ](https://www.khaosod.co.th/wpapp/uploads/2024/11/465522280_18330467662197833_7956211376539739850_n.jpg "ลีโอ ร่วมฉลองความสำเร็จ ไทยจีพี 2024 จัดเต็มกิจกรรมสุดเอ็กซ์คลูซีฟ")](https://www.khaosod.co.th/wpapp/uploads/2024/11/465522280_18330467662197833_7956211376539739850_n.jpg)

“โซดาลีโอ” ผู้สนับสนุนการแข่งขันโมโตจีพีอย่างเป็นทางการ ร่วมฉลองความสำเร็จในศึกโมโตจีพี สนามประเทศไทย รายการ PT Grand Prix of Thailand 2024 หลังจัดเต็มกิจกรรมสุดเอ็กซ์คลูซีฟ มอบประสบการณ์ระดับโลกใหักับแฟนความเร็ว 2 ล้อ ทั้งในและนอกสนามตลอดช่วงสัปดาห์ของการแข่งขันที่ประเทศไทย ระหว่างวันที่ 25-27 ตุลาคม ที่ผ่านมา

โดย ผลิตภัณฑ์หนึ่งเดียวจากประเทศไทย ที่เป็นผู้สนับสนุนการแข่งขันโมโตจีพีอย่างเป็นทางการมาตั้งแต่ ปี 2014 ยังคงตอกย้ำความเป็นผู้นำด้านมอเตอร์สปอร์ตระดับโลก และร่วมเป็นส่วนหนึ่งในการแข่งขันโมโตจีพีสนามประเทศไทยในปี 2024 หลังการสำรวจเบื้องต้นโดยกองเศรษฐกิจการท่องเที่ยวและกีฬา ยอดผู้ชมทะลุเป้า ตลอด 3 วัน มีจำนวน 205,343 คน

ไฮไลต์ในรุ่นพรีเมียร์คลาส อยู่ที่การขับเคี่ยวเพื่อลุ้นแชมป์โลกโมโตจีพีในช่วงโค้งสุดท้ายของฤดูกาล ผลปรากฏว่า ฟรานเชสโก้ บันยาญ่า แชมป์โลก 2 สมัยชาวอิตาเลียนจากทีม ดูคาติ เลอโนโว บิดคว้าชัยชนะไปครอง เหนือ ฮอร์เก มาร์ติน นักบิดสแปนิชจาก พรีม่า พรามัค เรซซิ่ง ซึ่งทำให้การลุ้นแชมป์โลกยังคงเข้มข้น บันยาญ่า ลดช่องห่างจาก มาร์ติน เหลือ 17 คะแนน ก่อนการแข่งขัน 2 สนามสุดท้าย

![](https://www.khaosod.co.th/wpapp/uploads/2024/11/464964629_572497681967622_6313672530508342359_n.jpg)

ขณะที่โมโตทู แฟนความเร็วชาวไทยได้ร่วมลุ้นผลงานของ “ก้อง” สมเกียรติ จันทรา นักบิดขวัญใจชาวไทยจาก อิเดมิตสึ ฮอนด้า ทีม เอเชีย แบบกระหึ่มสนามแข่งบุรีรัมย์ ยูไนเต็ด อินเตอร์เนชั่นแนลเซอร์กิต หลังนักบิดไทยรหัส SC35 ฝืนอาการบาดเจ็บบิดออกสตาร์ตจากกริดที่ 13 ไล่แซงคว้าอันดับ 4 หลังมีธงแถงช่วง 2 รอบสุดท้าย หลังจากที่มีฝนตกลงมา

ย้อนกลับไปในช่วงสัปดาห์ก่อนการแข่งขัน “โซดาลีโอ” ในฐานะผู้สนับสนุนการแข่งขันโมโตจีพีอย่างเป็นทางการ ยังร่วมมอบประสบการณ์ให้กับแฟนความเร็วผู้โชคดีกระทบไหล่นักบิดระดับโลกอย่างใกล้ชิดในงาน MotoGP Night ที่ร่วมกับ KYT Thailand Official และ MOTOGP Thailandfanclub จัดขึ้น ที่ โรงแรม เดอะ สุโกศล กรุงเทพฯ

![](https://www.khaosod.co.th/wpapp/uploads/2024/11/295992870_1306582589874028_6838042620222994836_n.jpg)

โดยในงาน MotoGP Night ถือเป็นการรวมตัวเหล่านักบิดระดับท็อปของโลก นำโดย ฟรานเชสโก้ บัญญาญ่า และ เอเนีย บาสเตียนินี่ คู่หูจากทีมโรงงานดูคาติ รวมถึงยังมี เดนนิส ฟอจจา ดาวบิดอิตาเลี่ยนจากรุ่นโมโตทู, ดิเอโก้ โมเรร่า บราซิลเลี่ยนในรุ่นโมโตทู, เจาเม่ มาเซีย แชมป์โลกโมโตทรี ปี 2023 และ ธัชกร บัวศรี นักบิดไทยในรุ่นโมโตทรี

นอกจากนี้ยังมีการจัดงาน LEO RED NIGHT Road to MotoGP Thailand 2024 ที่นำ 2 ศิลปินดัง อุ่นเครื่องมันส์ก่อนการแข่งขันโมโตจีพี ในจังหวัดบุรีรัมย์ เริ่มจากคอนเสิต์ต Greasy Café – ร้าน บัสดี้ by-bus และ The Parkinson – ร้าน Miles Cafe’ Buriram ซึ่งมีทั้งแฟนเพลงและแฟนความเร็วเข้าร่วมกิจกรรมอย่างคึกคัก

![](https://www.khaosod.co.th/wpapp/uploads/2024/11/465158880_1574801073167378_1057908820742776442_n.jpg)

หลังจบการแข่งขันโมโตจีพีสนามประเทศไทยในปี 2024 วรวุฒิ ภิรมย์ภักดี กรรมการรองกรรมการผู้จัดการใหญ่ บริษัท บุญรอดบริวเวอรี่ จำกัด และรองประธานเจ้าหน้าที่บริหาร บริษัท บุญรอดเทรดดิ้ง จำกัด ผู้อยู่เบื้องหลังการเจรจาความร่วมมือกับพันธมิตรระดับโลกมากมาย ได้ร่วมแสดงความยินดีกับฝ่ายจัดการแข่งขันที่ทำให้ ดอร์น่า สปอร์ต ผู้ถือลิขสิทธิ์การแข่งขันไว้วางใจในการขยับให้สนามประเทศไทยเป็นสนามเปิดฤดูกาลในปี 2025

สำหรับศึกโมโตจีพี 2025 ไทย ได้รับเลือกให้เป็นสนามแรก เปิดการแข่งขันของซีซั่นระหว่าง 28 กุมภาพันธ์-2 มีนาคม 2568 แฟนๆเตรียมรับความมัน และกิจกรรมมากมายอีกครั้งได้เลย