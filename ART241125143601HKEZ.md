---
layout: post
code: "ART241125143601HKEZ"
origin_url: "https://www.khaosod.co.th/breaking-news/news_9521014"
image: "https://github.com/user-attachments/assets/8549b0c5-ee8f-40e9-9fcc-64a9d9375d49"
title: "เดือดยิงยกครัว 4 ศพ เด็ก 8 ขวบสาหัสหลังฟาร์มจระเข้สมุทรปราการ ตร.เร่งสอบคลี่ปมโหด"
description: "เหตุเศร้า ทะเลาะกันในวงเหล้าชักปืนยิงยกครัว 4 ศพ ในพื้น..."
category: "HOT_NEWS"
language: "th"
date: 2024-11-25T15:12:49.632Z
---

# เดือดยิงยกครัว 4 ศพ เด็ก 8 ขวบสาหัสหลังฟาร์มจระเข้สมุทรปราการ ตร.เร่งสอบคลี่ปมโหด

[![เดือดยิงยกครัว 4 ศพ เด็ก 8 ขวบสาหัสหลังฟาร์มจระเข้สมุทรปราการ ตร.เร่งสอบคลี่ปมโหด](https://www.khaosod.co.th/wpapp/uploads/2024/11/465669232_431771400001166_287007541785182958_n.jpg "เดือดยิงยกครัว 4 ศพ เด็ก 8 ขวบสาหัสหลังฟาร์มจระเข้สมุทรปราการ ตร.เร่งสอบคลี่ปมโหด")](https://www.khaosod.co.th/wpapp/uploads/2024/11/465669232_431771400001166_287007541785182958_n.jpg)

เหตุเศร้า ทะเลาะกันในวงเหล้าชักปืนยิงยกครัว 4 ศพ ในพื้นที่จ.สมุทรปราการ เจ้าหน้าที่ตำรวจเร่งสอบสวน

เมื่อเวลา 21.00 น. วันที่ 25 พ.ย.2567 ผู้สื่อข่าวรายงานเกิดเหตุยิงกันในพื้นที่ ซอยหลังฟาร์มจระเข้สมุทรปราการ ต.ท้ายบ้าน อ.เมือง จ.สมุทรปราการ เบื้องต้นมีรายงานมีผู้เสียชีวิตในที่เกิดเหตุจำนวน 3 ราย บาดเจ็บสาหัส 2 ราย ถูกนำตัวส่งโรงพยาบาล โดยมีเด็กอายุ 8 ขวบรวมอยู่ด้วยมีบาดแผลถูกกระสุนปืนยิงเข้าหน้าอก

โดยผู้เสียชีวิตและบาดเจ็บทั้งหมดเป็นคนในครอบครัวเดียวกัน สาเหตุเกิดจากการดื่มสุราแล้วเกิดการทะเลาะวิวาท ต่อมาทราบว่ามือปืนที่ก่อเหตุไปเสียชีวิตที่โรงพยาบาลอีก 1 ราย หลังก่อเหตุใช้อาวุธปืนยิงตัวเอง ทำให้เหตุการณ์ยิงกันครั้งนี้มีผู้เสียชีวิตรวม 4 ราย ซึ่งขณะนี้เจ้าหน้าที่ตำรวจ อยู่ระหว่างการตรวจสอบและสอบสวนของเจ้าหน้าที่ตำรวจ และหน่วยงานที่เกี่ยวข้อง

