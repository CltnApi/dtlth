---
layout: post
code: "ART24111410122OHR39"
origin_url: "https://www.khaosod.co.th/breaking-news/news_9505610"
image: "https://github.com/user-attachments/assets/a5000332-dc29-4260-a8e6-89ee49b7f272"
title: "'หนุ่ม กรรชัย' เข้ากองปราบฯ ให้ปากคำ ปมถูกนำชื่อแอบอ้างเรียกเงิน 20 ล้าน"
description: "'หนุ่ม กรรชัย' เดินทางมากองปราบฯ ให้ปากคำกับเจ้าหน้าที่ตำรวจ ปมถูกนำชื่อไปแอบอ้างเรียกเงิน 20 ล้าน จากทางบอส ดิไอคอนกรุ๊ป"
category: "HOT_NEWS"
language: "th"
date: 2024-11-14T10:16:45.368Z
---

# 'หนุ่ม กรรชัย' เข้ากองปราบฯ ให้ปากคำ ปมถูกนำชื่อแอบอ้างเรียกเงิน 20 ล้าน

[!['หนุ่ม กรรชัย' เข้ากองปราบฯ ให้ปากคำ ปมถูกนำชื่อแอบอ้างเรียกเงิน 20 ล้าน](https://www.khaosod.co.th/wpapp/uploads/2024/11/kanchai.jpg "'หนุ่ม กรรชัย' เข้ากองปราบฯ ให้ปากคำ ปมถูกนำชื่อแอบอ้างเรียกเงิน 20 ล้าน")](https://www.khaosod.co.th/wpapp/uploads/2024/11/kanchai.jpg)

**‘หนุ่ม กรรชัย’ เดินทางมากองปราบฯ ให้ปากคำกับเจ้าหน้าที่ตำรวจ ปมถูกนำชื่อไปแอบอ้างเรียกเงิน 20 ล้าน จากทางบอส ดิไอคอนกรุ๊ป**

ผู้สื่อข่าวรายงานว่า เวลา 16.30 น. “หนุ่ม” กรรชัย กำเนิดพลอย พิธีกรข่าวคนดัง พร้อมด้วย นายพรศักดิ์ วิภาสอาภานนท์ ทนายความส่วนตัว เดินทางมาที่กองบังคับการปราบปราม เพื่อให้ปากคำกับทางพนักงานสอบสวน

กรณีคลิปเสียงที่ปรากฏ หลังถูก น.ส.กฤษอนงค์ สุวรรณวงศ์ ผู้อำนวยการศูนย์ข่าวต้านโกง และ นายรัฐภูมิ โตคงทรัพย์ หรือ “ฟิล์ม” อดีตศิลปิน-นักแสดงชื่อดัง เอาชื่อไปแอบอ้าง เรียกรับเงิน 20 ล้านบาท จาก “บอสปัน” หรือ น.ส.ปัญจรัศม์ กนกรักษ์ธนพร ซึ่งเป็นหนึ่งในบอส ดิไอคอนกรุ๊ป เพื่อจะพาไปออกรายการดัง

โดย หนุ่ม กรรชัย เปิดเผยเพียงสั้น ๆ ว่า “ขอเข้าไปให้การกับทางตำรวจก่อน หลังจากนั้นจะออกมาให้สัมภาษณ์อีกครั้ง”