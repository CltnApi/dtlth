---
layout: post
code: "ART2411210417MS4K3C"
origin_url: "https://www.khaosod.co.th/lifestyle/news_9513655"
image: "https://github.com/user-attachments/assets/34899e82-2484-41ad-a57b-e00cc7f703a9"
title: "จานเด็ด 77 จังหวัด - ก๋วยเตี๋ยวเรือยายเพลิน"
description: "วันนี้จานเด็ด 77 จังหวัด พาไปกินก๋วยเตี๋ยวเรือน้ำซุปสูตรเด็ดเข้มข้น “ก๋วยเตี๋ยวเรือยายเพลิน”นายสรเดช ธรรมสาร หรือ “น้องเท็น” เจ้าของร้าน"
category: "LIFESTYLE"
language: "th"
date: 2024-11-21T04:30:48.300Z
---

# จานเด็ด 77 จังหวัด - ก๋วยเตี๋ยวเรือยายเพลิน

[![จานเด็ด 77 จังหวัด - ก๋วยเตี๋ยวเรือยายเพลิน](https://www.khaosod.co.th/wpapp/uploads/2024/11/ปก-จานเด็ด-2.jpg "จานเด็ด 77 จังหวัด - ก๋วยเตี๋ยวเรือยายเพลิน")](https://www.khaosod.co.th/wpapp/uploads/2024/11/ปก-จานเด็ด-2.jpg)

วันนี้จานเด็ด 77 จังหวัด พาไปกินก๋วยเตี๋ยวเรือน้ำซุปสูตรเด็ดเข้มข้น **“ก๋วยเตี๋ยวเรือยายเพลิน”**

**นายสรเดช ธรรมสาร** หรือ **“น้องเท็น”** เจ้าของร้าน เล่าว่า เรามีประสบการณ์ทำร้านก๋วยเตี๋ยวเรือ ถ่ายทอดสูตรมาจากยายเพลิน โดยเฉพาะสูตรน้ำก๋วยเตี๋ยวที่ตกทอดจากรุ่นสู่รุ่น เป็นน้ำซุปสูตรโบราณ สูตรน้ำข้นกะทิสด

กรรมวิธีทำน้ำซุป เริ่มต้นด้วยการตั้งน้ำให้เดือด ใส่ชุดเครื่องเทศห่อใหญ่แบบจุกๆ เทน้ำกะทิคั้นสดลงไป รอให้เดือดได้ที่ ตามด้วยเลือดสด

**เคล็ดลับสำคัญ ร้านเราใส่ใบหม่อนลงไปเพื่อดับกลิ่นคาว และสรรพคุณทางยา น้ำซุปจะมีความหอม**

ส่องน้ำซุปเมื่อเข้ากันดี ลงมือปรุงรสชาติตามสูตรของทางร้าน น้ำซุป เคี่ยวนาน 3 ชั่วโมง เมื่อเดือดดีอีกครั้ง พร้อมตักใส่ชามเสิร์ฟตามออร์เดอร์ที่ลูกค้าสั่ง

![จานเด็ด 77 จังหวัด](https://www.khaosod.co.th/wpapp/uploads/2024/11/จานเด็ด-22พย-696x519.jpg)

_ก๋วยเตี๋ยวเรือยายเพลิน ทางร้านแยกหม้อ แยกอุปกรณ์ ของก๋วยเตี๋ยวเนื้อวัว ก๋วยเตี๋ยวหมู อย่างชัดเจน ให้ลูกค้ามั่นใจได้ว่า ไม่ใช้อุปกรณ์ร่วมกัน อีกทั้งเครื่องก๋วยเตี๋ยวสดใหม่ทุกวัน_

สำหรับราคาก๋วยเตี๋ยวหมูธรรมดา ชามละ 55 บาท พิเศษ-เกาเหลา 75 บาท ก๋วยเตี๋ยวเนื้อ ธรรมดา 65 บาท พิเศษ-เกาเหลา 85 บาท ชามยักษ์

ก๋วยเตี๋ยวหมู 179 บาท ก๋วยเตี๋ยวเนื้อ 199 บาท เมนูลวกจิ้ม หมู 99 บาท เนื้อ 129 บาท

ร้านตั้งอยู่ย่านราชพฤกษ์-วงเวียนพระราม 5 ถนนนครอินทร์ (ถนนทางหลวงชนบท 3078) ซอยด้านข้างอินเด็กซ์ (ราชพฤกษ์) ตรงข้ามวัดซองพลู

**เปิดทุกวัน จันทร์-ศุกร์ เวลา 10.30-20.30 น. ส่วน เสาร์-อาทิตย์ เปิด 10.00-20.30 น. ครัวปิด 20.00 น.**