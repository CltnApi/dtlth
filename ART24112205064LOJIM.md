---
layout: post
code: "ART24112205064LOJIM"
origin_url: "https://www.khaosod.co.th/breaking-news/news_9516441"
image: "https://github.com/user-attachments/assets/60c7af38-e0d3-4634-b825-73027949287d"
title: "เปิดมติศาลรธน.เสียงข้างมาก-ข้างน้อย ตีตกคำร้อง ทักษิณ-เพื่อไทย ล้มล้างการปกครอง"
description: "เปิดมติศาลรธน.เสียงข้างมาก-ข้างน้อย ไม่รับคำร้อง ทักษิณ-เพื่อไทย คดีล้มล้างการปกครอง"
category: "HOT_NEWS"
language: "th"
date: 2024-11-22T05:41:05.970Z
---

# เปิดมติศาลรธน.เสียงข้างมาก-ข้างน้อย ตีตกคำร้อง ทักษิณ-เพื่อไทย ล้มล้างการปกครอง

[![เปิดมติศาลรธน.เสียงข้างมาก-ข้างน้อย ตีตกคำร้อง ทักษิณ-เพื่อไทย ล้มล้างการปกครอง](https://www.khaosod.co.th/wpapp/uploads/2024/11/tssrtn.jpg "เปิดมติศาลรธน.เสียงข้างมาก-ข้างน้อย ตีตกคำร้อง ทักษิณ-เพื่อไทย ล้มล้างการปกครอง")](https://www.khaosod.co.th/wpapp/uploads/2024/11/tssrtn.jpg)

**เปิดมติศาลรัฐธรรมนูญ เสียงข้างมาก-ข้างน้อย ไม่รับคำร้อง ทักษิณ-เพื่อไทย คดีล้มล้างการปกครอง**

เมื่อเวลา 09.30 น. วันที่ 22 พ.ย.2567 ที่สำนักงานศาลรัฐธรรมนูญ **คณะตุลาการศาลรัฐธรรมนูญ** มีการประชุมประจำสัปดาห์ ซึ่งจะมีการหยิบยกคำร้องของ นายธีรยุทธ สุวรรณเกษร (ผู้ร้อง) ยื่นคำร้องขอให้ศาลรัฐธรรมนูญ วินิจฉัยตามรัฐธรรมนูญ มาตรา 49 กล่าวอ้างว่า **นายทักษิณ ชินวัตร (ผู้ถูกร้องที่ 1) และพรรคเพื่อไทย (ผู้ถูกร้องที่ 2)** ร่วมกันกระทำการอันเป็นการใช้สิทธิหรือเสรีภาพเพื่อล้มล้างการปกครองระบอบประชาธิปไตยอันมีพระมหากษัตริย์ เพื่อพิจารณารับหรือไม่รับคำร้องนี้ไว้วินิจฉัย

หลังจากอัยการสูงสุด (อสส.) ได้ส่งบันทึกสอบถ้อยคำต่อศาลรัฐธรรมนูญ เมื่อวันที่ 19 พ.ย.ที่ผ่านมา ในประเด็นที่ นายธีรยุทธ สุวรรณเกษร (ผู้ร้อง) ยื่นคำร้องขอให้ศาลรัฐธรรมนูญ วินิจฉัยตามรัฐธรรมนูญ มาตรา 49 กล่าวอ้างว่า นายทักษิณ ชินวัตร (ผู้ถูกร้องที่ 1) และพรรคเพื่อไทย (ผู้ถูกร้องที่ 2) ร่วมกันกระทำการอันเป็นการใช้สิทธิหรือเสรีภาพเพื่อล้มล้างการปกครองระบอบประชาธิปไตยอันมีพระมหากษัตริย์

นอกจากนี้ ทางอสส.ยังมีความเห็นแจ้งไปยังศาลรัฐธรรมนูญ โดยเห็นว่าเรื่องนี้ไม่เข้าหลักเกณฑ์ว่า เป็นการล้มล้างการปกครอง อัยการสูงสุด จึงมีคำสั่งไม่รับดำเนินการตามที่ร้องขอ ซึ่งเป็นไปตามความเห็นของคณะทำงานที่เสนอมายัง อสส. ก่อนหน้านี้

สำหรับคำร้องที่นายธีรยุทธ ยื่นมี 6 ประเด็น ประกอบด้วย  
ประเด็นที่ 1 นายทักษิณ สั่งการรัฐบาลผ่านกระทรวงยุติธรรม กรมราชทัณฑ์ และโรงพยาบาลตำรวจ ให้เอื้อประโยชน์แก่นายทักษิณ ให้พักอาศัยอยู่ห้องพัก ชั้น 14 โรงพยาบาลตำรวจ ในระหว่างรับโทษจำคุก เพื่อให้ไม่ต้องรับโทษในเรือนจำ ทั้งที่ไม่พบว่ามีอาการป่วยขั้นวิกฤต

ประเด็นที่ 2 นายทักษิณ สั่งการรัฐบาลให้เอื้อประโยชน์แก่อดีตนายกรัฐมนตรีของประเทศกัมพูชา ให้มีการเจรจาพื้นที่ทับซ้อนทางทะเลเพื่อแบ่งผลประโยชน์ก๊าซธรรมชาติและทรัพยากรใต้ทะเลในเขตอธิปไตยทางทะเลของประเทศไทยให้แก่ประเทศกัมพูชา

ประเด็นที่ 3 นายทักษิณ สั่งการให้พรรคเพื่อไทย ร่วมมือเพื่อแก้ไขรัฐธรรมนูญกับพรรคประชาชน ซึ่งเป็นพรรคที่ก่อตั้งโดยกลุ่มการเมืองของพรรคก้าวไกลเดิม ที่ต้องคำวินิจฉัยศาลรัฐธธธรรมนูญว่ามีพฤติการณ์ล้มล้างการปกครองในระบอบประชาธิปไตยอันมีพระมหากษัตริย์ทรงเป็นประมุข

ประเด็นที่ 4 นายทักษิณ สั่งการแทนพรรคเพื่อไทย โดยเจรจากับแกนนำของพรรคการเมืองอื่นที่ร่วมรัฐบาลนายเศรษฐา ทวีสิน อดีตนายกรัฐมตรี เพื่อหารือการเสนอชื่อบุคคลผู้สมควรเป็นนายกรัฐมนตรีคนใหม่ ที่บ้านพักส่วนตัวของนายทักษิณ

ประเด็นที่ 5 นายทักษิณ สั่งการให้พรรคเพื่อไทย มีมติขับพรรคพลังประชารัฐออกจากพรรคร่วมรัฐบาล

ประเด็นที่ 6 นายทักษิณ สั่งการให้พรรคเพื่อไทย นำนโยบายของนายทักษิณ ที่แสดงวิสัยทัศน์ไว้ไปดำเนินการให้เป็นนโยบายของคณะรัฐมนตรีที่แถลงต่อรัฐสภา

ล่าสุด ศาลรัฐธรรมนูญ พิจารณาโดยการอภิปรายแล้วเห็นว่า คดีนี้แม้ผู้ร้องจะใช้สิทธิยื่นคำร้องต่ออัยการสูงสุดแล้ว และอัยการสูงสุดไม่ดำเนินการภายใน 15 วัน นับแต่วันที่ได้รับคำร้องขอ อันทำให้ผู้ร้องมีสิทธิยื่นคำร้องโดยตรงต่อศาลรัฐธรรมนูญได้ก็ตาม

แต่การพิจารณาว่าบุคคลใดจะใช้สิทธิหรือเสรีภาพเพื่อล้มล้างการปกครองระบอบประชาธิปไตยอันมีพระมหากษัตริย์ทรงเป็นประมุขตามมรัฐธรรมนูญ มาตรา 49 วรรคหนึ่ง จะต้องปรากฎข้อเท็จจริงชัดเจนเพียงพอที่จะแสดงให้เห็จถึงความมุ่งหมายและความประสงค์ระดับที่วิญญูชนคาดเห็นได้ว่า น่าจะทำให้เกิดผลเป็นการใช้สิทธิหรือเสรีภาพเพื่อล้มล้างการปกครองฯ โดยการกระทำนั้นจะต้องกำลังดำเนินอยู่หรือไม่ห่างไกลเกินกว่าเหตุ

ข้อกล่าวหาในประเด็นที่ 1 และประเด็นที่ 3-6 ยังไม่มีน้ำหนักพยานหลักฐานเพียงพอที่จะให้เห็นว่าการกระทำของผู้ถูกร้องทั้ง 2 น่าจะทำให้กิดผลปเนการใช้สิทธิหรือเสรีภาพเพื่อล้มล้างการปกครองฯ ตามมาตรา 49 วรรคหนึ่ง ดังนั้น กรณีไม่ต้องด้วยหลักเกณฑ์วิธีการและเงื่อนไขตามรัฐธรรมนูญ มาตรา 49 วรรคหนึ่ง

**ศาลรัฐธรรมนูญมีมติเอกฉันท์ไม่รับไว้พิจารณาวินิจฉัยในประเด็นที่ 1 และประเด็นที่ 3-6**

**สำหรับประเด็นที่ 2 ศาลรัฐธรรมนูญมีมติเสียงข้างมาก 7 ต่อ 2** มีคำสั่งไม่รับคำร้องไว้พิจารณาวินิจฉัย  
ตุลาการศาลรัฐธรรมนูญ เสียงข้างมาก 7 คน คือ นายนครินทร์ เมฆไตรรัตน์ นายปัญญา อุดชาชน นายอุดม สิทธิวิรัชธรรม นายวิรุฬห์ แสงเทียน นายบรรจงศักดิ์ วงศ์ปราชญ์ นายอุดม รัฐอมฤต และนายสุเมธ รอยกุลเจริญ เห็นว่ายังไม่มีน้ำหนักพยานหลักฐษนเพียงพอที่จะแสดงให้เห็นว่าการกระทำของผู้ถูกร้องทั้ง 2 น่าจะทืให้เกิดผลบวก เป็นการใช้สิทธิหรือเสรีภาพเพื่อล้มล้างการปกครอง มาตรา 49 วรรคหนึ่ง

**ขณะที่ตุลาการเสียงข้างน้อย 2 คน**คือ นายจิรนิติ หะวานนท์ และนายนภดล เทพพิทักษ์ เห็นว่า มีพยานหลักฐานเพียงพอที่จะแสดงให้เห็นวส่าการกระทำของผู้ถูกร้องทั้งสอง น่าจะทำให้เกิดผล เป็นการใช้สิทธิหรือเสรีภาพเพื่อล้มล้างการปกครองญตามมาตรา 49 วรรคหนึ่ง ที่ศาลรัฐธรรมนูญจะรับไว้พิจารณษวินิจฉัยได้