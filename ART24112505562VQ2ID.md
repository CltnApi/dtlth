---
layout: post
code: "ART24112505562VQ2ID"
origin_url: "https://www.khaosod.co.th/sports/news_9520054"
image: "https://github.com/user-attachments/assets/056d03d9-75f8-427f-adb5-ef31cd42e21e"
title: "โปรจีน เปิดใจ หลังฮึดแซงคว้าแชมป์สุดท้ายของปี รับ 138 ล้านบาท"
description: "โปรจีน อาฒยา ฐิติกุล โปรสาวไทย เปิดใจ หลังฮึด 2 หลุมสุดท้าย แซง แองเจิล หยิน ผงาดคว้าแชมป์รายการสุดท้ายรับทรัพย์ 138 ล้านบาท"
category: "SPORTS"
language: "th"
date: 2024-11-25T06:17:22.862Z
---

# โปรจีน เปิดใจ หลังฮึดแซงคว้าแชมป์สุดท้ายของปี รับ 138 ล้านบาท

[![โปรจีน เปิดใจ หลังฮึดแซงคว้าแชมป์สุดท้ายของปี รับ 138 ล้านบาท](https://www.khaosod.co.th/wpapp/uploads/2024/11/tyrw.jpg "โปรจีน เปิดใจ หลังฮึดแซงคว้าแชมป์สุดท้ายของปี รับ 138 ล้านบาท")](https://www.khaosod.co.th/wpapp/uploads/2024/11/tyrw.jpg)

กอล์ฟ แอลพีจีเอทัวร์ รายการสุดท้ายของปี รายการ ซีเอ็มอี กรุ๊ป ทัวร์ แชมเปียนชิพ ที่สนามทีบูรอน กอล์ฟ คลับ ในริตซ์ คาร์ลทัน กอล์ฟ รีสอร์ท เมืองเนเพิลส์ รัฐฟลอริดา สหรัฐอเมริกา ชิงเงินรางวัลรวมราว 380 ล้านบาท ขณะที่ผู้ชนะรายการนี้จะได้เงินราว 138 ล้านบาท สุดท้าย

โดยวันสุดท้าย **โปรจีน** โปรสาวไทยและโปรสาวมะกันต่างผลัดกันทำสกอร์อย่างต่อเนื่อง สุดท้ายเป็นโปรจีน ที่พลิกแซงคว้าแชมป์มาครองได้สำเร็จ สกอร์รวม 22 อันเดอร์พาร์ 266 คว้าแชมป์พร้อมเงินรางวัล 4 ล้านเหรียญ หรือราว 138 ล้านบาทไปครอง

หลังจบการแข่งขัน **โปรจีน** กล่าวว่า วันนี้เป็นวันที่ดีมาก จริงๆไม่ได้เป็นวันที่ตีเหล็กดีขนาดนั้น แต่เป็นวันที่พัตต์ดี 2 หลุ่มสุดท้ายเป็นอะไรที่เหนือความคาดหมายมาก เหนือทุกอย่างที่จีนเคยทำมา อย่างที่บอกว่าวันนี้ไม่ได้รู้สึกว่าพิเศษอะไรขนาดนั้น ก็แค่เหมือนเป็นวันอาทิตย์อีกวันหนึงที่เราออกไปเล่นกอล์ฟ 18 หลุม

“รู้ว่าคู่แข่งทำเบอร์ดี้พัตต์ได้ในหลุมที่ 16 จีนก็แค่พยายามทำเบอร์ดี้ให้ได้ในหลุ่มที่ 17 พยายามทำเบอร์ดี้ให้ได้ใน 2 หลุมที่เหลือก็น่าจะเพียงพอ และคงเป้นอะไรที่ดีที่สุดเท่าที่เคยทำได้แล้ว แต่เมื่อมาทำอีเกิลได้อีก เป็นอะไรที่แบบ งง งง และวิเศษมาก”

เครดิตภาพ -LPGA