---
layout: post
code: "ART2411261059PGQQIH"
origin_url: "https://www.khaosod.co.th/entertainment/news_9522400"
image: "https://github.com/user-attachments/assets/a9543b5d-cf4f-4df1-9fba-c7808a895a0e"
title: "ญดา เผยผลกระทบหลังช่อง3 ปลดพนักงาน-เคลียร์สถานะ นัท LYKN"
description: "ญดา นริลญา เผยผลกระช่องทบหลังช่อง3 ปลดพนักงาน เฉลยเหตุผล ก๊อต จิรายุ รับเล่นละคร พร้อมเคลียร์สถานะ นัท LYKN"
category: "ENTERTAINMENT"
language: "th"
date: 2024-11-26T18:46:29.610Z
---

# ญดา เผยผลกระทบหลังช่อง3 ปลดพนักงาน-เคลียร์สถานะ นัท LYKN

[![ญดา เผยผลกระทบหลังช่อง3 ปลดพนักงาน-เคลียร์สถานะ นัท LYKN](https://www.khaosod.co.th/wpapp/uploads/2024/11/Yada-2.jpg "ญดา เผยผลกระทบหลังช่อง3 ปลดพนักงาน-เคลียร์สถานะ นัท LYKN")](https://www.khaosod.co.th/wpapp/uploads/2024/11/Yada-2.jpg)

ญดา นริลญา เผยผลกระทบ หลังช่อง3 ปลดพนักงาน เฉลยเหตุผล ก๊อต จิรายุ รับเล่นละคร พร้อมเคลียร์สถานะ นัท LYKN

หลังจากที่ทางสถานีโทรทัศน์ช่อง 3 มีการปรับโครงสร้าง ที่มีแนวทางลดค่าใช้จ่าย และลดพนักงานให้ได้ 30 เปอร์เซ็นต์ในทุกระดับ

ล่าสุดเจอ **ญดา นริลญา กุลมงคลเพชร** นักแสดงในสังกัด ที่มาร่วมงานเปิดตัวพรีเซ็นเตอร์แบรนด์แว่นตา PERCY ก็ได้เปิดใจถึงเรื่องนี้ พร้อมอัพเดตผลงานในปีหน้า อีกทั้งเฉลยเหตุผล **ก๊อต จิรายุ** รับเล่นละคร **และเคลียร์สถานะ นัท LYKN หลังชาวเน็ตจับสังเกตุว่ากำลังเดทกัน**

![](https://www.khaosod.co.th/wpapp/uploads/2024/11/Yada-2.png)

**ช่อง 3 มีการปรับโครงสร้าง มีกระทบต่อนักแสดงไหม?**  
“หนูไม่รู้ว่าเขาปรับโครงสร้างกันยังไง แต่ของหนูก็ยังมีเปิดซีรีส์กับทางช่อง 3 อยู่ ตอนนี้กำลังจะเปิดเรื่องจอมใจอโยธยาในวันที่ 1 ธันวาคมนี้ เดี๋ยวมีซีรีส์อีกเรื่องหนึ่งที่เพิ่งถ่ายไพลอตไปชื่อว่าเงินร้อน

**ก่อนหน้านี้ญดามีกระทบไหม กับการที่เขาหยุดถ่ายละครครึ่งปีหลัง?**  
“ไม่ เพราะของหนูไม่ได้มีเปิดกล้องไปก่อน ก็เลยไม่มีผลกระทบอะไร เหมือนได้ยินข่าวเหมือนกันว่ามีบางเรื่องที่ต้องเปิดกล้องแล้วต้องหยุด”

ADVERTISEMENT

**นักแสดงได้คุยกันบ้างไหมเกี่ยวกับเรื่องนี้?**  
“ไม่ได้คุยกับใครเลยค่ะ ว่าเป็นยังไงกันบ้างแต่ก็ได้ยินข่าวมา เหมือนคุณแม่หนูก็จะมีคุยกับพี่ๆ ผู้จัดการบางท่าน”

**จริงๆญดาคิดว่ามันมีผลกระทบไหม เพราะว่ามันสะเทือนไปทั้งวงการบันเทิง ทั้งเบื้องหลังและเบื้องหน้า?**  
“หนูคิดว่าทุกคนมีผลกระทบแหละ เหมือนแต่ละคนเวลาที่เปิดกล้องเรื่องหนึ่งจะมีขั้นตอนการทำงานในการล็อกคิว ซึ่งระยะเวลาในการถ่ายทำแต่ละเรื่องก็ค่อนข้างนาน พอเหมือนต้องหยุดกระทันหันก็อาจจะทำให้ทุกคนต้องหยุดทำงานไปเลย คิวนั้นก็อาจจะว่างไปก็คงมีผลกระทบ”

**หลายคนก็จะรู้สึกว่าเห็นหน้าญดาทุกปี ทุกแพลตฟอร์ม?**  
“(ยิ้ม) สาธุ”

**ปีหน้ายังเป็นแบบนั้นอยู่ไหม?**  
“ปีหน้ามีภาพยนตร์ที่ถ่ายจบไปแล้ว 2 เรื่อง”

**แล้วแบบนี้จะต้องกระทบกับคนเบื้องหลัง ญดาเป็นห่วงยังไงบ้าง?**  
“กระทบแน่นอนเลย ก็อย่างที่บอกว่าแต่ละคนก็เตรียมพร้อมที่จะถ่ายทำและทำงานกันและก็เหมือนล็อกคิวกันในระยะยาวแล้ว พอมันหยุดไปพบทุกคนอาจจะอยู่ในช่วงต้องว่างงานกะทันหัน ก็คงมีผลกระทบบ้าง ก็ขอเป็นกำลังใจให้กับทุกๆ คน เดี๋ยวก็เชื่อว่ามันจะผ่านพ้นไปแบบเร็วๆ เดี๋ยวเจอกันตอนช่วงที่ทำงาน คิดถึงทุกคนค่ะ”

**ล่าสุดมีภาพฟิตติ้งกับพี่ก๊อต จิรายุ?**  
“เรื่องจอมใจอโยธยา”

![](https://www.khaosod.co.th/wpapp/uploads/2024/11/Yada-4.png)

**ที่มาที่ไปเป็นยังไงเพราะเหมือนว่าพี่ก๊อตเขาหายไปนาน?**  
“คุยกับพี่ก๊อตเหมือนกันค่ะ เหมือนที่ก๊อตก็บอกว่าหยุดรับงานแสดงไปปีนึงเต็มๆ หนูก็เลยถามว่าทำไมพี่ก๊อตไม่รับ พี่ก๊อตก็เลยบอกว่าก็ดูๆ บท แล้วพอมาเรื่องนี้ปุ๊บก็คุยกัน พี่ก็อตก็บอกว่าบทมันดี ซึ่งหนูก็เห็นด้วย หนูก็เลยรับเหมือนกัน”

**หลายคนก็บอกว่าไม่น่าจะโคจรมาเจอกัน เพราะก๊อตก็ไม่ได้อยู่ที่ช่อง ตกใจไหมพอรู้ว่าเป็นที่ก๊อต?**  
“ตกใจแล้วก็ดีใจด้วย เพราะเหมือนว่าพี่ก๊อตเขาก็เป็นสายฝีมือทุกคนก็จะยอมรับกันดีอยู่แล้วว่าพี่ก๊อตแสดงเก่งมาก หนูก็อยากลองเล่นกับพี่เขาดู”

**จอมใจอโยธยาเป็นแนวไหน?**  
“เป็นแนวพีเรียด ย้อนไปสมัยอยุธยา  
แต่ไม่ดราม่า เป็นแนวโรแมนติกพีเรียด แล้วก็มีแนวประวัติศาสตร์ที่อิงจากประวัติศาสตร์จริงๆ นิดนึง แล้วก็มีเพิ่มเติมบ้างนิดหน่อย”

**ของเราก็ขึ้นชื่อเจ้าพ่อเจ้าแม่ดราม่าทั้งคู่เลย?**  
“ขึ้นชื่อเหรอคะ ต่อไปนี้จะมีแต่ร้องไห้หรือเปล่า แต่เรื่องนี้ไม่ร้องไห้นะคะ บอกไว้ก่อน คือหนูเล่นเป็น 2 คาแรกเตอร์ มีพาร์ตปัจจุบันแล้วก็พาร์ตอดีต ซึ่งเป็น 2 คาแรกเตอร์ชัดเจน แต่ไม่ใช่การย้อนกลับไปในอดีต แต่คือพาร์ตอดีตกับพาร์ตปัจจุบัน คนละคนกัน

ส่วนอีกเรื่องหนึ่งชื่อเรื่องเงินร้อนเป็นซีรีส์ ไม่แน่ใจว่าพูดได้มากน้อยแค่ไหน (ยิ้ม) แต่เป็นของทางช่อง 3 ทั้ง 2 อันเลย แต่เรื่องจอมใจอโยธยาเป็นซีรีส์ที่ผลิตโดยบริษัทข้างนอก แล้วซื้อเวลาออนช่อง 3 แต่เรื่องเงินร้อนเป็นของช่อง 3 ผลิตเอง”

**เรื่องเงินร้อนบอกได้หรือยังว่าคู่กับใคร?**  
“ไม่แน่ใจ (ยิ้ม) เพิ่งถ่ายไพลอตไปค่ะ

**แสดงว่าปีหน้าก็จะเห็นครึ่งปีแรกของเราสองเรื่องเลย?**  
“ครึ่งปีแรกของหนูน่าจะเป็นภาพยนตร์ อาจจะเรื่องใดเรื่องหนึ่งก่อน จริงๆ เป็นเรื่องที่หนูถ่ายสต๊อกไว้แล้วค่ะ ซึ่งอัดๆ ถ่ายตั้งแต่ก่อนหน้านี้ ตอนนั้นน่าจะถ่ายพร้อมกันเยอะ 3-4 เรื่อง”

**ญดาเคยวิ่งงานวันหนึ่งกี่งาน?**  
“หนูจำไม่ได้จริงๆ คือวันนี้หนูทำงาน แต่เรื่องเมื่อวานหนูลืมแล้ว (ยิ้ม) จำไม่ได้เลยค่ะ ช่วงนี้มันทำหลายอย่างมาก กิจกรรมมันต่างกันออกไปทุกวัน ถ้าอยากจำได้หนูต้องนั่งไปดูรูปในมือถือว่าเมื่อวานทำอะไร”

**แสดงว่าอยู่หน้าเซ็ตก็เล่นได้เลย แต่พอ คัตปุ๊บ?**  
“หนูทิ้งหมดหมดเลย ถ้าจะถ่ายอีกรอบนึงหนูต้องนั่งอ่านบทใหม่”

**เพราะหลายคนอิจฉาว่างานเราก็มีตลอดทั้งปีเลย?**  
“(ยิ้ม) คนอื่นก็มีงาน หนูเห็นคนอื่นมีงานเยอะแยะเลย”

**แม่เราพาไปมูยังไงบ้างถึงส่งเสริมญดาดีขนาดนี้?**  
“น่าจะมาจากที่หนูทำงานอย่างหนักหน่วงถ่ายสต๊อกไว้อย่างรุนแรง ช่วงนั้นเป็นช่วงที่หลายๆ คนไม่รู้เลย ว่าหนูไม่ได้ทำสิ่งอื่นเลยนอกจากตื่นเช้าไปกองถ่าย มีบางวันที่เล่น 2 เรื่องใน 1 วัน ก็คือครึ่งวันของเรื่องนี้อีกครึ่งวันของเรื่องนี้ ไม่ได้นอนเลย 24 ชั่วโมง”

**ไม่ได้ติดตัวละครไปกองเหรอ?**  
“หนูเก่งแม่”

**ในติ๊กต็อกเขาจับเรากับนัท ไลแคน ว่าเดทด้วยกันที่คาเฟ่ ใส่สร้อยอันเดียวกัน?**  
“ไม่น่าใช่ เพราะว่าไม่ได้ไปด้วยกัน หลังจากทำงานด้วยกันจบปุ๊บก็คือแยกย้าย ไม่ได้มีอะไรเลย ที่ว่าใส่สร้อยเหมือนกัน กระเป๋าสะพายเหมือนกัน มีตุ๊กตาเหมือนกัน น่าจะเป็นเรื่องบังเอิญ”

![](https://www.khaosod.co.th/wpapp/uploads/2024/11/Yada-5.png)

**แล้วตอนเล่น MV เป็นยังไงบ้างเพราะเราก็เล่นคู่กับเขา เขาเป็นบอดี้การ์ดให้เรา?**  
“ก็ดีค่ะ วงไลแคน ทุกคนน่ารักมากและ เอเนอจี้เยอะสุดๆ คนที่เอเนอจี้เยอะสุดๆ ก็คือเลโก้ แล้วก็เต้นเก่งด้วย หนูชอบมากวงนี้เพราะเพลงเขาเพราะ เพอร์ฟอร์มดีด้วย

**พอเขาจับคู่เรากับนัทเราซีเรียสไหม?**  
“ไม่ซีเรียส เพราะว่ามันไม่ได้มีอะไร”

**แสดงว่าตอนนี้ก็คือยังโสด?**  
“อะไรนะ (ยิ้ม)”

![](https://www.khaosod.co.th/wpapp/uploads/2024/11/Yada-6.png)

**หนูเป็นนักแสดง หนูได้ทุกบทบาท?**  
“อันนี้ไม่เนียนเลยหรอ พูดเรื่องอื่นๆ (ยิ้ม)”

**แต่ก่อนไม่เขินแบบนี้นะ?**  
“ไม่ได้เขินเลย”

**ตอบ อย่างมั่นใจโสดหรือเปล่า?**  
“(ยิ้ม)”

**ถ้าพร้อมเมื่อไหร่จะมาบอกใช่ไหม?**  
“ใช่”

![](https://www.khaosod.co.th/wpapp/uploads/2024/11/Yada-3.png)

![](https://www.khaosod.co.th/wpapp/uploads/2024/11/Yada-7.png)