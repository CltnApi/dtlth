---
layout: post
code: "ART2411281012CQ2BQY"
origin_url: "https://www.khaosod.co.th/entertainment/news_9525755"
image: "https://github.com/user-attachments/assets/2cec3c89-c007-4be8-bf5e-50fa05901730"
title: "“ไมค์ - มิ้นต์” ร่วมงาน AESLA AWARDS 2024 สุดว้าว เจอสิ่งที่จะทำให้สตาฟหน้าไว้แบบนี้"
description: "“ไมค์ พิรัชต์ - มิ้นต์ ชาลิดา” ร่วมงานกาล่าดินเนอร์สุดยิ่งใหญ่ สัมผัสนวัตกรรมใหม่แห่งวงการความงาม ในงาน “A NIGHT OF STELLAR HONORS - AESLA AWARDS 2024”"
category: "ENTERTAINMENT"
language: "th"
date: 2024-11-28T10:41:50.409Z
---

# “ไมค์ - มิ้นต์” ร่วมงาน AESLA AWARDS 2024 สุดว้าว เจอสิ่งที่จะทำให้สตาฟหน้าไว้แบบนี้

[![“ไมค์ - มิ้นต์” ร่วมงาน AESLA AWARDS 2024 สุดว้าว เจอสิ่งที่จะทำให้สตาฟหน้าไว้แบบนี้](https://www.khaosod.co.th/wpapp/uploads/2024/11/ยาว-แดง-6.jpg "“ไมค์ - มิ้นต์” ร่วมงาน AESLA AWARDS 2024 สุดว้าว เจอสิ่งที่จะทำให้สตาฟหน้าไว้แบบนี้")](https://www.khaosod.co.th/wpapp/uploads/2024/11/ยาว-แดง-6.jpg)

“ไมค์ พิรัชต์ – มิ้นต์ ชาลิดา” ร่วมงานกาล่าดินเนอร์สุดยิ่งใหญ่ สัมผัสนวัตกรรมใหม่แห่งวงการความงาม ในงาน “A NIGHT OF STELLAR HONORS – AESLA AWARDS 2024” เพื่อมอบรางวัลแก่แพทย์ความงามระดับแนวหน้า

**นักร้อง-นักแสดงหนุ่ม “ไมค์-พิรัชต์ นิธิไพศาลกุล”** พร้อมด้วยนางเอกแถวหน้าของเมืองไทย **“มิ้นต์-ชาลิดา วิจิตรวงศ์ทอง”** ร่วมงานกาล่าดินเนอร์สุดอลังการ “A NIGHT OF STELLAR HONORS – AESLA AWARDS 2024” ที่จัดขึ้นโดยบริษัท AESLA (เอสล่า) จำกัด ภายใต้การบริหารของ “คุณวรุตม์ สุทธินันท์” ประธานกรรมการบริหาร ซึ่งเป็นผู้นำเข้าและจัดจำหน่ายเครื่องมือแพทย์ด้านความงามและเวชสำอางชั้นนำระดับโลก มาตรฐาน U.S.FDA และ Gold Standard

![](https://www.khaosod.co.th/wpapp/uploads/2024/11/1-7.png)

จัดขึ้น ณ โรงแรม Capella Bangkok Hotel เมื่อวันที่ 27 พฤศจิกายน 2567 โดยมีวัตถุประสงค์เพื่อเป็นการยกย่องเชิดชูเกียรติแพทย์ชั้นแนวหน้าของประเทศไทย ที่มีบทบาทสำคัญในการพัฒนานวัตกรรมและขับเคลื่อนวงการแพทย์ด้านความงามในประเทศ

ทั้งนี้ภายในงานยังได้รับเกียรติจากแขกกิตติมศักดิ์ **“มะนาว-ศรศิลป์ มณีวรรณ์, จินนี่-เอมษิกา โชติวิจิตร, นายแพทย์ ณัฐภัทร มีนชัยนันท์, ใบปอ-ยิ่งรัก พัวถาวรสกุล , พรหม ปาลเดชพงศ์” พร้อมด้วยนักร้องเสียงดี “บี-พีระพัฒน์ เถรว่อง”**

รวมถึงคณะแพทย์ผู้ทรงคุณวุฒิ อาทิ **“ศาสตราจารย์คลินิก เกียรติคุณ นายแพทย์ นิวัติ พลนิกร, นายแพทย์ วิชัย หงส์จารุ, ศาสตราจารย์ แพทย์หญิง รังสิมา วณิชภักดีเดชา, ผู้ช่วยศาสตราจารย์ แพทย์หญิง มาริษา พงศ์พฤฒิพันธ์, นายแพทย์ สมิทธิ์ อารยะสกุล”** โดยมี **“จูน-สาวิตรี โรจนพฤกษ์”** รับหน้าที่เป็นพิธีกรดำเนินงาน

ADVERTISEMENT

นอกจากนี้ภายในงานก็ยังมี **Innovative Exhibition** สำหรับจัดแสดงนวัตกรรมทางการแพทย์ด้านความงามจากแบรนด์ระดับโลกต่าง ๆ และหนึ่งในไฮไลต์สำคัญของงาน คือการเปิดตัวสารฉีดเป็นครั้งแรกของ AESLA ได้แก่ Dermal Filler จากแบรนด์ Revanesse ประเทศแคนาดา และสารฉีด Polynucleotide จากแบรนด์ Plinest ประเทศอิตาลี

![](https://www.khaosod.co.th/wpapp/uploads/2024/11/5-1.png)

โดย **“คุณวรุตม์ สุทธินันท์”** ประธานกรรมการบริหาร บริษัท เอสล่า จำกัด เปิดเผยว่า “เนื่องด้วยบริษัทเอสล่า ที่เรานำเข้าเกี่ยวกับเครื่องมือแพทย์และความงาม ซึ่งหลายคนคงเคยได้เข้าคลินิกและโรงพยาบาลกันมาบ้างแล้ว ลูกค้าของเราก็จะเป็นในกลุ่มผู้ใช้เลเซอร์และนวัตกรรมความงามต่างๆ

โดยในงานครั้งนี้เราก็ได้มีเปิดตัวโปรดักส์ใหม่เกี่ยวกับกลุ่มยาฉีด ก็เป็นสารฉีด Polynucletide ชื่อ Plinest เป็นออริจินัลที่เรานำเข้ามาจากประเทศอิตาลี และมีอีกตัวนึงคือ Dermal Filler ที่มาจากประเทศแคนาดา

ซึ่งสิ่งที่เราเลือกเข้ามาก็ได้รับมาตรฐาน มีผลงานวิจัยรับรอง มีความปลอดภัย และเหมาะสมกับคนไทย และเพื่อเป็นการขอบคุณแพทย์และคุณหมอที่ร่วมกันทำงานวิจัยให้กับวงการความงามของประเทศไทย เราก็เลยได้มีการจัดงานขอบคุณในวันนี้ ซึ่งก็เป็นเกียรติมากๆ ที่ได้น้องๆ ทั้ง ไมค์ พิรัชต์ และ มิ้นต์ ชาลิดา มาร่วมงานในวันนี้ด้วยครับ”

![](https://www.khaosod.co.th/wpapp/uploads/2024/11/2-6.png)

ด้าน **“ไมค์ พิรัชต์”** เปิดเผยว่า “จริงๆ ผมมีเป้าหมายมาตั้งแต่เด็กแล้วครับ คือผมต้องการสตาฟหน้าเอาไว้ให้อยู่อย่างนี้ไปเรื่อยๆ ครับ เพราะตอนเด็กๆ ชอบแวมไพร์ ก็เลยอยากสตาฟไว้ สมมุติว่าต่อให้อายุ 40 หรือ 50 หรือ 60 เราก็ยังมีหน้าอย่างนี้อยู่ได้ ซึ่งสมัยนี้มีนวัตกรรมหลายอย่างมากๆ ที่สามารถช่วยชะลอ Anti-Aging ชะลอความแก่ หรือว่าทำให้เราดูเยาว์วัยขึ้น

ซึ่งก็อย่างที่บอกว่าก็ต้องมีเรื่องของความปลอดภัยด้วย เรื่อง U.S.FDA ก็ต้องเป็น Gold Standard ด้วยครับผม ซึ่งผมก็เป็นคนที่ดูแลตัวเองมาตั้งแต่อายุประมาณ 10 ขวบแล้วครับ เพราะเห็นคุณแม่ทาครีม เราก็เคยสงสัยว่าทาทำไม เราก็เลยทาบ้าง ก็เลยดูแลตัวเองมาตั้งแต่ตอนนั้น

แล้วพอมายุคนี้ที่มันมีเทคโนโลยีต่างๆ นวัตกรรมใหม่ๆ เราก็เลยจะให้ความสนใจเป็นพิเศษ เพราะถ้ามีตัวช่วยที่จะทำให้เราสามารถสตาฟหน้าไว้ได้ เราก็ไม่รู้จะไปแอนตี้มันทำไม ใช่ไหมล่ะครับ“

![](https://www.khaosod.co.th/wpapp/uploads/2024/11/3-6.png)

ขณะที่ **“มิ้นต์ ชาลิดา”** ก็ได้เปิดเผยว่า “วันนี้มิ้นต์ก็รู้สึกเป็นเกียรติมากๆ ค่ะ ที่ได้มาร่วมงานเอสล่า ซึ่งเป็นสิ่งที่น่าสนใจมากๆ การที่มีเครื่องมือทางการแพทย์ใหม่ๆ มาช่วยเหลือคนไทยให้สตาฟหน้าไว้แบบนี้ตลอดไปได้ก็ดีค่ะ ซึ่งทุกวันนี้ก็มีนวัตกรรมใหม่ๆ มาช่วยตอบโจทย์ก็เป็นเรื่องที่ดี ก็ต้องขอแสดงความยินดีกับเอสล่าและงานวันนี้ด้วยนะคะ ขอบคุณที่นำนวัตกรรมใหม่ๆ ดีๆ มาให้พวกเราได้ใช้ รับรองว่าคนไทยจะต้องสวยและหล่อขึ้นแน่นอนค่ะ”

![](https://www.khaosod.co.th/wpapp/uploads/2024/11/4-2.png)