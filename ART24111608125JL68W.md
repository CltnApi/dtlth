---
layout: post
code: "ART24111608125JL68W"
origin_url: "https://www.khaosod.co.th/sports/news_9508395"
image: "https://github.com/user-attachments/assets/a47995b4-c2bc-42b9-8358-8245265edd0e"
title: "ไมก์ ไทสัน พอใจได้พิสูจน์กับตัวเอง - เผยเหตุผลต้องกัดนวมระหว่างไฟต์"
description: "ไมก์ ไทสัน อดีตแชมป์โลกรุ่นเฮฟวี่เวต วัย 58 ปี เผยไม่มีอะไรต้องพิสูจน์กับใคร แต่เป็นการพิสูจน์ตัวเอง หลังพ่ายคะแนน ในการชกไฟต์พิเศษกับ เจก พอล"
category: "SPORTS"
language: "th"
date: 2024-11-16T08:17:35.522Z
---

# ไมก์ ไทสัน พอใจได้พิสูจน์กับตัวเอง - เผยเหตุผลต้องกัดนวมระหว่างไฟต์

[![ไมก์ ไทสัน พอใจได้พิสูจน์กับตัวเอง - เผยเหตุผลต้องกัดนวมระหว่างไฟต์](https://www.khaosod.co.th/wpapp/uploads/2024/11/tys.jpg "ไมก์ ไทสัน พอใจได้พิสูจน์กับตัวเอง - เผยเหตุผลต้องกัดนวมระหว่างไฟต์")](https://www.khaosod.co.th/wpapp/uploads/2024/11/tys.jpg)

ไมก์ ไทสัน อดีตแชมป์โลกรุ่นเฮฟวี่เวต วัย 58 ปี เผยไม่มีอะไรต้องพิสูจน์กับใคร แต่เป็นการพิสูจน์ตัวเอง หลังพ่ายคะแนน ในการชกไฟต์พิเศษกับ เจก พอล ยูทูบเบอร์วัย 27 ปี

เจก พอล เอาชนะคะแนน ไมก์ ไทสัน ไปได้ หลังจากทั้งสองคนยืนชกกันจนครบ 8 ยก ในกติกาพิเศษยกละ 2 นาที แบบเอกฉันท์ ในการชกไฟต์พิเศษที่เอทีแอนด์ทีสเตเดียม เมืองอาร์ลิงตัน รัฐเท็กซัส สหรัฐอเมริกา เมื่อช่วงสายวันที่ 16 พ.ย. ตามเวลาประเทศไทย

ทั้งนี้ระหว่างการชกนั้นมีแฟนๆบางส่วนสังเกตว่าไทสันมักจะกัดนวมของตัวเองและเจ้าตัวได้พูดถึงไฟต์นี้และเรื่องดังกล่าว ว่า

“แน่นอนว่าผมมีความสุข ใช่, ผมรู้ว่าเขาเป็นนักสู้ที่ดี ผมรู้ว่าเขาเตรียมตัวมา ผมไม่ได้พิสูจน์อะไรกับใคร แต่แค่พิสูจน์กัยตัวเอง ผมแค่มีความสุขกับสิ่งที่ผมทำได้”

“ผมมีนิสัยชอบกัดถุงมือ ผมติดนิสัยชอบกัดถุงมือ ผมไม่คิดว่า(นี่เป็นการชกครั้งสุดท้ายของตัวเอง) อาจจะเป็นพี่ชายของเขา (โลแกน พอล)”