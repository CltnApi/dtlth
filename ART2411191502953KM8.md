---
layout: post
code: "ART2411191502953KM8"
origin_url: "https://www.khaosod.co.th/special-stories/news_9512966"
image: "https://github.com/user-attachments/assets/15181e9f-6def-4751-9345-94671818bf32"
title: "หนุ่มเอะใจ เห็นค่าไฟฟ้าบ้านยายแพงแปลกๆ ทั้งที่ใช้พัดลมแค่ตัวเดียว บิลออกมาตั้ง 500 บาท"
description: "หนุ่มเอะใจ เห็นค่าไฟฟ้าบ้านยายแพงแปลกๆ ทั้งที่ใช้พัดลมแ..."
category: "SPECIAL_STORIES"
language: "th"
date: 2024-11-19T15:07:27.243Z
---

# หนุ่มเอะใจ เห็นค่าไฟฟ้าบ้านยายแพงแปลกๆ ทั้งที่ใช้พัดลมแค่ตัวเดียว บิลออกมาตั้ง 500 บาท

[![หนุ่มเอะใจ เห็นค่าไฟฟ้าบ้านยายแพงแปลกๆ ทั้งที่ใช้พัดลมแค่ตัวเดียว บิลออกมาตั้ง 500 บาท](https://www.khaosod.co.th/wpapp/uploads/2024/11/kafire.jpg "หนุ่มเอะใจ เห็นค่าไฟฟ้าบ้านยายแพงแปลกๆ ทั้งที่ใช้พัดลมแค่ตัวเดียว บิลออกมาตั้ง 500 บาท")](https://www.khaosod.co.th/wpapp/uploads/2024/11/kafire.jpg)

**หนุ่มเอะใจ เห็นค่าไฟฟ้าบ้านยายแพงแปลกๆ ทั้งที่ใช้พัดลมแค่ตัวเดียว บิลออกมาตั้ง 500 บาท ชาวเน็ตบอกที่บ้านใช้เยอะกว่านี้ ยังไม่ถึงเลย**

วันที่ 19 พ.ย.67 สมาชิก **[TikTok @bank\_waiyaphat](https://www.tiktok.com/@bank_waiyaphat/video/7437721646565281041)** ซึ่งเป็นพนักงานที่ออกมาแจกบิลแจ้งเตือนค่าไฟฟ้า ได้โพสต์คลิปถึงความผิดปกติของค่าไฟฟ้าบ้านหลังหนึ่ง ซึ่งมีตายายอยู่กัน 2 คน และค่าไฟแพงถึง 500 บาท ทั้งที่มีพัดลมใช้แค่ตัวเดียว

ซึ่งในคลิป ผู้โพสต์เห็นความผิดปกติเพราะค่าไฟแพงเกินไป จึงได้เข้าไปพูดคุยกับยายเจ้าของบ้าน แต่ด้วยความที่ยายหูตึง จึงทำให้สื่อสารกันลำบาก ต้องให้ชาวบ้านมาช่วยถึงจะรู้เรื่อง

โดยทั้งบ้านมีพัดลมแค่ตัวเดียว และค่าไฟก็ไม่น่าจะแพงขนาดนี้ ขณะที่ชาวเน็ตหลายคนก็สงสัยว่ามันไม่น่าถึง 500 บาท เพราะใช้พัดลมแค่ตัวเดียว อาจจะมีคนมาลักไฟบ้านยายใช้หรือไม่ หรือไฟฟ้าอาจจะรั่ว และขอให้ผู้โพสต์ช่วยตรวจสอบด้วย ซึ่งผู้โพสต์ก็รับปาก

นอกจากนี้ยังมีคนมาคอมเมนต์เปรียบเทียบการใช้ไฟฟ้าบ้านตัวเองให้ฟังว่า “ขนาดพ่อแม่อยู่บ้านต่างจังหวัดมีทั้งพัดลม ตู้เย็น ทีวี อยู่ต่างจังหวัด ประมาณ 400 กว่าเองนะคะ นี่จ่ายให้แกทุกเดือนที่กรุงเทพ ทำไมของคุณยายแพงมาก”

ขณะเดียวกันมีชาวเน็ตเห็นใจอยากช่วยจ่ายค่าไฟฟ้าให้ แต่ผู้โพสต์เข้ามาคอมเมนต์บอกว่าลูกชายที่ทำงานอยู่ภาคใต้จ่ายให้แล้ว แต่ก็ยังไม่ได้บอกถึงสาเหตุค่าไฟแพง นอกจากนี้ชาวเน็ตยังชมผู้โพสต์ว่า ทำได้ดีมากที่เห็นความผิดปกติแล้วเข้าไปช่วยเหลือ ไม่นิ่งดูดาย



