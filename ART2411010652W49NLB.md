---
layout: post
code: "ART2411010652W49NLB"
origin_url: "https://www.khaosod.co.th/lifestyle/news_9482524"
image: "https://github.com/user-attachments/assets/9b2eaaf9-d994-49b2-8e60-824ad9b12115"
title: "จานเด็ด 77 จังหวัด - กะลอจี๊ขนมโบราณ"
description: "อนงค์ วงศ์ช่วย ผู้สื่อข่าวข่าวสด สงขลา ชวนลงใต้ ไปย่านเมืองเก่าสงขลา “ร้านขนมโบราณ” ตั้งอยู่ถนนนางงาม ตรงข้ามศาลเจ้าพ่อหลักเมือง"
category: "LIFESTYLE"
language: "th"
date: 2024-11-01T14:38:48.151Z
---

# จานเด็ด 77 จังหวัด - กะลอจี๊ขนมโบราณ

[![จานเด็ด 77 จังหวัด - กะลอจี๊ขนมโบราณ ](https://www.khaosod.co.th/wpapp/uploads/2024/10/ปกจานเด็ด.jpg "จานเด็ด 77 จังหวัด - กะลอจี๊ขนมโบราณ ")](https://www.khaosod.co.th/wpapp/uploads/2024/10/ปกจานเด็ด.jpg)

**อนงค์ วงศ์ช่วย** ผู้สื่อข่าวข่าวสด สงขลา ชวนลงใต้ ไปย่านเมืองเก่าสงขลา **“ร้านขนมโบราณ”** ตั้งอยู่ถนนนางงาม ตรงข้ามศาลเจ้าพ่อหลักเมือง

**ที่มี “กะลอจี๊” สูตรโบราณจากเมืองจีน มีความอร่อยแบบฉบับจีนแท้ เป็นตัวชูโรง**

**คุณทิพวรรณ ดิลกเวช** สืบทอดการทำจากคุณพ่อคุณแม่ เป็นรุ่นที่ 2 โดยช่วยพ่อแม่ทำขนมกะลอจี๊มาตั้งแต่อายุ 13 ปี และเริ่มทำจริงจังมากว่า 30 ปีแล้ว ตอนนี้อายุ 77 ปี

คุณทิพวรรณบอกเล่าว่า การทำขนมกะลอจี๊ ใช้แป้งข้าวเหนียวนำมาโม่ จากนั้นนึ่งให้สุก แล้วนำมาทอดด้วยเตาถ่านไฟอ่อนๆ เพื่อให้กรอบนอกนุ่มใน

![จานเด็ด 77 จังหวัด](https://www.khaosod.co.th/wpapp/uploads/2024/10/จาน-1พย-696x387.jpg)

_จากนั้นตัดเป็นชิ้นเล็กๆ พอดีคำ คลุกกับน้ำตาลและงาขาว เพื่อเพิ่มรสชาติความอร่อย รับประทานแบบร้อนๆ อร่อยเพลินแน่นอน_

ทางร้านทำวันละ 3 กระทะ เปิดขายตลอดทั้งวัน ราคาขายกระทงละ 20 บาท

**ที่ร้านยังมีขนมโบราณอีกหลายชนิด ที่หาทานยาก ทั้งเมี่ยงลาว ข้าวเม่า หมี่กรอบ ขนมโก๋อ่อน เปี๊ยะโบราณ ขนมผิง ขนมตุ้บตั้บ ถั่วตัด และกรอบเค็ม**

ขนมทุกอย่างราคา 35 บาท 3 ห่อ 100 บาท

สามารถสั่งซื้อทางโทรศัพท์ที่หมายเลข 08-7931-6895

**ที่หน้าร้านมีป้ายการันตีความอร่อย ของเทศบาลนครสงขลา เกี่ยวกับขนมกะลอจี๊ เพื่อให้นักท่องเที่ยวได้อ่านและเข้าใจถึงความเป็นมาของขนมกะลอจี๊**