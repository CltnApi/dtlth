---
layout: post
code: "ART241114075725UUDD"
origin_url: "https://www.khaosod.co.th/sports/news_9505284"
image: "https://github.com/user-attachments/assets/4534a360-574d-49ae-9608-3ad21ae977a5"
title: "ห้าวเป้ง เจก พอล ประกาศน็อก ไมก์ ไทสัน ไฟต์นี้ไม่ครบยกแน่"
description: "เจก พอล ยูทูบเบอร์ตัวห้าว  ประกาศน็อก “มฤตยูดำ” ไมก์ ไทสัน อดีตแชมป์โลก ซึ่งอายุห่างกัน 30 ปี ให้ได้ในการชกไฟต์พิเศษซึ่งจะมีขึ้นในวันศุกร์นี้ (เช้าเสาร์ตาม"
category: "SPORTS"
language: "th"
date: 2024-11-14T08:12:27.841Z
---

# ห้าวเป้ง เจก พอล ประกาศน็อก ไมก์ ไทสัน ไฟต์นี้ไม่ครบยกแน่

[![ห้าวเป้ง เจก พอล ประกาศน็อก ไมก์ ไทสัน ไฟต์นี้ไม่ครบยกแน่](https://www.khaosod.co.th/wpapp/uploads/2024/11/Tyson22.jpg "ห้าวเป้ง เจก พอล ประกาศน็อก ไมก์ ไทสัน ไฟต์นี้ไม่ครบยกแน่")](https://www.khaosod.co.th/wpapp/uploads/2024/11/Tyson22.jpg)

เจก พอล ยูทูบเบอร์ตัวห้าว ประกาศน็อก “มฤตยูดำ” ไมก์ ไทสัน อดีตแชมป์โลก ซึ่งอายุห่างกัน 30 ปี ให้ได้ในการชกไฟต์พิเศษซึ่งจะมีขึ้นในวันศุกร์นี้ (เช้าเสาร์ตามเวลาในประเทศไทย)

พอล วัย 27 ปี เจ้าของสถิติชกชนะ 10 แพ้ 1 จะขึ้นชกกับ อดีตแชมป์โลกรุ่นเฮฟวี่เวต ซึ่งไม่ได้ชกอาชีพมาตั้งแต่ปี 2005 เผยว่า “ผมอยากให้ไมค์เป็นไมค์คนเดิมในวันขึ้นชก ผมอยากเจอของจริง ผมอยากเจอนักฆ่า ไฟต์นี้จะเป็นไฟต์ที่ยากที่สุดในชีวิตผม แต่นั่นไม่ใช่ข้ออ้าง ผมจะน็อกเขาให้ได้ จะต้องมีคนหลับแน่ๆ และไม่น่าจะครบยก”

ไทสัน วัย 57 ปี สถิติชนะ 50 ไฟต์ แพ้ 6 พูดถึงมวยรองว่า “ผมพร้อมชก และผมจะไม่แพ้ไอ้หนุ่มนี้”

สำหรับไฟต์นี้จะมีขึ้นที่ อาร์ลิงตัน, เท็กซัส ชก 8 ยก ๆ 2 นาที ด้วยนวม14 ออนซ์ ถ่ายทอดสดทาง เน็ตฟลิกซ์ เช้าวันเสาร์ที่ 16 พ.ย.





