---
layout: post
code: "ART24110106524C0B6K"
origin_url: "https://www.khaosod.co.th/entertainment/news_9485940"
image: "https://github.com/user-attachments/assets/c01ef051-2895-4cf9-a264-d20893602b7b"
title: "เก่ง-น้ำปิง รับเป็นเซฟโซนให้กัน พร้อมฝากซีรีส์ “เขมจิราต้องรอด” มั่นใจคนดูต้องชอบ"
description: "สองหนุ่มมากความสามารถ เก่ง หฤษฎ์-น้ำปิง นภัสกร ในพาร์ตทำงาน ยอมรับเป็นเซฟโซนให้กัน พร้อมฝากซีรีส์ “เขมจิราต้องรอด” มั่นใจคนดูต้องชอบ"
category: "ENTERTAINMENT"
language: "th"
date: 2024-11-01T13:15:36.138Z
---

# เก่ง-น้ำปิง รับเป็นเซฟโซนให้กัน พร้อมฝากซีรีส์ “เขมจิราต้องรอด” มั่นใจคนดูต้องชอบ

[![เก่ง-น้ำปิง รับเป็นเซฟโซนให้กัน พร้อมฝากซีรีส์ “เขมจิราต้องรอด” มั่นใจคนดูต้องชอบ](https://www.khaosod.co.th/wpapp/uploads/2024/11/kengnamping1.jpg "เก่ง-น้ำปิง รับเป็นเซฟโซนให้กัน พร้อมฝากซีรีส์ “เขมจิราต้องรอด” มั่นใจคนดูต้องชอบ")](https://www.khaosod.co.th/wpapp/uploads/2024/11/kengnamping1.jpg)

_**สองหนุ่มมากความสามารถ เก่ง หฤษฎ์-น้ำปิง นภัสกร ในพาร์ตทำงาน ยอมรับเป็นเซฟโซนให้กัน พร้อมฝากซีรีส์ “เขมจิราต้องรอด” มั่นใจคนดูต้องชอบ**_

เป็นอีกหนึ่งซีรีส์ที่แม้จะยังไม่ออน ก็มีแฟนๆ รอคอยและติดตามอย่างมากมาย สำหรับซีรีส์ boy love แนวไสยศาสตร์ **เรื่อง “เขมจิราต้องรอด”** ที่ได้สองหนุ่มมากความสามารถอย่าง **เก่ง หฤษฎ์ บัวย้อย และน้ำปิง นภัสกร ปิงเมือง** มารับบทเป็นพ่อครูภรัณ และเขมจิรา ล่าสุดที่ 31 ต.ค. ก็ได้ฤกษ์งามยามดีบวงสรวงซีรีส์เป็นที่เรียบร้อยแล้ว ณ ลานพญานาค ริมแม่น้ำ วัดบางจาก

[![](https://www.khaosod.co.th/wpapp/uploads/2024/11/kengnamping3.jpg)](https://www.khaosod.co.th/wpapp/uploads/2024/11/kengnamping3.jpg)

โดยเก่ง และน้ำปิง ก็ได้เผยความรู้สึกหลังบวงสรวงเสร็จว่าตื่นเต้นมากๆ รอคอยการบวงสรวงมานานมาก พร้อมฝากซีรีส์เรื่องนี้ มั่นใจว่าจะเป็นซีรีส์แนว Boy love แบบใหม่ที่มีเรื่องราวของไสยศาสตร์เข้าไปเกี่ยวข้อง และยังได้เห็นถึงความหลากหลายของวัฒนธรรมประเพณี นอกจากนี้ทั้งคู่ยังได้เล่าพาร์ตการทำงานร่วมกันว่าต่างก็เป็นเซฟโซนในการทำงานซึ่งกันและกัน

**รอมานานขนาดไหน****?**

เก่ง : ตื่นเต้นมากๆ เฝ้ารอการบวงสรวงมานานมาก เราอยากเริ่มทำงานแล้ว เป็นอีกหนึ่งโปรเจกต์ที่ท้าทายพวกเราสองคนมากๆ รวมถึงทีมงานดูมันดิด้วย นักแสดงทุกคนท้าทายมากๆ เพราะว่าเกี่ยวกับความเชื่อ มันค่อนข้างยากพอเป็นความเชื่อแล้วมันต้องรู้จริงๆ มันต้องทำการบ้าน ดีเทลหลายๆ อย่างมันเยอะ บวกกับในตัวของนิยายมีหลายพาร์ต มีหลายภพชาติมาก”

ADVERTISEMENT

**บทบาทที่เก่งเล่นเป็นยังไง****?**

เก่ง : เป็นพ่อครูภรัณ เป็นพ่อหมอสายขาว ที่ได้เข้ามาเกี่ยวข้องกับสายเส้นเรื่องหนึ่งของเขมจิรา ที่หลายภพหลายชาติเคยเป็นคนรักกัน พอมาชาตินี้ก็โดนคำสาป”

[![](https://www.khaosod.co.th/wpapp/uploads/2024/11/kengnamping5.jpg)](https://www.khaosod.co.th/wpapp/uploads/2024/11/kengnamping5.jpg)

**ตัวละครเขมจิราเป็นยังไง****?**

น้ำปิง : เป็นตัวละครที่มีความนุ่มนิ่มน่ารัก มีความนุ่มฟูบางอย่าง แล้วก็มีมิติหลากหลายที่ตัวละครนี้ต้องสู้ชีวิต มันมีการปรับให้ตัวละครนี้คือฮึดสู้ขึ้นบ้าง ถ้าใครอ่านนิยายจะรู้ว่าน้องค่อนข้างเป็นตัวละครที่ต้องการความช่วยเหลือจากคนอื่นตลอดเวลา แต่ในพาร์ตที่ปรับมาเป็นซีรีส์น้องจะมีความ…เป็นเวอร์ชั่นปีปัจจุบันละกัน ที่เป็นคนปัจจุบันก็น่าจะคิดแบบนี้ ทำแบบนี้ ต้องทำการบ้านเยอะครับ”

**เรารู้สึกยังไงที่ซีรีส์ยังไม่ออน ก็มีแฟนๆ เรียกเราตามชื่อตัวละครแล้ว****?**

เก่ง : ผมรู้สึกว่าต้องขอบคุณพี่ๆ ทุกคนมากๆ ในการตอบรับที่ดีมากๆ ตั้งแต่หลากหลายคาแรคเตอร์ หลากหลายตัวละคร แล้วทุกคนก็เชื่อในบทนั้นจริงๆ ถือว่าคอมพลีทมากๆ สำหรับผม แต่ยังไม่สมบูรณ์แบบขนาดนั้น ผมยังรู้สึกว่าผมยังมีข้อบกพร่องอยู่หลายอย่างที่ขาดไป เราพยายามที่จะเรียนรู้แล้วก็ปรับตัวให้เข้ากับทุกอย่าง จริงๆ เวลาการถ่ายทำตอนนี้กับตอนนั้นมันมีหลายปัจจัยที่มันเปลี่ยนแปลงอยู่เลย ตอนนี้ก็มีหลายปัจจัย ทั้งในเรื่องของการพักผ่อน หุ่นอะไรแบบนี้ มันก็เป็นความท้าทายใหม่ มารอดูกันว่าจะเป็นยังไง”

**กดดันไหมกระแสซีรีส์ดีตั้งแต่ยังไม่ออน****?**

เก่ง : กดดันครับมากๆ อีกอย่างหนึ่งผมขอขอบคุณพี่ๆ แฟนคลับ ผมคิดว่าเขมจิราเปลี่ยนชีวิตผมไปเยอะมากเลยนะ เปลี่ยนชีวิตผมจากหน้ามือเป็นหลังมือเลย งานกับน้ำปิงก็มาเรื่อยๆ จนถึงตอนนี้ มันเหนือความคาดหมาย

น้ำปิง : เราก็พยายามศึกษาจากสิ่งที่มันเกิดขึ้นในอดีต เรารู้สึกว่าโอกาสที่เราได้รับมาในครั้งนี้มันไม่ใช่เรื่องที่จะเกิดขึ้นอยู่เสมอ เราก็เลยเตือนตัวเองว่าสิ่งที่เราได้รับมาจากการซัพพอร์ตต่างๆ มันพิเศษมากๆ เราก็พยายามคีพอะไรแบบนี้ไว้ให้แฟนคลับอยู่กับเราไปนานๆ เราไม่รู้ว่าในอนาคตเรื่องนี้จะมีคนรอดูแค่ไหน แต่ระหว่างทางก็อยากให้ทุกคนอยู่ซัพพอร์ตกันไปเรื่อยๆ

[![](https://www.khaosod.co.th/wpapp/uploads/2024/11/kengnamping6.jpg)](https://www.khaosod.co.th/wpapp/uploads/2024/11/kengnamping6.jpg)

**กลายเป็นซุปตาร์ห้างแตกแล้วสำหรับคู่เรา****?**

เก่ง : อย่างที่บอกแหละครับ ต้องขอบคุณเขมจิราต้องรอดมากๆ ขอบคุณน้องด้วยที่เลือกกันและกันมาเป็นพาร์ทเนอร์ เก่งอยากจะบอกว่า pilot คือเปลี่ยนชีวิตมากๆ ต้องขอบคุณผู้ใหญ่ทุกคนด้วย เพราะว่าพี่ๆ ให้การตอบรับจนถึงทุกวันนี้ มันผ่านมาหลายเดือนแล้วแต่ทุกคนก็ยังอยู่กันแบบเหนียวแน่นมากๆ ทุกคนยังคอยตามซัพพอร์ตอยู่ตลอด ก็อยากให้ทุกคนซัพพอร์ตน่ารักแบบนี้ไปเรื่อยๆ หวังว่าทุกคนจะน่ารักแบบนี้ไปเรื่อยๆ

น้ำปิง : อันดับแรกเลยขอบคุณพี่เก่งครับ จริงๆ เรามีคุยกันตั้งแต่เวลาเราไปทำงานแรกๆ เลย จนมาถึงวันนี้ ขอบคุณที่สร้างสิ่งนี้ขึ้นมา ขอบคุณที่สร้างเก่งน้ำปิงขึ้นมาได้ไกลขนาดนี้ ถ้ามีแค่เรามันก็คงไม่อิมแพ็คขนาดนี้ มีแค่เขาก็ไม่อิมแพ็คขนาดนี้ แต่พอมันมีเรากับเขามันพาหลายคนมาเจอเรา มันพาเราไปเจอนิยายเรื่องนี้ที่มันมีค่ากับคนอีกมากมาย แล้วก็ขอบคุณพี่ๆ แฟนๆ ทุกคนที่ให้การซัพพอร์ต หรือขอบคุณที่พี่เก่งไปเล่นวิมานหนามด้วย ก็มีหลายคนตามมาจากพี่เก่งแล้วก็มาเจอเรา มันเสริมกันอยู่ตลอดมา

[![](https://www.khaosod.co.th/wpapp/uploads/2024/11/kengnamping4.jpg)](https://www.khaosod.co.th/wpapp/uploads/2024/11/kengnamping4.jpg)

**เขาเป็นเซฟโซนให้เราได้ยัง****?**

น้ำปิง : เป็นได้แล้วครับ ทุกวันนี้เขาก็จะเห็นมุมของเราที่เป็นนักคิดนักพูด มุมของการทำงาน มุมของความเป็นเด็ก มุมของความดื้อบางอย่าง แล้วเขาพยายามเข้าใจในสิ่งที่เราเป็นแล้วปรับเข้าหาเรา กับพี่เก่งเลยคือเราฟรีมาก

เก่ง : อยู่กับน้องแล้วสบายใจครับ อย่างที่บอกเลยเราคุยกันตลอด เรามีข้อดีข้อเสียยังไง ในแต่ละพาร์ตในแต่ละการใช้ชีวิต เพราะการทำงานมันมีปัญหาอยู่แล้ว แล้วพอมันเกิดปัญหาความสัมพันธ์ของเราที่เป็นพาร์ตเนอร์มันจะช่วยกันแก้ปัญหา ก็แชร์กันตลอด มันดีมากๆในการทำงาน

**ฝากเขมจิราต้องรอด****?**

เก่ง : ขอฝากเขมจิราต้องรอดด้วยนะครับ เป็นอีกหนึ่งซีรีส์ของทางดูมันดิ ฝากด้วยครับเป็นอีกหนึ่งซีรีส์ที่มีประเด็นสังคมเข้าไปสอดแทรกในเรื่องของความสัมพันธ์ที่มันซับซ้อน แล้วก็จะได้เห็นถึงความหลากหลายของวัฒนธรรมประเพณีด้วย

น้ำปิง : เราเชื่ออยู่แล้วเนาะว่าคนไทยชอบดูหนังผี ชอบดูเรื่องราวเกี่ยวกับทางไสยศาสตร์ ก็ลองคิดดูว่า BL ซีรีส์มาเจอกับเรื่องความเชื่อไสยศาสตร์มันจะเป็นยังไง

[![](https://www.khaosod.co.th/wpapp/uploads/2024/11/kengnamping7.jpg)](https://www.khaosod.co.th/wpapp/uploads/2024/11/kengnamping7.jpg)