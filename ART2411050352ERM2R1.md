---
layout: post
code: "ART2411050352ERM2R1"
origin_url: "https://www.khaosod.co.th/sports/news_9490488"
image: "https://github.com/user-attachments/assets/3c56a980-b621-4fab-b9e8-9337ea7c3a06"
title: "เผยผลตรวจเพศ อิมาน คาลิฟ กำปั้นเหรียญทองหญิงโอลิมปิก - ชี้เป็นผู้ชาย"
description: "เอกสารการผลตรวจเพศของ อิมาน คาลิฟ กำปั้นเหรียญทองหญิงโอลิมปิก 2024 ชาวแอลจีเรียนั้นถูกนำมาเผยแพร่โดยพบว่า เจ้าตัวมีโครโมโซม XY และมีอัณฑะภายในซึ่งบ่งชี้ว่าเป็นผู้ชาย"
category: "SPORTS"
language: "th"
date: 2024-11-05T03:59:50.847Z
---

# เผยผลตรวจเพศ อิมาน คาลิฟ กำปั้นเหรียญทองหญิงโอลิมปิก - ชี้เป็นผู้ชาย

[![เผยผลตรวจเพศ อิมาน คาลิฟ กำปั้นเหรียญทองหญิงโอลิมปิก - ชี้เป็นผู้ชาย](https://www.khaosod.co.th/wpapp/uploads/2024/11/IMANE-KHELIF-3422.jpg "เผยผลตรวจเพศ อิมาน คาลิฟ กำปั้นเหรียญทองหญิงโอลิมปิก - ชี้เป็นผู้ชาย")](https://www.khaosod.co.th/wpapp/uploads/2024/11/IMANE-KHELIF-3422.jpg)

**เอกสารการผลตรวจเพศของ อิมาน คาลิฟ กำปั้นเหรียญทองหญิงโอลิมปิก 2024 ชาวแอลจีเรียนั้นถูกนำมาเผยแพร่โดยพบว่า เจ้าตัวมีโครโมโซม XY และมีอัณฑะภายในซึ่งบ่งชี้ว่าเป็นผู้ชาย**

โดย คาลิฟ เป็น 1 ใน 2 นักมวยที่เป็นประเด็นร่วมกับ หลิน อวี้ถิง จากไต้หวัน เรื่องที่เคยถูกริบเหรียญรางวัลจากศึกชิงแชมป์โลก 2023 ซึ่งจัดโดยสมาคมมวยนานาชาติ (ไอบีเอ) เพราะไม่ผ่านการตรวจเพศสภาพ แต่ได้ร่วมแข่งขันในโอลิมปิกเกมส์ 2024

และกำปั้นวัย 25 ปีรายนี้ก็สามารถเอาชนะ หลิ่ว จากจีน ขาดลอย 5-0 เสียงในรอบชิงชนะเลิศมวยสากลสมัครเล่น โอลิมปิกเกมส์ 2024 รุ่นน้ำหนักไม่เกิน 66 กิโลกรัมหญิงคว้าเหรียญทองไปครอง

Gold medalist in the the women’s 66 kg boxing Algeria’s Imane Khelif, left, and bronze medalist in the men’s 800m Djamel Sedjati arrive after the 2024 Summer Olympics, Monday, Aug. 12, 2024, at Algiers airport, Algeria. (AP Photo/Anis Belghoul)



อย่างไรก็ตามยังมีการตั้งคำถามถึงเพศที่แท้จริงของ คาลิฟ แม้เจ้าตัวจะยืนยันว่า เป็นผู้หญิงมาตั้งแต่กำเนิด อย่างไรก็ตามล่าสุด “เดฟเฟ อัล อัลเดีย” ผู้สื่อข่าวชาวฝรั่งเศสได้นำเอกสารการตรวจเพศจากโรงพยาบาลในฝรั่งเศส และแอลจีเรียของ คาลิฟ ออกมาเปิดเผยผ่านนิตยสาร “รีดักซ์”



ผลปรากฏว่า คาลิฟ มีโครโมโซมเป็น XY หรือโครโมโซมของผู้ชาย รวมถึงการมีอัณฑะภายใน, มีองคชาตขนาดเล็ก และไม่มีมดลูกด้วย ซึ่งบ่งบอกว่า เกิดจากภาวะขาดเอนไซม์ 5-alpha reductase ที่มักถูกกำหนดให้เป็นเพศหญิงเมื่อแรกเกิดโดยพิจารณาจากอวัยวะเพศภายนอก

และจากเอกสารดังกล่าวเป็นเหตุให้ คาลิฟ ต้องถูกแบนจากศึกชิงแชมป์โลก 2023 ของไอบีเอข้างต้นมาแล้ว