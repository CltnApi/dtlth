---
layout: post
code: "ART2411260823MA3UUL"
origin_url: "https://www.khaosod.co.th/sports/news_9521922"
image: "https://github.com/user-attachments/assets/fdc86497-a177-44b2-95ca-565cef320212"
title: "ชลบุรี ตั้ง สินทวีชัย นั่งรักษาการเฮดโค้ช บู๊ไทยลีก 2 จนจบเลกแรก"
description: "ชลบุรี เอฟซี ทีมในศึกฟุตบอลไทยลีก 2 ประกาศแต่งตั้ง สินทวีชัย หทัยรัตนกุล รับตำแหน่งรักษาการหัวหน้าผู้ฝึกสอน หลัง พิภพ อ่อนโม้ ประกาศตัดสินใจ"
category: "SPORTS"
language: "th"
date: 2024-11-26T16:16:55.483Z
---

# ชลบุรี ตั้ง สินทวีชัย นั่งรักษาการเฮดโค้ช บู๊ไทยลีก 2 จนจบเลกแรก

[![ชลบุรี ตั้ง สินทวีชัย นั่งรักษาการเฮดโค้ช บู๊ไทยลีก 2 จนจบเลกแรก](https://www.khaosod.co.th/wpapp/uploads/2024/11/chon-1.jpg "ชลบุรี ตั้ง สินทวีชัย นั่งรักษาการเฮดโค้ช บู๊ไทยลีก 2 จนจบเลกแรก")](https://www.khaosod.co.th/wpapp/uploads/2024/11/chon-1.jpg)

ชลบุรี เอฟซี ทีมในศึกฟุตบอลไทยลีก 2 ประกาศแต่งตั้ง สินทวีชัย หทัยรัตนกุล รับตำแหน่งรักษาการหัวหน้าผู้ฝึกสอน หลัง พิภพ อ่อนโม้ ประกาศตัดสินใจลาออกเพื่อรับผิดชอบผลงาน

ก่อนหน้านี้ โค้ชโม้ พิภพ อ่อนโม้ แสดงสปิริต ด้วยการตัดสินใจ ประกาศอำลาตำแหน่งหัวหน้าผู้ฝึกสอน เพื่อแสดงความรับผิดชอบต่อผลงานของทีม ที่ไม่เป็นไปตามเป้าหมาย ก่อนที่ล่าสุด ทัพฉลามชล จะประกาศแต่งตั้ง สินทวีชัย คุมทัพ สินทวีชัย หทัยรัตนกุล อดีตผู้รักษาประตู ที่ปัจจุบันนั่งอยู่ในตำแหน่งผู้จัดการทีม ขึ้นมารับหน้าที่รักษาการหัวหน้าผู้ฝึกสอน

โดยอดีตผู้รักษาประตูวัย 42 ปี จะทำหน้าที่ผู้จัดการทีม และ รักษาการหัวหน้าผู้ฝึกสอน ควบคู่ไปด้วย จนจบการแข่งขัน ศึก เมืองไทย ฤดูกาล 2024/25 เลกแรก

สำหรับ ชลบุรี เอฟซี ในตอนนี้พวกเขารั้งอยู่ในอันดับ 4 ของตารางคะแนนไทยลีก 2 มีอยู่ 21 คะแนน จากการลงเล่น 13 เกม ส่วนโปรแกรมนัดต่อไปจะพบกับ ตราด เอฟซี วันอาทิตย์ที่ 1 ธ.ค.นี้ เวลา 18.30 น. ที่สนาม ชลบุรี ไดกิ้น สเตเดี้ยม

