---
layout: post
code: "ART24112105023NVYE3"
origin_url: "https://www.khaosod.co.th/entertainment/news_9514920"
image: "https://github.com/user-attachments/assets/4e284cdc-b7d7-48d7-951e-6d510fb0bc71"
title: "เวียร์-วิกกี้ แพลนมีลูกคนที่สอง แต่รอเวลาลงตัว ตอนนี้ขอโฟกัสที่ “วิริน” เป็นหลัก"
description: "เวียร์ ศุกลวัฒน์-วิกกี้ พีมนต์ญา แพลนมีลูกคนที่สอง อยากให้เขามีคนที่คอยดูแลกัน แต่รอเวลาลงตัว ตอนนี้ขอโฟกัสที่ “วิริน” เป็นหลัก"
category: "ENTERTAINMENT"
language: "th"
date: 2024-11-21T05:06:20.317Z
---

# เวียร์-วิกกี้ แพลนมีลูกคนที่สอง แต่รอเวลาลงตัว ตอนนี้ขอโฟกัสที่ “วิริน” เป็นหลัก

[![เวียร์-วิกกี้ แพลนมีลูกคนที่สอง แต่รอเวลาลงตัว ตอนนี้ขอโฟกัสที่ “วิริน” เป็นหลัก](https://www.khaosod.co.th/wpapp/uploads/2024/11/weir1.jpg "เวียร์-วิกกี้ แพลนมีลูกคนที่สอง แต่รอเวลาลงตัว ตอนนี้ขอโฟกัสที่ “วิริน” เป็นหลัก")](https://www.khaosod.co.th/wpapp/uploads/2024/11/weir1.jpg)

_**เวียร์ ศุกลวัฒน์-วิกกี้ พีมนต์ญา แพลนมีลูกคนที่สอง อยากให้เขามีคนที่คอยดูแลกัน แต่รอเวลาลงตัว ตอนนี้ขอโฟกัสที่ “วิริน” เป็นหลัก**_

ล่าสุดวันที่ 20 พ.ย. **เวียร์ ศุกลวัฒน์ และครอบครัว** ได้มาร่วมงาน “Turn Blue” ที่องค์การยูนิเซฟ ประเทศไทย จัดเพื่อเฉลิมฉลองวันเด็กสากล (World Children’s Day) ณ ลานสนามหญ้า หน้าพระปรางค์วัดอรุณราชวรารามราชวรมหาวิหาร

[![](https://www.khaosod.co.th/wpapp/uploads/2024/11/weir6.jpg)](https://www.khaosod.co.th/wpapp/uploads/2024/11/weir6.jpg)

งานนี้คุณพ่อเวียร์ และคุณแม่วิกกี้ ได้เล่าพัฒนาการและความน่ารักของน้อง “วิริน” พร้อมแอบบอกว่าเดี๋ยวเดือนหน้าน้องจะเป็นพรีเซ็นเตอร์แล้ว รวมถึงพูดถึงแพลนถึงการมีลูกคนที่สองว่าก็มีคิด เพราะอยากให้น้องวิรินมีเพื่อนที่คอยดูแลกัน แต่ขอเวลาหรืออะไรต่างๆ ลงตัวกว่านี้ ตอนนี้ถ้ามีเวลาก็ให้น้องวิรินเต็มที่

**ก่อนมาวันนี้เตรียมตัวยังไงบ้าง****?**

วิกกี้ : น้องพลังเยอะค่ะ ในกระเป๋าก็จะมีของกิน มีน้ำ ของเล่นไว้เตรียม แล้วก็จะสลับกับพี่เวียร์ **(ไม่งอแงเลย?)** ไม่เลยค่ะ เป็นคนที่สดใสมากๆ

ADVERTISEMENT

**ในวัยนี้ระมัดระวังอะไรเป็นพิเศษไหม****?**

วิกกี้ : เป็นเรื่องของความปลอดภัยค่ะ คอยประกบอยู่ตลอดเวลา เพราะน้องยังไม่รู้ว่าอันนี้คืออันตราย ดังนั้นเราที่เป็นผู้ใหญ่จะต้องคอยดู แต่ก็จะไม่ได้ห้ามทุกอย่างเพราะต้องการให้น้องเรียนรู้ด้วยตนเอง แต่ว่าเราจะอยู่ด้วยเพื่อจะดูว่าเราต้องการอะไรให้เขาได้

**พัฒนาการโดยรวมเป็นยังไงบ้าง****?**

วิกกี้ : ดีมาก

[![](https://www.khaosod.co.th/wpapp/uploads/2024/11/weir5.jpg)](https://www.khaosod.co.th/wpapp/uploads/2024/11/weir5.jpg)

**ตอนนี้มีพรีเซ็นเตอร์ติดต่อมาไหม****?**

เวียร์ : ติดต่อมาได้เลยครับ

วิกกี้ : เดือนหน้ามีแล้วค่ะ ก็จะช่วยกันดู แล้วจริงๆ น้องก็ช่วยคุณพ่อคุณแม่ด้วย

**เวลารับงานต้องบรีฟอะไรบ้าง****?**

เวียร์ : กินให้อิ่ม นอนให้หลับ จะได้อารมณ์ดี

**กังวลไหมเวลารับงานพรีเซ็นเตอร์****?**

เวียร์ : ตอนนี้ยังคิดไม่ออกครับ เราก็แค่ดูว่าอะไรที่เหมาะกับวัยเขา ดูแล้วโอเคเขาไม่เหนื่อย แฮปปี้ ก็ต้องถามเขาอีกทีว่าเขาชอบรึเปล่า

**เดือนหน้าน้องครบสองขวบแล้ว อยากมีคนที่สองรึยัง****?**

วิกกี้ : วิรินว่าอยากมีรึเปล่า

[![](https://www.khaosod.co.th/wpapp/uploads/2024/11/weir3.jpg)](https://www.khaosod.co.th/wpapp/uploads/2024/11/weir3.jpg)

**มองยังไงกับการมีลูกคนที่สอง****?**

เวียร์ : จริงๆ ก็ไม่รู้เหมือนกันเนาะ เพราะไม่เคยมี ก็เลยคิดว่ารอให้เวลา ให้อะไรลงตัว หรือว่าเราอยากมีจริงๆ หรือเขาอยากมีน้องจริงๆ ไหม แล้ว ณ ตอนนั้นความคิดเป็นยังไงมากกว่า ไม่ได้ไปเกณฑ์ว่าจะมี ปล่อยไปตามธรรมชาติ

**อยากมี****?**

เวียร์ : ผมว่าตอนนี้มีความสุขแล้ว ยิ่งอยู่ในช่วงประมาณนี้เราต้องมีเวลาให้เขาร้อยเปอร์เซ็นต์ ก็เลยยังไม่คิดว่าจะยังไงดี แต่ก็เคยคุยกับคุณวิกกี้ไว้เหมือนกันว่า ถ้าเค้ามีเพื่อนตอนที่เค้าโตไป เราอายุเยอะๆ แล้วก็ให้เขาดูแลกัน ก็เป็นเรื่องที่ดี จะได้ไม่เหงา แอบคิดแทนเขานิดนึงเวลาที่เราอายุเยอะ เขาจะได้มีคนที่คอยดูแลกันได้ ถ้ามีพี่น้องก็ขอให้เขารักกัน

**อยากมีผู้ชายหรือผู้หญิง****?**

เวียร์ : ได้หมด ตอนนี้ก็รู้สึกว่าผู้หญิงก็น่ารัก

**จะกลับมารับงานรึยัง****?**

เวียร์ : ก็ไม่รู้เหมือนกัน ค่อยว่ากัน ตอนนี้ก็ถ้ามีเวลาก็อยู่กับเขา ถ้ามีงานเข้ามาก็ไปด้วยกัน

[![](https://www.khaosod.co.th/wpapp/uploads/2024/11/weir4.jpg)](https://www.khaosod.co.th/wpapp/uploads/2024/11/weir4.jpg)