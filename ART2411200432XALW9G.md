---
layout: post
code: "ART2411200432XALW9G"
origin_url: "https://www.khaosod.co.th/special-stories/news_9513247"
image: "https://github.com/user-attachments/assets/b80aa771-0071-4db6-bd28-bb386e91971c"
title: "สุมไฟดราม่า 'แอน จักรพงษ์' ลงรูปคนมงกับควีนทวีป ไร้เงารองทั้ง 4"
description: "เหมือนช่วยสุมไฟดราม่าที่กำลังจะมอด 'แอน จักรพงษ์' ลงรูปคนมงกับควีนทวีป ไร้เงารองทั้ง 4 ทำชาวเน็ตสงสัย แบบนี้ก็ได้จริงเหรอ"
category: "SPECIAL_STORIES"
language: "th"
date: 2024-11-20T04:36:55.238Z
---

# สุมไฟดราม่า 'แอน จักรพงษ์' ลงรูปคนมงกับควีนทวีป ไร้เงารองทั้ง 4

[![สุมไฟดราม่า 'แอน จักรพงษ์' ลงรูปคนมงกับควีนทวีป ไร้เงารองทั้ง 4](https://www.khaosod.co.th/wpapp/uploads/2024/11/ann-post-2.jpg "สุมไฟดราม่า 'แอน จักรพงษ์' ลงรูปคนมงกับควีนทวีป ไร้เงารองทั้ง 4")](https://www.khaosod.co.th/wpapp/uploads/2024/11/ann-post-2.jpg)

**เหมือนช่วยสุมไฟดราม่าที่กำลังจะมอด ‘แอน จักรพงษ์’ ลงรูปคนมงกับควีนทวีป ไร้เงารองทั้ง 4 ทำชาวเน็ตสงสัย แบบนี้ก็ได้จริงเหรอ**

กลายเป็นดราม่าถูกวิพากษ์วิจารณ์สนั่น หลังการประกวด **Miss Universe 2024** ได้มีการประกาศตำแน่งใหม่ อย่าง **ควีนทวีป** **(Miss Universe Continental Queens) 4 คน** โดยคัดจากผู้เข้าร่วม 130 คน จะมีการคัดเลือกผู้เข้ารอบ 30 คนแรก

คัดมา 4 คน เป็นตัวแทนจากแต่ละภูมิภาค ได้แก่ ละตินอเมริกาและแคริบเบียน, ยุโรป, แอฟริกา, และเอเชียและโอเชีย เนียระบบใหม่นี้ช่วย_รับประกันว่าแต่ละภูมิภาคจะมีตัวแทนในรอบรองชนะเลิศ_

[![](https://www.khaosod.co.th/wpapp/uploads/2024/11/cats-20-696x401.jpg)](https://www.khaosod.co.th/wpapp/uploads/2024/11/cats-20.jpg)

แตกต่างจากระบบเดิมที่มักอิงคะแนนจากรอบพรีลิมมินารีรอบเดียว โดยผู้ที่ให้คะแนนแก่ตัวแทนทั้ง 4 ทวีปคือ องค์กรมิสยูนิเวิร์สเอง และเก็บคะแนนตั้งแต่การเก็บตัวเข้าร่วมประกวด ไปจนถึงก่อนการประกวดบนเวทีจะเริ่มขึ้น

สำหรับปีนี้ผู้ที่ได้ตำแหน่ง คือ 4 สาวจากประเทศ ฟิลิปปินส์,ฟินแลนด์, เปรู รับตำแหน่ง และ ไนจีเรีย ซึ่งสิ่งนี้สร้างความไม่พอใจให้แก่แฟนๆนางงามอย่างมาก

[![](https://www.khaosod.co.th/wpapp/uploads/2024/11/capture-20241120-111413.jpg)](https://www.khaosod.co.th/wpapp/uploads/2024/11/capture-20241120-111413.jpg)

เนื่องจากมองว่าไม่ยุติธรรม เนื่องจากควีนทวีปได้รับการประกาศชื่อ มอบสายสะพาย ร่วมถ่ายรูปกับคณะผู้บริหารองค์กรมิสยูนิเวิร์ส และให้สัมภาษณ์กับสื่อมวลชน

รวมถึง_การปฏิบัติหน้าที่เกือบจะเทียบเท่ากับ Miss Universe_ ทั้งทำหน้าที่เป็นทูตประจำทวีปต่าง ๆ และร่วมเดินทางไปยัง 30 ประเทศทั่วโลก

[![](https://www.khaosod.co.th/wpapp/uploads/2024/11/capture-20241120-111140-horz-696x472.jpg)](https://www.khaosod.co.th/wpapp/uploads/2024/11/capture-20241120-111140-horz.jpg)

และยิ่งสุมไฟดราม่า เมื่อ แอน จักรพงษ์ เจ้าของเวทีการประกวดได้โพสต์รูปใน x ระบุแคปชั่นว่า **“From the fan, thank you! Like it!!! (จากแฟนคลับ ขอบคุณนะ ชอบเลย)”**

นั่นทำให้หลายคนไม่พอใจอย่างแรง มองว่าขนาดเจ้าของเวทียังไม่เกียรตินางงาม TOP5 โพสต์รูปควีนทวีป โดยไม่โพสต์รูป TOP5 คนได้รางวัลจริงๆ ไม่มีแม้กระทั่งซีนถ่ายรูปบนเวที ร่วมกับคนมง