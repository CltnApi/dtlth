---
layout: post
code: "ART2411210606GMQMVQ"
origin_url: "https://www.khaosod.co.th/sports/news_9515068"
image: "https://github.com/user-attachments/assets/9e01a6e3-cba0-4d7d-a208-924e6c0f52bb"
title: "ลิเวอร์พูล เอาจริงรุดทาบ เชอร์กี เสริมแกร่งเกมรุก - ลียง เปิดทางปล่อยตัว"
description: "สื่อรายงาน ลิเวอร์พูล แสดงความสนใจอย่างจริงจังในการเซ็นสัญญา รายัน เชอร์กี แนวรุก โอลิมปิก ลียง มาร่วมทีมขณะที่ต้นสังกัดนักเตะก็พร้อมปล่อยตัวแข้งรายนี้"
category: "SPORTS"
language: "th"
date: 2024-11-21T06:10:46.484Z
---

# ลิเวอร์พูล เอาจริงรุดทาบ เชอร์กี เสริมแกร่งเกมรุก - ลียง เปิดทางปล่อยตัว

[![ลิเวอร์พูล เอาจริงรุดทาบ เชอร์กี เสริมแกร่งเกมรุก - ลียง เปิดทางปล่อยตัว](https://www.khaosod.co.th/wpapp/uploads/2024/11/cherki-liverpool-753.jpg "ลิเวอร์พูล เอาจริงรุดทาบ เชอร์กี เสริมแกร่งเกมรุก - ลียง เปิดทางปล่อยตัว")](https://www.khaosod.co.th/wpapp/uploads/2024/11/cherki-liverpool-753.jpg)

**สื่อรายงาน ลิเวอร์พูล แสดงความสนใจอย่างจริงจังในการเซ็นสัญญา รายัน เชอร์กี แนวรุก โอลิมปิก ลียง มาร่วมทีมขณะที่ต้นสังกัดนักเตะก็พร้อมปล่อยตัวแข้งรายนี้**

ก่อนหน้านี้ ลิเวอร์พูล ตกเป็นข่าวกับผู้เล่นในตำแหน่งเกมรุกอย่าง โอมาร์ มาร์มูช กองหน้าฟอร์มแรง ไอน์ทรักต์ แฟรงก์เฟิร์ต และทีมชาติอียิปต์ ท่ามกลางสถานการณ์ความไม่แน่นอนเรื่องสัญญาฉบับใหม่ของ โมฮาเหม็ด ซาลาห์ ดาวเตะคนสำคัญ

Lyon’s Rayan Cherki, left, and Saint-Etienne’s Dylan Batubinsika challenge for the ball during the French League One soccer match between Lyon and Saint-Etienne at the Groupama stadium in Decines, outside Lyon, France, Sunday, Nov. 10, 2024. (AP Photo/Laurent Cipriani)



กระทั่งล่าสุด “อาร์เอ็มซี สปอร์ต” สื่อฝรั่งเศสระบุว่า ลิเวอร์พูล สนใจเซ็นสัญญา รายัน เชอร์กี แนวรุก โอลิมปิก ลียง และทีมชาติฝรั่งเศสชุดยู-21 มาร่วมทีม พร้อมมีการติดต่อกับผู้เล่นรายนี้มากขึ้นในช่วงหลัง

ขณะที่ ลียง ยินดีจะรับข้อเสนอที่ต่ำกว่า 30 ล้านยูโร (ราว 1.09 พันล้านบาท) เนื่องจากนักเตะมีความสนใจที่จะย้ายทีม

นอกจากนั้นแล้วขณะนี้สโมสรดังกล่าวต้องการเงินทุนเพื่อมากู้วิกฤตสโมสรที่มีหนี้สูงถึง 422 ล้านปอนด์ (ราว 1.85 หมื่นล้านบาท) และหากแก้ไขไม่ได้ก็จะถูกปรับตกชั้นจากลีกเอิงไปเล่นในลีกเดอซ์

ทั้งนี้ เชอร์กี วัย 21 ปีคือแนวรุกสารพัดประโยชน์ที่เล่นได้ทั้งตำแหน่งกองกลางตัวรุก, แนวรุกฝั่งซ้าย และแนวรุกฝั่งขวา โดยฤดูกาลนี้ลงสนามไปแล้ว 11 นัดทุกรายการทำได้ 2 ประตูกับ 3 แอสซิสต์