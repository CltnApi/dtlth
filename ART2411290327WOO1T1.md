---
layout: post
code: "ART2411290327WOO1T1"
origin_url: "https://www.khaosod.co.th/sports/news_9526618"
image: "https://github.com/user-attachments/assets/9c8007c5-0d47-426f-a4ab-b9a40e69a8f3"
title: "ไทยแลนด์ ซูเปอร์ซีรีส์ เตรียมดวลความเร็วสนามสุดท้าย หาบทสรุปแชมป์ประจำปี"
description: "ไทยแลนด์ ซูเปอร์ซีรีส์ 2024 ศึกรถยนต์ทางเรียบที่ใหญ่สุดในอาเซียน เตรียมประลองความเร็วสนามสุดท้าย 13-15 ธ.ค. ที่บุรีรัมย์หาบทสรุปแชมป์ประจำปี"
category: "SPORTS"
language: "th"
date: 2024-11-29T03:41:02.113Z
---

# ไทยแลนด์ ซูเปอร์ซีรีส์ เตรียมดวลความเร็วสนามสุดท้าย หาบทสรุปแชมป์ประจำปี

[![ไทยแลนด์ ซูเปอร์ซีรีส์ เตรียมดวลความเร็วสนามสุดท้าย หาบทสรุปแชมป์ประจำปี](https://www.khaosod.co.th/wpapp/uploads/2024/11/Superseries.jpg "ไทยแลนด์ ซูเปอร์ซีรีส์ เตรียมดวลความเร็วสนามสุดท้าย หาบทสรุปแชมป์ประจำปี")](https://www.khaosod.co.th/wpapp/uploads/2024/11/Superseries.jpg)

ไทยแลนด์ ซูเปอร์ซีรีส์ 2024 ศึกรถยนต์ทางเรียบที่ใหญ่สุดในอาเซียน เตรียมประลองความเร็วสนามสุดท้าย 13-15 ธ.ค. ที่บุรีรัมย์หาบทสรุปแชมป์ประจำปี

ศึกสุดท้ายแห่งรายการ B-Quik Thailand Super Series และ TSS The Super Series by B-Quik ฤดูกาล 2024 โดย บริษัท เรซซิ่ง สปิริต จำกัด ผู้จัดรถยนต์ทางเรียบสุดยิ่งใหญ่ระดับอาเซียน ยกพลบุกสนามช้าง อินเตอร์เนชั่นแนล เซอร์กิต จ.บุรีรัมย์ วันที่ 13-15 ธ.ค. ดวลความเร็วนัดชี้ชะตาหาแชมป์ประจำปีในแต่ละรุ่น

รุ่นใหญ่สุด TSS Supercar GT3 เจ้าชายเจฟรี อิบราฮิม แห่งรัฐยะโฮร์ มาเลเซีย ที่ร่วมศึกกับ ดักลาส คูล จากทีม VIPER NIZA RACING ลงสู้ศึกด้วย Mercedes Benz AMG GT3 ต้องเจอกับการคัมแบ๊ก TSS อีกครั้งของ ศักดิ์ นานา จาทีม TEAM AAI ซึ่งจะขับแทนจุน ฮัว เฉิน ขณะที่ ปิติ ภิรมย์ภักดี กับ กันตศักดิ์ กุศิริ แห่ง Singha Motorsport Team Thailand เก็บแต้มสะสมเป็นอันดับหนึ่งของตารางคะแนน ส่วนอันดับ 2 จุน ฮัว เฉิน จับคู่กับ เจสซี โครห์น จาก TEAM AAI สถานการณ์ลุ้นแชมป์แห่งปียังพลิกผันได้ตลอด

ขณะที่รุ่น TSS Supercar GTM แม้จ่าฝูงบนตารางคะแนนสะสม ซึ่งมี 151.5 แต้ม จะเป็นของ กิตติพล ปราโมช ณ อยุธยา จับคู่กับ ศุภกิตต์ เจนจิตรานันท์ จากทีม Singha Motorsport Team Thailand แต่อันดับ 2 คือ ณัฐวุฒิ เจริญสุขะวัฒนะ จากทีม Toyota Gazoo Racing Thailand ที่เก็บมาแล้ว 138 คะแนน ห่างกันอยู่ 13.5 คะแนน มีโอกาสเกมพลิกได้

ต่อด้วยรุ่น TSS Supercar GT4 ได้ลุ้นสนุกเมื่ออันดับ 1 ตารางคะแนน ประคุณ พรประภา จับคู่กับ วาร์เวน อดุลยวิจิตร จากทีม 2W Zoomies มีคะแนนอยู่ที่ 109 คะแนน ตามมาด้วยอันดับ 2 กันตธีร์ กุศิริ แห่ง AAS Motorsport ซึ่งมีคะแนนอยู่ที่ 105 คะแนน ห่างกันเพียง 4 คะแนนเท่านั้น นอกจากนี้ยังได้เห็นทีม WING HIN MOTORSPORTS จากมาเลเซีย ที่ขับโดย เอเมอร์ แฮร์ริส เจฟรี และ มูฮัมหมัด นาควิบ นอร์ อัซลัน ซึ่เคยโชว์ฟอร์มร้อนแรงมาแล้วในโฮมเรซ ที่สนาม เซปัง อินเตอร์เนชั่นแนล เซอร์กิต ส่วนรุ่น TSS Supercar GTC ตำแหน่งแชมป์ประจำปีคงหนีไม่พ้น อัครพงศ์ อัคนีนิโรธ จากทีม Toyota Gazoo Racing Thailand ที่โกยแต้มทิ้งห่างคู่แข่งชนิดยากจะตามทัน

รุ่น Thailand Super Pickup Class C มีผู้นำบนตารางถึง 2 คน ด้วยคะแนนสะสมเท่ากันที่ 68.5 คะแนน คือ ศรัณญู อ่อนใจเอื้อ จากทีม อภิชาตฟาร์ม เอ็มเอกชาติ ชาบูเถ้าแก่น้อย SMK AKANA MKSport by ช่างวัฒน์ อู๋ด อ๋อง ระยอง และ กิตติพงษ์ นิภาพันธ์ จากทีม D-TAXMAX THAILAND อู่ – บังมิน เกาะโพธิ์ Racing Team ส่วนClass B รุ่นนี้ยังน่าติดตาม อันดับ 1 สุวัฒน์ ลิ้มจิรภิญญา จากทีม ISUZU SUPHAN EXPLORER LIQUIMOLY RACING TEAM มี 85 คะแนน ที่ห่างจากอันดับ 2 อลงกรณ์ แซ่ตั้ง จากทีม Nexzter MKSport HYB BRC Flex Speedoil Repsol Motul AKANA by อู๋ดอ๋องระยอง เพียง 10 คะแนน ขณะที่ Class A ธนพล ชูเจริญผล จากทีม Nexzter MKSport HYB BRC Flex Speedoil Repsol Motul AKANA by อู๋ดอ๋องระยอง เตรียมขึ้นแท่นตำแหน่งแชมป์ประจำปี

ด้าน Thailand Super Compact ฐนโรจน์ ธนาสิทธิ์นิติเกตุ จับคู่กับ ฐนภัทร สุทธิสว่าง จากทีม YK Motorsports กวาดไปแล้ว 87 คะแนน ขณะที่อันดับ 2 นรรัศมิ์ อภิวาท จากทีม Toyota Gazoo Racing Thailand มี 75 คะแนน มีลุ้นเหนื่อยเพราะห่างจากอันดับ 3 เพียง 2 คะแนนเท่านั้น

ขณะที่รุ่น Thailand Super Eco ซึ่งมี เฮย์เดน ไฮคาล ยอดฝีมือสัญชาติมาเลเซีย จากทีม V-Are Pro Garage Racing Team Dyno Dynamics ซึ่งนำโด่งแบบหายห่วงบนตาราง Overall ที่ 76 คะแนน ฉะนั้นความเดือดในสนามนี้ต้องยกให้ Class C Plus เนื่องจาก วงศพัทธ์ เกตุศิริ จากทีม Kinik Bangchak Cusco Power Up By Phong ตำแหน่งผู้นำที่จะพลาดไม่ได้ เพราะ วรัญชิต วัฒนาธนกุล จากทีม Ruk Team Nexzter Racing อันดับ 2 ตามอยู่เพียง 4 คะแนนเท่านั้น

นอกจาก Class C ของบรรดาสาวๆ เรียกว่าน่าติดตามไม่แพ้กัน โดยเฉพาะแฟนคลับ สิตานัน พิกุลขจร จากทีม Bfin Racing Power Up by Phong เตรียมเฮดังๆ เพราะมี 97 คะแนน น่าจะพอให้การันตีตำแหน่งแชมป์ประจำปี

แฟนมอเตอร์สปอร์ตไม่ควรพลาดเตรียมพบกับสนามตัดสินแชมป์ประจำปี 13-15 ธ.ค. ที่สนามช้าง อินเตอร์เนชั่นแนล เซอร์กิต สามารถรับชมความมันฟรีแบบติดขอบสนาม หรือ Live Streaming ได้ที่ www.facebook.com/ThailandSuperSeries, YouTube : Thailand Super Series และ www.thailandsuperseries.net รวมถึงรับชมการถ่ายทอดสดผ่านระบบโทรทัศน์ได้ที่ True Visions ช่อง TRUESPORT 3 และ True ID ช่อง TrueID Sports2 (622) รวมถึงแอพพลิเคชั่นและเว็บไซต์ ตั้งแต่ 14-15 ธ.ค. ส่วนสามารถรับชมได้ที่ช่อง PPTV HD36 วันที่ 15 ธ.ค. ตั้งแต่เวลา 15.15 น. – 16.35 น.