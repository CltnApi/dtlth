---
layout: post
code: "ART24111509131JFUS3"
origin_url: "https://www.khaosod.co.th/special-stories/news_9507081"
image: "https://github.com/user-attachments/assets/da00871e-fcd2-4aa3-9fc5-254d36fafb32"
title: "งานเข้า! เปิดผลตรวจ แมวแม่หยัว กรมปศุสัตว์เผย คนวางยาสลบ ไม่ใช่สัตวแพทย์"
description: "เปิดผลตรวจ แมว ในละครแม่หยัว กรมปศุสัตว์เผย คนวางยาสลบ ไม่ใช่สัตวแพทย์ พบเป็นโมเดลลิ่งดูแลสัตว์ของกองถ่าย เตรียมส่งผลให้พนักงานสอบสวน"
category: "SPECIAL_STORIES"
language: "th"
date: 2024-11-15T13:34:14.802Z
---

# งานเข้า! เปิดผลตรวจ แมวแม่หยัว กรมปศุสัตว์เผย คนวางยาสลบ ไม่ใช่สัตวแพทย์

[![งานเข้า! เปิดผลตรวจ แมวแม่หยัว กรมปศุสัตว์เผย คนวางยาสลบ ไม่ใช่สัตวแพทย์](https://www.khaosod.co.th/wpapp/uploads/2024/11/CAT15-11-02.jpg "งานเข้า! เปิดผลตรวจ แมวแม่หยัว กรมปศุสัตว์เผย คนวางยาสลบ ไม่ใช่สัตวแพทย์")](https://www.khaosod.co.th/wpapp/uploads/2024/11/CAT15-11-02.jpg)

_**เปิดผลตรวจ แมว ในละครแม่หยัว กรมปศุสัตว์เผย คนวางยาสลบ ไม่ใช่สัตวแพทย์ พบเป็นโมเดลลิ่งดูแลสัตว์ของกองถ่าย เตรียมส่งผลให้พนักงานสอบสวน**_

วันที่ 15 พฤศจิกายน ผู้สื่อข่าวรายงานว่า เมื่อวันที่ 13 พฤศจิกายนที่ผ่านมา นายสัตวแพทย์ชัยวลัญช์ ตุนาค ผู้อำนวยการกองสวัสดิภาพสัตว์และสัตวแพทย์บริการ มอบหมายให้ สัตวแพทย์ กลุ่มสัตวแพทย์บริการ กองสวัสดิภาพสัตว์และสัตวแพทย์บริการ ตรวจสุขภาพแมวจากละครเรื่องแม่หยัว ชื่อ “สำลี” ซึ่งเป็นแมวในละครแม่หยัว ที่ถูกวางยาสลบ ตรวจสอบพบเป็นแมวเพศผู้ อายุ 5 ปี น้ำหนัก 5.5 กิโลกรัม มีสีดำปลอดทั้งตัว ทำหมันแล้ว

สัตวแพทย์ได้ทำการตรวจร่างกายโดยทั่วไป (physical examination) ตรวจเลือดดูค่าความสมบูรณ์ของเม็ดเลือด (CBC) ตรวจการทำงานของตับและไต รวมทั้งเอกซเรย์ช่องอกเพื่อดูความผิดปกติของปอด ตรวจวัดขนาดของหัวใจและเอกซเรย์ช่องท้อง ณ สถานพยาบาลสัตว์ กองสวัสดิภาพสัตว์และสัตวแพทย์บริการ ศูนย์ราชการกรมปศุสัตว์ ปทุมธานี

สัตวแพทย์ชัยวลัญช์ กล่าวว่า สำหรับผลการตรวจสุขภาพของแมวสำลี พบว่าแข็งแรงสมบูรณ์ ผลเลือดปกติ ตับไต และปอดปกติ เอกซเรย์ช่องท้องไม่พบความผิดปกติใดๆ

เมื่อถามว่าได้ตรวจสอบหรือไม่ว่าผู้เชี่ยวชาญที่กองถ่าย ระบุว่าดูแลตอนวางยาสลบเป็นสัตวแพทย์หรือไม่ สัตวแพทย์ชัยวลัญช์ กล่าวว่า **ไม่ใช่ สอบถามแล้วพบเป็นโมเดลลิ่งดูแลสัตว์ของกองถ่าย**

เมื่อถามว่าเมื่อเป็นเช่นนี้ถือว่ามีความผิดหรือไม่ สัตวแพทย์ชัยวลัญช์ กล่าวว่า บทสรุปของรูปคดีจะส่งผลให้พนักงานสอบสวนตัดสินอีกครั้ง น่าจะออกมาเร็วๆ นี้

ที่มา : [มติชน](https://www.matichon.co.th/entertainment/news_4899843)