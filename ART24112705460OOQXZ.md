---
layout: post
code: "ART24112705460OOQXZ"
origin_url: "https://www.khaosod.co.th/special-stories/news_9523095"
image: "https://github.com/user-attachments/assets/2afc9321-9b99-4a8f-af06-8c6e94d3e5ea"
title: "\"เซรั่มนารา\" ศัพท์ใหม่สุดฮิต ใช้เต็มโซเชียล หมายถึงอะไร ต้องใช้ยังไง"
description: "เปิดที่มา \"เซรั่มนารา\" ศัพท์ใหม่สุดฮิต ใช้กันเต็มโซเชียล หมายความว่าอะไร ต้องใช้สถานการณ์ไหน?"
category: "SPECIAL_STORIES"
language: "th"
date: 2024-11-27T05:55:53.908Z
---

# "เซรั่มนารา" ศัพท์ใหม่สุดฮิต ใช้เต็มโซเชียล หมายถึงอะไร ต้องใช้ยังไง

[!["เซรั่มนารา" ศัพท์ใหม่สุดฮิต ใช้เต็มโซเชียล หมายถึงอะไร ต้องใช้ยังไง](https://www.khaosod.co.th/wpapp/uploads/2024/11/nara1127-1w.jpg ""เซรั่มนารา" ศัพท์ใหม่สุดฮิต ใช้เต็มโซเชียล หมายถึงอะไร ต้องใช้ยังไง")](https://www.khaosod.co.th/wpapp/uploads/2024/11/nara1127-1w.jpg)

**เปิดที่มา “เซรั่มนารา” ศัพท์ใหม่สุดฮิต ใช้กันเต็มโซเชียล หมายความว่าอะไร ต้องใช้สถานการณ์ไหน?**

เชื่อว่าช่วงนี้ใครที่เป็นสายโซเชียล ต้องเจอคนใช้ศัพท์ฮิตอย่าง **“เซรั่มนารา”** แน่นอน ไม่ว่าจะเล่นแพลตฟอร์มไหน หรือคอนเทนต์อะไร เรามักจะเห็นชาวเน็ตเข้ามาคอมเมนต์ว่า **“เซรั่มนารามาก”** กันสนั่น วันนี้ทีมข่าวสดพาทุกคนมารู้จักศัพท์ฮิตโซเชียลนี้กัน

**เซรั่มนารา** เป็นเซรั่มของ “นารา” หรือที่รู้จักกันในชื่อ “นารา เครปกะเทย” เน็ตไอดอลดัง โดยเซรั่มเป็นอีกหนึ่งธุรกิจใหม่ของนาราเพื่อหาเงินปลดหนี้

[![](https://www.khaosod.co.th/wpapp/uploads/2024/11/nara1127-2.jpg)](https://www.khaosod.co.th/wpapp/uploads/2024/11/nara1127-2.jpg)

จุดเริ่มต้นศัพท์ฮิต เริ่มจากไลฟ์ของ “มิกซ์เฉลิมศรี (Badmixy)” ร่วมกับแฟน และทาง “นารา” เน็ตไอดอลดัง ได้พูดโปรโมทเซรั่มนาราทุกช่วงเวลาเท่าที่จะทำได้ ทำให้คนติดหูและนำมาพูดเป็นไวรัล ซึ่งทางมิกซ์เฉลิมศรีก็ได้ร่วมอวยเซรั่มนาราเช่นกันว่า มันจึ้ง มันเริ่ด มันดีมาก

[![](https://www.khaosod.co.th/wpapp/uploads/2024/11/nara1127-1.jpg)](https://www.khaosod.co.th/wpapp/uploads/2024/11/nara1127-1.jpg)

ต่อมาทาง “ตูน หิ้วหวี” ได้ให้นิยามเพิ่มว่า เซรั่มนาราใช้ตอนบรรยายทุกสิ่ง จะอะไรก็ได้ที่เป็นสิ่งที่ดี ให้พูดไปก่อนเพราะไม่รู้จะพูดอะไร ยกตัวอย่างเช่น **“วันนี้แต่งตัวเซรั่มนารา!”, “วันนี้อากาศเซรั่มนารามาก”**

นอกจากนี้ยังมีชาวเน็ตมาร่วมอธิบายให้ฟังง่าย ๆ ว่า “เซรั่มนารา” ใช้ตอนพูดบรรยายทุกสิ่ง ใช้ได้หมดทุกสถานการณ์ เหมือนกับนาราที่ขายของได้ทุกสถานการณ์นั่นเอง

