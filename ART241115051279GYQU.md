---
layout: post
code: "ART241115051279GYQU"
origin_url: "https://www.khaosod.co.th/entertainment/news_9505516"
image: "https://github.com/user-attachments/assets/137a14f5-8e41-4a61-a995-707f8622d721"
title: "เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก"
description: "“ไทยพีบีเอส” สร้างใหญ่อลังการ ละคร “หม่อมเป็ดสวรรค์” แนวพีเรียดอิงประวัติศาสตร์ที่มี 2 นางเอกสะท้อนให้เห็นถึงบทพิสูจน์ความรักในรูปแบบที่หลากหลาย"
category: "ENTERTAINMENT"
language: "th"
date: 2024-11-15T05:32:18.637Z
---

# เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก

[![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/A-1-6-scaled.jpg "เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ")](https://www.khaosod.co.th/wpapp/uploads/2024/11/A-1-6-scaled.jpg)

**“ไทยพีบีเอส”** สร้างใหญ่อลังการ ละคร **“หม่อมเป็ดสวรรค์”** แนวพีเรียดอิงประวัติศาสตร์ที่มี 2 นางเอกสะท้อนให้เห็นถึงบทพิสูจน์ความรักในรูปแบบที่หลากหลาย ภายใต้บรรทัดฐานของความไม่เท่าเทียม ในช่วงต้นกรุงรัตนโกสินทร์

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/1-34.jpg)

**สร้างสรรค์จากแรงบันดาลใจในกลอนเพลงยาว “หม่อมเป็ดสวรรค์” ผลงานของ ‘คุณสุวรรณ’ กวีหญิงในอุปถัมภ์ของกรมหมื่นอัปสรสุดาเทพ ซึ่งบทประพันธ์โดย สถาพรทีม บทโทรทัศน์โดย ฐนธัช กองทอง**

**“หม่อมเป็ดสวรรค์”** เป็นการถ่ายทอดเรื่องราวความรักระหว่าง **‘คุณขำ’** และ **‘คุณสุด’** หม่อมห้ามใน สมเด็จเจ้าวังหน้า กรมพระราชวังบวรฯ ทั้งสองคนต่างมีความรู้สึกเกินเพื่อนให้แก่กัน แต่ถูกพันธนาการด้วยกฎเกณฑ์ที่สังคมสร้างขึ้น

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/6-7.jpg)

_งานนี้ ‘สถาพร นาควิไลโรจน์’ ผู้จัดและผู้กำกับฯ แห่งบริษัท แม็กซ์ เมจิก เอ็นเตอร์ไพรส์ จำกัด จัดเต็มทั้งความสนุกและเรื่องราวความรักเข้มข้นให้แฟนๆ ได้ลุ้นครบรส ทั้งโรแมนติก ดราม่า ประวัติศาสตร์ รวมถึงข้อคิดสอนใจที่แฝงไว้ในละคร ซึ่งได้นางเอกหน้าหวาน ‘ทับทิม’ อัญรินทร์ ธีราธนันพัฒน์ รับบท ‘หม่อมขำ’ (หม่อมเป็ด) ประกบคู่เคมีใหม่กับนางเอกสาวรุ่นน้อง ‘ฟิล์ม’ เฌอร์ลิษา เสรีวิบูรณ์กิจ ในบท ‘หม่อมสุด’ (คุณโม่ง) ครั้งแรก_

ADVERTISEMENT

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/2-23.jpg)

**นอกจากนี้ยังได้นักแสดงมากฝีมือมาร่วมงานอย่างคับคั่ง อาทิ ‘นก’ สินจัย เปล่งพานิช (พระองค์เจ้าดาราวดี), ‘เอี๊ยง’ สิทธา สภานุชาติ (คุณพระเจนอภิบาล), ‘แม็กซ์’ ณัฐพล ดิลกนวฤทธิ์ (ประจง), ‘ก้าวหน้า’ กิตติภัทร แก้วเจริญ (ขวัญ), ‘โอ’ อนุชิต สพันธุ์พงษ์ (สุนทรภู่), ‘แพรว’ หัสสยา อิสริยะเสรีกุล (คุณสุวรรณ), ‘บอม’ นนทัช ธนวัฒน์ยรรยง (เจ้าจางวางหมอ), ‘โบนัส’ ธนเดช ดีสีสุข (มั่น), ‘ฟิวส์’ กิติกร โพธิ์ปี (พระองค์เจ้าสังข์), ‘ฮาย’ ชุติมา สิงห์ใจชื่น (หม่อมงิ้ว), ‘เฟิร์น’ ณัฐชยกานต์ ปากหวาน (หม่อมแก้ว), ‘ใยไหม’ มรกต หทัยวสีวงศ์ (หม่อมเภา) ฯลฯ**

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/7-9.jpg)

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/8-6.jpg)

_ทั้งนี้ ‘ทับทิม อัญรินทร์’ เผยความรู้สึกกับการได้รับบท ‘หม่อมเป็ด’ ในเรื่องนี้ว่า “ดีใจตั้งแต่ที่พี่ถา (สถาพร) ติดต่อมาแล้ว พอพี่ถาส่งบทให้อ่าน บอกเลยว่าชอบและตกหลุมรักตั้งแต่ครั้งแรกที่อ่านเลย เป็นละครพีเรียดที่ย้อนเวลากลับไปนานที่สุดตั้งแต่เล่นละครมา ที่สำคัญเป็นบทบาทใหม่แนวนี้ครั้งแรกอีกด้วย_

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/3-18.jpg)

และความน่าสนใจอีกอย่างคือ ตัวละครหม่อมเป็ด มีตัวตนอยู่จริงในประวัติศาสตร์ ซึ่งตอนเล่นก็รู้สึกตื่นเต้นและท้าทายมาก ยิ่งละครใกล้จะออนแอร์ก็ยิ่งตื่นเต้นและอยากให้คนดูมาดูละครกันเยอะๆ ส่วนการร่วมงานกับฟิล์มเรียกว่าคลิกกันเร็วมาก ทำงานด้วยกันไหลลื่น แม้จะเป็นเรื่องแรกที่ได้ทำงานร่วมกัน น้องเป็นคนตั้งใจและทำการบ้านมาอย่างดี ทุกอย่างเลยยิ่งโอเคมากค่ะ”

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/9-37.jpg)

_ด้าน ‘ฟิล์ม เฌอร์ลิษา’ ที่รับบท ‘หม่อมสุด’ เผยว่า “ดีใจที่ได้เล่น เพราะตัวฟิล์มลุ้นมานาน รอมานานแล้วที่จะมีโอกาสได้เล่นบทแนวนี้ พอมาอ่านบทรู้สึกว่าตัวคุณสุดมีความใกล้เคียงกับฟิล์มในหลายๆ จุด หมายถึงหาจุดเชื่อมได้เยอะ ก็รู้สึกสบายๆ ในการเล่นมากขึ้นกว่าตอนแรกที่คิดไว้ว่ามันจะยากหรือเปล่า เรื่องนี้ฟิล์มได้อ่านกาพย์กลอนเยอะมาก แต่ก็ไม่ใช่ปัญหา เพราะฟิล์มเองก็ชอบท่องกลอนมาตั้งแต่เด็กๆ_

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/4-16.jpg)

ส่วนการทำงานกับพี่ทับทิม ฟิล์มรู้สึกว่าพี่ทับทิมเป็นคนที่เก่งรอบด้าน และเป็นคนที่เล่นละครละเอียดมาก ที่สำคัญยังเป็นพาร์ตเนอร์ที่ดีในการทำงาน ทำให้เวลาเข้าฉากด้วยกันฟิล์มไม่ต้องพยายามอะไร แค่รับส่งกันให้ดี และในฐานะตัวละครคุณขำ ฟิล์มว่าพี่ทับทิมเป็นคุณขำที่น่าเอ็นดูสุดๆ ซึ่งมันไม่ใช่เรื่องยากเลยที่คุณสุดจะตกหลุมรักแบบซ้ำๆ จนกลายเป็นความรักฝังลึกในใจค่ะ”

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/10-4.jpg)

![เสาร์สด - ‘ทับทิม-ฟิล์ม’คู่จิ้นเคมีใหม่ ‘หม่อมเป็ดสวรรค์’บทพิสูจน์รัก ](https://www.khaosod.co.th/wpapp/uploads/2024/11/5-10.jpg)

**เตรียมพบกับบทพิสูจน์ความรักในรูปแบบที่หลากหลาย ภายใต้บรรทัดฐานของความไม่เท่าเทียมใน “หม่อมเป็ดสวรรค์” รับชมตอนพิเศษ “ร้อยเรียงเรื่องราว เพลงยาวหม่อมเป็ด” ในวันเสาร์ที่ 16 พฤศจิกายนนี้ และรับชมละครตอนแรก วันอาทิตย์ที่ 17 พฤศจิกายน เวลา 20.30 น. ทางไทยพีบีเอส ช่องหมายเลข 3 และทาง VIPA.me**