---
layout: post
code: "ART2411251321E2QJL4"
origin_url: "https://www.khaosod.co.th/special-stories/news_9520844"
image: "https://github.com/user-attachments/assets/f76c61c4-d91e-415b-bb10-107411b5e231"
title: "ครอบครัวข้องใจ! หนุ่มเสียชีวิตระหว่างร่วม \"ทริปน้ำไม่อาบ\" งงไม่มีรถกู้ภัยมารับ"
description: "ครอบครัวข้องใจ! หนุ่มเสียชีวิตระหว่างร่วม \"ทริปน้ำไม่อาบ\" งงไม่มีรถกู้ภัยมารับ เพื่อน ๆ ต้องนำขึ้นรถสไลด์ไปส่งโรงพยาบาลเอง ก่อนเสียชีวิต"
category: "SPECIAL_STORIES"
language: "th"
date: 2024-11-25T13:51:12.602Z
---

# ครอบครัวข้องใจ! หนุ่มเสียชีวิตระหว่างร่วม "ทริปน้ำไม่อาบ" งงไม่มีรถกู้ภัยมารับ

[![ครอบครัวข้องใจ! หนุ่มเสียชีวิตระหว่างร่วม "ทริปน้ำไม่อาบ" งงไม่มีรถกู้ภัยมารับ](https://www.khaosod.co.th/wpapp/uploads/2024/11/petch-1.jpg "ครอบครัวข้องใจ! หนุ่มเสียชีวิตระหว่างร่วม "ทริปน้ำไม่อาบ" งงไม่มีรถกู้ภัยมารับ")](https://www.khaosod.co.th/wpapp/uploads/2024/11/petch-1.jpg)

**ครอบครัวข้องใจ! หนุ่มเสียชีวิตระหว่างร่วม “ทริปน้ำไม่อาบ” งงไม่มีรถกู้ภัยมารับ เพื่อน ๆ ต้องนำขึ้นรถสไลด์ไปส่งโรงพยาบาลเอง ก่อนเสียชีวิต**

จากกรณีครอบครัวข้องใจสาเหตุการตาย นายเอ (นามสมมติ) อายุ 25 ปี ที่ไปร่วม “ทริปน้ำไม่อาบ” กับกลุ่มเพื่อน แล้วเสียชีวิต โดยทราบเพียงว่าประสบอุบัติเหตุรถจักรยานยนต์ล้มศีรษะฟาด ในพื้นที่ อ.เขาค้อ จ.เพชรบูรณ์ แล้วมาเสียชีวิตที่โรงพยาบาลเพชรบูรณ์ แต่ไม่ทราบว่าก่อนหน้าเกิดอะไรขึ้น หรือมาจากสาเหตุอะไร

ล่าสุดวันที่ 25 พ.ย. ผู้สื่อข่าวจึงเดินทางไปยังบ้านผู้เสียชีวิตที่ อ.ศรีเทพ จ.เพชรบูรณ์ พบว่าญาติ ๆ ยังอยู่ในอาการช็อกเสียใจกับเหตุการณ์ที่เกิดขึ้น

จากการสอบถาม ญาติผู้เสียชีวิต เล่าว่า นายเอ เป็นคนชอบขี่รถ ชอบเรื่องแต่งรถจักรยานยนต์ แต่ไม่คิดว่าจะมาจบชีวิตเพราะสิ่งที่เขารัก ตนได้รับโทรศัพท์จากแม่ น้องเอ ที่อยู่ จ.ชลบุรี ก็ตกใจว่าน้องเกิดอุบัติเหตุ แต่ไม่ทราบว่าเกิดอะไรขึ้นกับน้อง ตอนนั้นก็ข้องใจกันว่าเกิดอะไรขึ้น ไม่มีรถกู้ภัยไปรับ เพื่อน ๆ ต้องนำขึ้นรถสไลด์ไปส่งโรงพยาบาล แต่สุดท้ายก็ไม่สามารถยื้อชีวิตไว้ได้

ขณะที่กลุ่มเพื่อนน้องบอกว่า น้องวูบ รู้สึกไม่ดี เลยขอแยกตัวไปพัก แล้วจู่ ๆ รถน้องก็พุ่งไปด้านหน้า เพื่อนช่วยกันไว้ไม่ทัน แล้วตัวน้องก็กระเด็น ศีรษะฟาด ทำให้หมดสติอยู่ในที่เกิดเหตุ และไปเสียชีวิตที่โรงพยาบาล

ที่ผ่านมาญาติพี่น้องก็เตือนตลอด ว่าอย่าขับขี่รถเร็ว เรื่องที่น้องมาเที่ยวกับ “ทริปน้ำไม่อาบ” ก็ไม่มีใครทราบ มาทราบอีกทีก็เสียชีวิตแล้ว

ด้านพี่ชาย เล่าว่า ตนไม่ทราบว่าน้องมาเที่ยวกับ “ทริปน้ำไม่อาบ” น้องรักเรื่องรถมาก ชอบเรื่องแต่งรถ ห้ามไม่ได้ ถ้าน้องบอกสักนิดว่าจะมาทริปน้ำไม่อาบ ตนคงจะไม้ให้ไป

**source : [โหนกระแส](https://www.honekrasae.com/content/UYADHzTGzzw8k7RrYlOb?fbclid=IwZXh0bgNhZW0CMTAAAR0gaBaYd93neZGMH5jpfTq_8JyZrRN09czK8Gs1V0utXbQhygIHECUE7k4_aem_xCWGm_6QYbUBogWiEtxWcg)**