---
layout: post
code: "ART2411220532XP3R8O"
origin_url: "https://www.khaosod.co.th/breaking-news/news_9516485"
image: "https://github.com/user-attachments/assets/86b9a427-c52c-4408-a5f2-3b86f3a94712"
title: "กรมอุตุฯ เตือน 10 วันล่วงหน้า ฝนตกหนักต่อเนื่อง ช่วงไหนลมหนาวพัดแรง"
description: "กรมอุตุฯ อัปเดต พยากรณ์ฝนสะสม 10 วันล่วงหน้า 22 พ.ย.-1 ธ.ค.นี้ มรสุมกระหน่ำ ฝนตกต่อเนื่อง ตกหนักบางแห่ง เผย ช่วงไหนลมหนาวพัดแรง เตรียมวางแผนเที่ยวได้"
category: "HOT_NEWS"
language: "th"
date: 2024-11-22T05:45:49.435Z
---

# กรมอุตุฯ เตือน 10 วันล่วงหน้า ฝนตกหนักต่อเนื่อง ช่วงไหนลมหนาวพัดแรง

[![กรมอุตุฯ เตือน 10 วันล่วงหน้า ฝนตกหนักต่อเนื่อง ช่วงไหนลมหนาวพัดแรง](https://www.khaosod.co.th/wpapp/uploads/2024/11/Meteorological-Department-weather.jpg "กรมอุตุฯ เตือน 10 วันล่วงหน้า ฝนตกหนักต่อเนื่อง ช่วงไหนลมหนาวพัดแรง")](https://www.khaosod.co.th/wpapp/uploads/2024/11/Meteorological-Department-weather.jpg)

**กรมอุตุฯ อัปเดต พยากรณ์ฝนสะสม 10 วันล่วงหน้า 22 พ.ย.-1 ธ.ค.นี้ มรสุมกระหน่ำ ฝนตกต่อเนื่อง ตกหนักบางแห่ง เผย ช่วงไหนลมหนาวพัดแรง เตรียมวางแผนเที่ยวได้**

วันที่ 22 พ.ย.2567 [กรมอุตุนิยมวิทยา](https://www.tmd.go.th/) อัปเดตผลการพยากรณ์ฝนสะสมรายวัน (ทุกๆ 24 ชม.:(นับตั้งแต่เวลา 07.00 น. ถึงเวลา 07.00 น.วันรุ่งขึ้น) และลมที่ระดับ 925hPa (750 ม.) 10 วันล่วงหน้า ระหว่าง 22 พ.ย.-1 ธ.ค.67 init. 2024112112 จากศูนย์พยากรณ์อากาศระยะกลางยุโรป (ECMWF) (วิเคราะห์ตามผลจากแบบจำลองฯ) เฉดสีแดงหมายถึงฝนหนัก สีเขียวหมายถึงฝนเล็กน้อย

ช่วง 22-23 พ.ย.67 มรสุมตะวันออกเฉียงเหนือ (ลมหนาว) ยังคงพัดปกคลุมประเทศประเทศไทยและอ่าวไทย ทำให้ภาคใต้ ตั้งแต่ จ.ชุมพร ลงไป ยังคงมีฝนตกต่อเนื่องและมีฝนตกหนักบางแห่ง ต้องเฝ้าระวังฝนตกสะสมซึ่งอาจทำให้เกิดน้ำท่วมฉับพลัน น้ำป่าไหลหลาก และอาจจะยาวไปถึงสิ้นเดือน สภาวะฝนมีหนักเบาสลับกัน คลื่นลมแรงบริเวณที่มีฝนฟ้าคะนอง

กรมอุตุฯ อัปเดต พยากรณ์ฝนสะสม 10 วันล่วงหน้า 22 พ.ย.-1 ธ.ค.นี้ มรสุมกระหน่ำ ฝนตกต่อเนื่อง ตกหนักบางแห่ง เผย ช่วงไหนลมหนาวพัดแรง เตรียมวางแผนเที่ยวได้

ส่วนประเทศไทยตอนบน มวลอากาศเย็นกำลังปานกลางยังคงแผ่ปกคลุมประเทศไทยตอนบนและทะเลจีนใต้เป็นระลอก ๆ ลมหนาวพัดเป็นระบบมากขึ้น ช่วงปลายเดือน พ.ย.67 มวลอากาศเย็นกำลังค่อนข้างแรงจะแผ่เสริมลงมาปกคลุมอีกระลอก

[![](https://www.khaosod.co.th/wpapp/uploads/2024/11/22-อุตุ3.jpg)](https://www.khaosod.co.th/wpapp/uploads/2024/11/22-อุตุ3.jpg)

ทำให้ลมหนาวจะพัดแรงขึ้น อากาศจะเริ่มเย็นลงในตอนเช้าบริเวณภาคเหนือ ภาคอีสานตอนบน ส่วนภาคอื่น ๆ อาจจะยังลดลงไม่มาก ฝนมีน้อยลงบริเวณประเทศไทยตอนบน แสงแดดแรงในช่วงกลางวัน วางแผนเดินทางท่องเที่ยว สัมผัสอากาศเย็นถึงหนาว ได้ในภาคเหนือ ภาคอีสาน

[![](https://www.khaosod.co.th/wpapp/uploads/2024/11/22-อุตุ4.jpg)](https://www.khaosod.co.th/wpapp/uploads/2024/11/22-อุตุ4.jpg)

(ข้อมูลนี้อาจมีการเปลี่ยนแปลงได้ ตามข้อมูลนำเข้าและประมวลผลใหม่ ใช้เป็นแนวทางประกอบการตัดสินใจและติดตามสภาพอากาศ )

