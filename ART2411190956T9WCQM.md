---
layout: post
code: "ART2411190956T9WCQM"
origin_url: "https://www.khaosod.co.th/sports/news_9512554"
image: "https://github.com/user-attachments/assets/d9250c1f-7d5f-423e-b22b-92b5a80046e9"
title: "เจก พอล อยากเจอของจริง ประกาศ ท้าชน กาเนโล อัลวาเรซ ยอดมวยเม็กซิกัน"
description: "เจก พอล นักชกยูทูบเบอร์ กระสันอยากเจอของจริงระดับ กาเนโล อัลวาเรซ ยอดมวยแห่งยุค ดีกรีแชมป์โลก รุ่นซูเปอร์ แบนตั้มเวต 3 สถาบันจากเม็กซิโกเจก พอล ซึ่งเ"
category: "SPORTS"
language: "th"
date: 2024-11-19T10:12:13.454Z
---

# เจก พอล อยากเจอของจริง ประกาศ ท้าชน กาเนโล อัลวาเรซ ยอดมวยเม็กซิกัน

[![เจก พอล อยากเจอของจริง ประกาศ ท้าชน กาเนโล อัลวาเรซ ยอดมวยเม็กซิกัน](https://www.khaosod.co.th/wpapp/uploads/2024/11/Jake22.jpg "เจก พอล อยากเจอของจริง ประกาศ ท้าชน กาเนโล อัลวาเรซ ยอดมวยเม็กซิกัน")](https://www.khaosod.co.th/wpapp/uploads/2024/11/Jake22.jpg)

เจก พอล นักชกยูทูบเบอร์ กระสันอยากเจอของจริงระดับ กาเนโล อัลวาเรซ ยอดมวยแห่งยุค ดีกรีแชมป์โลก รุ่นซูเปอร์ แบนตั้มเวต 3 สถาบันจากเม็กซิโก

เจก พอล ซึ่งเพิ่งฉลองชัยชนะด้วยการเอาชนะคะแนน ไมก์ ไทสัน อดีตแชมป์โลกรุ่นเฮฟวีเวต ในวัย 58 ปีได้ เพิ่มสถิติเป็นชก 13 ชนะ 12 แพ้ 1 เผยกับผู้สื่อข่าวว่า เป้าหมายของตนเองยังอยากเจอของจริงระดับ อัลวาเรซ นักชกที่ได้รับการยกย่องว่าเป็นนักมวยที่ดีที่สุดในโลกแบบ ปอนด์ ต่อปอนด์ “มันคือก้าวต่อไป ใช่ไหมล่ะ ใครก็อยากเห็นสิ่งที่ผมคิด ผมอยากได้ความท้าทายที่ใหญ่กว่านี้”

“คาเนโล ไม่ได้คิดว่าผมจะเป็นอันตรายแค่ไหนหรอก เขาแค่คิดถึงเรื่องเงินๆทองๆ นั่นเป็นสิ่งที่ทำให้ผมคิดว่าไฟต์นี้อาจจะเกิดขึ้นก็ได้”

ก่อนหน้านี้ กาเนโล เคยปฏิเสธ คำท้าทายของ เจก พอล มาแล้วโดยระบุว่า “เลเวลของผมมันอยู่อีกเลเวลหนึ่ง แต่ผมชื่นชม และสนุกกับสิ่งที่เขาทำอยู่จริงๆ เขาคงต้องใจเย็นๆลงหน่อย กับการท้าชกนักมวยที่อยู่อีกระดับหนึ่ง เขาควรโฟกัสกับสิ่งที่ทำ ซึ่งเขาทำได้ดีมากๆแล้ว”