---
layout: post
code: "ART2411271156VZHGWC"
origin_url: "https://www.khaosod.co.th/special-stories/news_9524118"
image: "https://github.com/user-attachments/assets/9cb87371-f60b-4ce7-bffd-026015808cfd"
title: "วิจารณ์เดือด ซีรีส์ 'ทิชา' ใช้เด็กไข้สูง 40 องศาแสดง เหมาะสมไหม?"
description: "งานเข้าอีก! คนแห่วิจารณ์เดือด ซีรีส์ 'ทิชา' นักแสดงเด็กเล่นสมจริง สุดท้ายรู้เฉลย ใช้เด็กป่วยไข้สูงเกือบ 40 องศา แสดง ทำขบวนรถทัวร์ลงระอุ"
category: "SPECIAL_STORIES"
language: "th"
date: 2024-11-27T13:26:31.102Z
---

# วิจารณ์เดือด ซีรีส์ 'ทิชา' ใช้เด็กไข้สูง 40 องศาแสดง เหมาะสมไหม?

[![วิจารณ์เดือด ซีรีส์ 'ทิชา' ใช้เด็กไข้สูง 40 องศาแสดง เหมาะสมไหม?](https://www.khaosod.co.th/wpapp/uploads/2024/11/ticha271167-18-1.jpg "วิจารณ์เดือด ซีรีส์ 'ทิชา' ใช้เด็กไข้สูง 40 องศาแสดง เหมาะสมไหม?")](https://www.khaosod.co.th/wpapp/uploads/2024/11/ticha271167-18-1.jpg)

**งานเข้าอีก! คนแห่วิจารณ์เดือด ซีรีส์ ‘ทิชา’ นักแสดงเด็กเล่นสมจริง สุดท้ายรู้เฉลย ใช้เด็กป่วยไข้สูงเกือบ 40 องศา แสดง ทำขบวนรถทัวร์เห็นต่างลงระอุ**

ได้เวลาเปิดฉากความมันส์ ระดับตัวแม่ ตัวมัม สำหรับซีรีส์เรื่อง **“ทิชา”** ที่ลงจอกันไปสองตอนแรกก็ทำเอาเป็นที่พูดถึงกันอย่างล้นหลาม

แต่ล่าสุดไม่วาย กลับกลายเป็นประเด็นวิจารณ์ร้อนแรงในเชิงลบอีกครั้ง

หลังคุณพ่อของ น้อง **“มากิ – มาชิตา สุทธิกุลพานิช”** ซึ่งเป็นผู้รับบทบาท ‘**อู่ยี่’** (ทิชา) หรือ **“ใบเฟิร์น พิมพ์ชนก”** ในวัยเด็ก ออกมาเผยเบื้องหลังผ่านแพลตฟอร์ต X ถึงการทำงานในซีรีส์ทิชา ตอนที่ 2 ในฉากสุดรันทด ที่เผยให้เห็นอู่ยี่ ไม่สบายจนเป็นลม

[![](https://www.khaosod.co.th/wpapp/uploads/2024/11/ticha271167-16.jpg)](https://www.khaosod.co.th/wpapp/uploads/2024/11/ticha271167-16.jpg)

[![](https://www.khaosod.co.th/wpapp/uploads/2024/11/ticha271167-19.jpg)](https://www.khaosod.co.th/wpapp/uploads/2024/11/ticha271167-19.jpg)[  
](https://www.khaosod.co.th/wpapp/uploads/2024/11/ticha271167-22.jpg)โดยระบุว่า **“ฉากนี้อาจดูแสดงสมจริงเป็นพิเศษ เนื่องจากวันนั้นจู่ๆ มากิไข้ขึ้นเกือบ 40 #ทิชาEP2”**

ส่งให้หลายคนเป็นห่วงสุขภาพของนักแสดง ต่างตั้งคำถามไปถึงสวัสดิภาพกองถ่าย[![](https://www.khaosod.co.th/wpapp/uploads/2024/11/ticha271167-24.jpg)](https://www.khaosod.co.th/wpapp/uploads/2024/11/ticha271167-24.jpg)

ลุกลามไปถึงการคุ้มครองชั่วโมงการทำงานของนักแสดง ที่โหมงานหนักจนมากเกินไป รวมทั้งการทำงานในครั้งนี้ อยู่ภายใต้การดูแลของบุคลากรทางการแพทย์หรือไม่



[![](https://www.khaosod.co.th/wpapp/uploads/2024/11/ticha271167-21.jpg)](https://www.khaosod.co.th/wpapp/uploads/2024/11/ticha271167-21.jpg)

[![](https://www.khaosod.co.th/wpapp/uploads/2024/11/ticha271167-20.jpg)](https://www.khaosod.co.th/wpapp/uploads/2024/11/ticha271167-20.jpg)

**คอมเมนต์บางส่วน**

\-อาจต้องพิจารณาหาวิธีโปรโมตละครใหม่แล้วมังคะ อย่างน้อยที่สุด โปรโมตแล้วต้องเกิดไวรัลที่ดี/กระแสด้านบวก ไม่ใช่ลงอะไรไปแล้วกลายเป็นงูย้อนกลับมาฉกตัวเองซะงั้น

\-วงการไทยแปลกอะ แมวชักจริงก็ไม่คัท คนป่วยจริงก็ไม่ห่วงแถมเอามาโรแมนติไซ้ ทั้งหมดทั้งมวลเพราะแค่ความรู้สึกที่ว่า ‘สมจริง’ ถ้ามันต้องเรียลเพื่อความสมจริงขนาดนั้นเราจะเรียกมันว่าการแสดงทำไม

\-วางยาแมวให้ชักสมจริง เด็กป่วยก็ให้เข้าฉากให้ดูป่วยสมจริง ทำไมคนวงการนี้เค้าสนใจความสมจริงมากกว่าความปลอดภัยของชีวิตคนอื่นกันได้ขนาดนั้น

\-นอกจากเรื่องทรมานสัตว์แล้ว ก็ยังมีเรื่องของนักแสดงเด็กด้วยนะ ถูกต้องตามกฏหมายรึเปล่า

\-ไม่รู้จะอึ้งที่นักแสดงเด็กไข้ขึ้นแต่ก็ยังต้องถ่ายงาน หรืออึ้งที่กล้าเอาเรื่องนี้ออกมาโพสลงโซเชียลได้หน้าตาเฉยก่อนดี จะเครซี่ มูปเมนท์วงการบันเทิงปี2024

\-เรื่องก่อนวางยาสลบแมว เรื่องนี้ให้คนป่วยไข้ขึ้นสูงยังต้องทำงาน

\-เคสแม่หยัวไม่ได้สอนอะไรใครเลย ทารุณสัตว์แล้วออกมาพูดหน้าตาเฉย

นี่ทารุณมนุษย์ก็ยังออกมาพูดหน้าตาเฉย สิ่งที่สอนได้อย่างเดียวคือคนเบื้องหลังจะไปหยิกหลังกันเองว่าอย่าปากมากเดี๋ยวซวยจากโซเชียล จบ

\-ความ “วางยาสลบแมว” เพิ่งเงียบหาย ความใช้นักแสดงโดยไม่สนสวัสดิภาพของเจ้าตัวก็มาแล้วนะ

เราว่าจะฟังไม่ขึ้นเลยถ้ามายันประมาณ “เจ้าตัวตั้งใจทำแบบนี้เอง”

เพราะมันจะน่าสงสัยทันทีว่าผู้กำกับ+ทีมงาน+นักแสดงคนอื่น …พร้อมใจกันเลยตามเลยสินะ

\-ผู้ใหญ่ในกองไม่รู้สึกอะไรเลยเหรอ ที่ให้น้องที่มีไข้สูงเข้าฉากน่ะ ไม่ต่างจากเรื่องแมวเลยนะ

\-ต้องเลิกromanticizeอะไรแบบนี้ก่อนนะ คือทุกครั้งที่มีประเด็นให้คนด่า ก็มาจากทีมงานที่คิดว่าเรื่องแบบนี้น่าชื่นชม ต้องยอมรับว่าน้องเก่งและทุ่มเทมากๆ

แต่การออกมาพูดมันจะตามมาด้วยคำถามว่าทำไมไม่ให้น้องพักหรือพาไปหาหมอ สุดท้ายผลกระทบจะกลับไปที่ซีรีส์ ที่ทีมงาน

และใช่ค่ะ ปัญหาจริงๆ มันมาจากการที่คนทำงานไม่คำนึงถึงสุขภาพนักแสดง เมื่อไหร่กันที่สุขภาพกาย ใจของนักแสดงถูกจัดเป็น Priority รอง มันไม่ใช่เรื่องหลักที่ควรต้องเซฟหรอกเหรอ

[![](https://www.khaosod.co.th/wpapp/uploads/2024/11/ticha271167-22.jpg)](https://www.khaosod.co.th/wpapp/uploads/2024/11/ticha271167-22.jpg)

ท่ามกลางมีคนเข้ามาตอบกลับโพสต์ดังกล่าวกันเป็นจำนวนมาก

แต่ทว่าไม่นาน โพสต์ดังกล่าวก็ลบออกไป แต่ก็มีการแคปภาพข้อมูลทัน

อย่างไรก็ดี **ตอนนี้ก็ยังไม่มีการชี้แจงใด ๆจากทางทางครอบครัว , ผู้จัดสร้าง**

**และเริ่มมีการปลุกกระแสให้แบนซีรีส์เรื่องนี้ หากไม่มีการออกมารับผิดชอบต่อการกระทำดังกล่าว**

