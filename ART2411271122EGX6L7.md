---
layout: post
code: "ART2411271122EGX6L7"
origin_url: "https://www.khaosod.co.th/sports/news_9524029"
image: "https://github.com/user-attachments/assets/2424ac7a-796c-4611-bfdd-0bec046c7013"
title: "จูด เบลลิงแฮม ตอบแล้วมีโอกาสย้ายร่วมทัพ ลิเวอร์พูล หรือไม่ในอนาคต"
description: "จูด เบลลิงแฮม เพลย์เมกเกอร์ เรอัล มาดริด และลิเวอร์พูล ยืนยันว่า ไม่มีแผนที่จะย้ายไปเล่นกับ ลิเวอร์พูล สโมสรซึ่งเคยมีข่าวว่าต้องการคว้าตัวเขาไปร่วมทีม พร้อมขอค้าแข้งกับ \"ราชันชุดขาว\" อีกอย่างน้อย 10-15 ปี"
category: "SPORTS"
language: "th"
date: 2024-11-27T12:21:58.593Z
---

# จูด เบลลิงแฮม ตอบแล้วมีโอกาสย้ายร่วมทัพ ลิเวอร์พูล หรือไม่ในอนาคต

[![จูด เบลลิงแฮม ตอบแล้วมีโอกาสย้ายร่วมทัพ ลิเวอร์พูล หรือไม่ในอนาคต](https://www.khaosod.co.th/wpapp/uploads/2024/11/jude-liverpool-863.jpg "จูด เบลลิงแฮม ตอบแล้วมีโอกาสย้ายร่วมทัพ ลิเวอร์พูล หรือไม่ในอนาคต")](https://www.khaosod.co.th/wpapp/uploads/2024/11/jude-liverpool-863.jpg)

**จูด เบลลิงแฮม เพลย์เมกเกอร์ เรอัล มาดริด และลิเวอร์พูล ยืนยันว่า ไม่มีแผนที่จะย้ายไปเล่นกับ ลิเวอร์พูล สโมสรซึ่งเคยมีข่าวว่าต้องการคว้าตัวเขาไปร่วมทีม พร้อมขอค้าแข้งกับ “ราชันชุดขาว” อีกอย่างน้อย 10-15 ปี**

โดยย้อนไปเมื่อช่วงซัมเมอร์ 2023 เบลลิงแฮม ซึ่งขณะนั้นอยู่กับ โบรุสเซีย ดอร์ตมุนด์ ตกเป็นเป้าหมายเสริมทัพของ ลิเวอร์พูล ภายใต้การนำทีมของ เจอร์เกน คล็อปป์ อย่างไรก็ตามสุดท้ายแล้ว ดาวเตะวัย 21 ปีรายนี้ก็ย้ายไปอยู่กับ เรอัล มาดริด ซึ่งให้ความสนใจเจ้าตัวเช่นกัน

Soccer Football – Champions League – Real Madrid v AC Milan – Santiago Bernabeu, Madrid, Spain – November 5, 2024 Real Madrid’s Jude Bellingham applauds fans before the match REUTERS/Susana Vera



กระทั่งล่าสุดก่อนเกมที่ เรอัล มาดริด จะบุกเยือน ลิเวอร์พูล ในเกมยูฟ่า แชมเปียนส์ ลีก 2024-25 รอบลีก วันที่ 27 พ.ย. เบลลิงแฮม เปิดใจถึงข่าวลือของตัวเองกับ ลิเวอร์พูล ในตอนนั้นโดยยืนยันว่า เขาไม่เคยใก้ลเคียงกับการย้ายร่วมทัพ “หงส์แดง” ตามที่มีข่าวออกมาแต่อย่างใด “ผมไม่คิดว่ามันใกล้เคียงอย่างที่สื่อรายงาน ผมไม่อยากพูดอะไรที่ไม่เคารพ แต่เมื่อ เรอัล มาดริด มาถึง มันก็เป็นอีกระดับหนึ่ง”

นอกจากนั้นแล้วเมื่อถาม เบลลิงแฮม ว่ามีโอกาสย้ายร่วมทัพ “หงส์แดง” ในอนาคตหรือไม่เจ้าตัวระบุว่า “การย้ายไปอยู่กับ ลิเวอร์พูล ในอนาคตเหรอ? ผมคิดว่าในอีก 10-15 ปีข้างหน้า ผมยังจะใส่ชุดสีขาวอยู่ ผมมีความสุขดีกับ เรอัล มาดริด”