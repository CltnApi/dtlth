---
layout: post
code: "ART2411080712IY84VV"
origin_url: "https://www.khaosod.co.th/sports/news_9496199"
image: "https://github.com/user-attachments/assets/9ffd2264-caa4-4067-bb80-5ca06abdcca6"
title: "อายะ โอโฮริ ขนไก่สาวมือ 9 โลกชาวญี่ปุ่น ประกาศรีไทร์หลังจบปีนี้"
description: "อายะ โอโฮริ นักแบดมินตันหญิงเดี่ยวมือ 9 ของโลกชาวญี่ปุ่น แจ้งข่าวช็อกแฟนๆ ด้วยการประกาศเตรียมแขวนแร็กเก็ตในหลังจบปีนี้"
category: "SPORTS"
language: "th"
date: 2024-11-08T07:26:39.603Z
---

# อายะ โอโฮริ ขนไก่สาวมือ 9 โลกชาวญี่ปุ่น ประกาศรีไทร์หลังจบปีนี้

[![อายะ โอโฮริ ขนไก่สาวมือ 9 โลกชาวญี่ปุ่น ประกาศรีไทร์หลังจบปีนี้](https://www.khaosod.co.th/wpapp/uploads/2024/11/aya-ohori.jpg "อายะ โอโฮริ ขนไก่สาวมือ 9 โลกชาวญี่ปุ่น ประกาศรีไทร์หลังจบปีนี้")](https://www.khaosod.co.th/wpapp/uploads/2024/11/aya-ohori.jpg)

อายะ โอโฮริ นักแบดมินตันหญิงเดี่ยวมือ 9 ของโลกชาวญี่ปุ่น แจ้งข่าวช็อกแฟนๆ ด้วยการประกาศเตรียมแขวนแร็กเก็ตในหลังจบปีนี้

นักแบดมินตันวัย 28 ปี ได้แจ้งข่าวผ่านทางอินสตราแกรม โดยระบุว่า เธอจะรีไทร์หลังจากจบปีนี้

“สวัสดีค่ะทุกคน ฉันมีเรื่องสำคัญที่จะแจ้งให้ทุกๆคนทราบ

ฉันตัดสินใจที่จะรีไทร์ในปีนี้ค่ะ อาชีพแบดมินตันของฉันไม่ได้ราบรื่นเสมอไป แต่ว่าฉันก็สามารถผ่านมันมาได้จากการสนับสนุนของผู้คนมากมายที่อยู่รอบๆตัวฉัน

ฉันขอใช้โอกาสนี้ขอบคุณ โทนามิ (ต้นสังกัด) ที่ช่วยเหลือฉันในตลอดหลายปีที่ผ่านมา ขอบคุณสมาคมแบดมินตันญี่ปุ่น และผู้สนับสนุนทุกคนที่สนับสนุนฉัน หากไม่มีพวกคุณ ฉันไม่คิดว่าเส้นทางของฉันจะดำเนินมาถึงตอนนี้

ฉันรู้สึกขอบคุณจากก้นบึ้งของหัวใจต่อครอบครัวและเพื่อนๆ ที่คอยอยู่เคียงข้างฉันตลอดมา และทุกคนที่คอยให้กำลังใจฉันมาโดยตลอด ฉันได้เรียนรู้อะไรมากมายจากแบดมินตัน และได้พบกับประสบการณ์ที่ยอดเยี่ยมมากมายเลยค่ะ

ส่วนตัวแล้วฉันรักกีฬาแบดมินตัน และไม่ใช่เรื่องง่ายเลยที่ฉันจะตัดสินใจเลิกเล่นมัน แต่ฉันก็สัมผัสได้ว่า 22 ปีในอาชีพนักกีฬาที่ฉันได้รับการสนับสนุนจากทุกคนมันเป็นช่วงเวลาที่มีความสุขมาก

รายการ คุมาโมโต มาสเตอร์ จะเป็นทัวร์นาเมนต์สุดท้ายของฉันในญี่ปุ่น และฉันจะดีใจมากๆหากทุกคนยังคงสนับสนุนฉันต่อไป ขอบคุณสำหรับการสนับสนุนอันอบอุ่นเสมอมาของคุณ อายะ โอโฮริ”



