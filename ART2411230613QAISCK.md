---
layout: post
code: "ART2411230613QAISCK"
origin_url: "https://www.khaosod.co.th/sports/news_9518029"
image: "https://github.com/user-attachments/assets/317d852f-7d48-467f-aa8c-21c42705c487"
title: "อโมริม เชื่อคือเฮดโค้ชที่ใช่ของ แมนยู - ขอเวลา 2 ปีพิสูจน์ตัวเอง"
description: "รูเบน อโมริม เฮดโค้ชคนใหม่ของ แมนเชสเตอร์ ยูไนเต็ด เชื่อว่า ตัวเองเป็นคนที่ใช่สำหรับการคุมทัพ \"ปีศาจแดง\" พร้อมขอเวลา 2 ปีในการพิสูจน์ตัวเองกับสโมสร"
category: "SPORTS"
language: "th"
date: 2024-11-23T06:38:13.386Z
---

# อโมริม เชื่อคือเฮดโค้ชที่ใช่ของ แมนยู - ขอเวลา 2 ปีพิสูจน์ตัวเอง

[![อโมริม เชื่อคือเฮดโค้ชที่ใช่ของ แมนยู - ขอเวลา 2 ปีพิสูจน์ตัวเอง](https://www.khaosod.co.th/wpapp/uploads/2024/11/amorim-manchester-united-954.jpg "อโมริม เชื่อคือเฮดโค้ชที่ใช่ของ แมนยู - ขอเวลา 2 ปีพิสูจน์ตัวเอง")](https://www.khaosod.co.th/wpapp/uploads/2024/11/amorim-manchester-united-954.jpg)

**รูเบน อโมริม เฮดโค้ชคนใหม่ของ แมนเชสเตอร์ ยูไนเต็ด เชื่อว่า ตัวเองเป็นคนที่ใช่สำหรับการคุมทัพ “ปีศาจแดง” พร้อมขอเวลา 2 ปีในการพิสูจน์ตัวเองกับสโมสร**

โดย อโมริม เข้ามาทำหน้าที่เป็นเฮดโค้ชคนใหม่ของ แมนฯ ยูไนเต็ด แทนที่ อีริก เทน ฮาก ซึ่งโดนปลดจากตำแหน่งไป พร้อมเซ็นสัญญาเป็นเวลา 2 ปีครึ่ง

ล่าสุดในงานแถลงข่าวก่อนเกมที่ อโมริม จะประเดิมคุมทัพ “ปีศาจแดง” นัดแรกในการบุกเยือน อิปสวิช ทาวน์ ศึกพรีเมียร์ลีก อังกฤษ วันที่ 24 พ.ย. กุนซือวัย 39 ปีรายนี้เชื่อว่า เขาคือคนที่ใช่สำหรับตำแหน่งเฮดโค้ชของ แมนฯ ยูไนเต็ด ในเวลาที่เหมาะสม

“จะเรียกผมว่า ไร้เดียงสาก็ได้ แต่ผมเชื่อจริงๆ ว่าผมคือคนที่ใช่ในช่วงเวลาที่เหมาะสม ผมอาจคิดผิดก็ได้ แต่โลกก็ยังคงหมุนต่อไป ดวงอาทิตย์จะขึ้นอีกครั้ง ผมไม่กังวลเรื่องนั้น ผมเชื่อจริงๆ ว่าผมคือคนที่ใช่สำหรับงานนี้”

นอกจากนั้น อโมริม ยังระบุเพิ่มเติมว่า ตัวเองของเวลา 2 ปีในการพิสูจน์ตัวเองกับสโมสร และมาดูกันว่าจะเป็นอย่างไรหลังจากนั้น

“อีก 2 ปีคุณจะเข้าใจว่า ผมเป็นคนเหมาะสมที่จะอยู่ในกระบวนการนี้หรือไม่ อีก 2 ปีคุณจะเข้าใจว่าคุณต้องการเดินหน้าต่อไปในเส้นทางนี้หรือต้องการเปลี่ยนแปลง ผมรู้ว่า ถ้าคุณอยู่ที่ แมนฯ ยูไนเต็ด คุณต้องชนะเกม ดังนั้นผมจะไม่บอกคุณว่า ผมต้องการเวลาอีกเยอะ”

ขอบคุณภาพจาก X : @ManUtd