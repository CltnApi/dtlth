---
layout: post
code: "ART2410310916KRTN7R"
origin_url: "https://www.khaosod.co.th/https://www.khaosod.co.th/special-stories/news_9483086"
image: "https://github.com/user-attachments/assets/02038a56-3ce5-4085-8322-557113f4d09b"
title: "เจ้าบ่าวเซ็ง เช่าโรลส์-รอยซ์ไปรับเจ้าสาว เจอชาวบ้านแห่ล้อมรถขอเงิน  ทำรูปปั้นหน้ารถพังยับ"
description: "เจ้าบ่าวเซ็ง อุตส่าห์เช่าโรลส์-รอยซ์ไปรับเจ้าสาว เจอชาวบ้านแห่ล้อมรถขอเงิน สุดชุลมุน ทำรูปปั้นหน้ารถพังยับ"
category: "SPECIAL_STORIES"
language: "th"
date: 2024-10-31T11:10:37.748Z
---

# เจ้าบ่าวเซ็ง เช่าโรลส์-รอยซ์ไปรับเจ้าสาว เจอชาวบ้านแห่ล้อมรถขอเงิน  ทำรูปปั้นหน้ารถพังยับ

[![เจ้าบ่าวเซ็ง เช่าโรลส์-รอยซ์ไปรับเจ้าสาว เจอชาวบ้านแห่ล้อมรถขอเงิน  ทำรูปปั้นหน้ารถพังยับ](https://www.khaosod.co.th/wpapp/uploads/2024/10/car1030-1w.jpg "เจ้าบ่าวเซ็ง เช่าโรลส์-รอยซ์ไปรับเจ้าสาว เจอชาวบ้านแห่ล้อมรถขอเงิน  ทำรูปปั้นหน้ารถพังยับ")](https://www.khaosod.co.th/wpapp/uploads/2024/10/car1030-1w.jpg)

**เจ้าบ่าวเซ็ง อุตส่าห์เช่าโรลส์-รอยซ์ไปรับเจ้าสาว เจอชาวบ้านแห่ล้อมรถขอเงิน สุดชุลมุน ทำรูปปั้นหน้ารถพังยับ**
เมื่อวันที่ 1 ตุลาคม ที่ผ่านมา ถือเป็นวันชาติของจีน คู่บ่าวสาวหลายคู่นิยมจัดงานแต่งงานในวันนั้น และเพื่อความยิ่งใหญ่สมบูรณ์แบบ นอกจากตกแต่งสถานที่แล้ว ขบวนรถก็ต้องยิ่งใหญ่ไม่แพ้กัน หลายคนนิยมเช่ารถหรูมาร่วมขบวน เช่นเดียวกับบ่าวสาวคู่นี้ แต่ดูเหมือนความฝันเขาต้องพังสลาย เพราะโดนชาวบ้านทำลายไม่มีชิ้นดี
ตามรายงาน เจ้าบ่าวคนหนึ่งในเมณฑลซานซี ของจีน ตัดสินใจเช่ารถโรลส์-รอยซ์ เพื่อมาใช้ในขบวนรับเจ้าสาว แต่ทว่าได้เกิดเหตุการณ์ไม่คาดฝัน เมื่อขบวนรถขับผ่านพื้นที่ชนบท และมีชาวบ้านกลุ่มหนึ่งเข้ามาขวางพร้อมเรียกร้องเงิน โดยชาวบ้านมองว่าวันแต่งงานเช่นนี้ เจ้าของรถจะต้องแจกจ่ายเงินเพื่อความมงคล หากไม่ยินยอมจะไม่ได้รับอนุญาตให้ผ่านทาง
[![](https://www.khaosod.co.th/wpapp/uploads/2024/10/car1030-1.jpg)](https://www.khaosod.co.th/wpapp/uploads/2024/10/car1030-1.jpg)
เนื่องจากเจ้าบ่าวไม่ยอมให้เงิน เหล่าชาวบ้านจึงพากันล้อมรถไว้ บางคนเห็นรูปปั้น Spirit of Ecstasy บนฝากระโปรงที่ดูมันวาว ต่างคิดว่าเป็นทองคำจริงจึงพยายามแกะออก ทำรูปปั้นของรถเสียหาย
เป็นที่ทราบกันดีว่ารูปปั้นมีมูลค่าสูง ทางเจ้าบ่าวจึงรีบแจ้งตำรวจทันที ซึ่งตำรวจตัดสินว่าชาวบ้านกลุ่มนี้มีความผิด ต้องรับผิดชอบและต้องจ่ายค่าชดเชยสำหรับความเสียหายดังกล่าว
สำหรับเหตุการณ์ครั้งนี้ ชาวเน็ตวิพากษ์วิจารณ์การกระทำที่ไร้อารยธรรมของกลุ่มชาวบ้าน พร้อมเรียกร้องให้มีมาตรการที่เข้มงวดในการจัดการกรณีที่คล้ายกัน เพื่อเลี่ยงไม่ให้เหตุการณ์เช่นนี้เกิดขึ้นอีก
**ขอบคุณที่มา** soha