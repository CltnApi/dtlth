---
layout: post
code: "ART2411130842UVX2C3"
origin_url: "https://www.khaosod.co.th/sports/news_9503591"
image: "https://github.com/user-attachments/assets/016ebec3-4115-4e70-ac73-ca7dcb78a47f"
title: "เสี่ยโบ๊ท สุดทน เปิดภาพแฉ นักการเมืองท้องถิ่นดัง จ้าง สองหมัด ล้มมวย"
description: "เสี่ยโบ๊ท สุดทน เปิดภาพแฉ นักการเมืองท้องถิ่นดัง จ้าง สองหมัด ล้มมวย นักมวยอ้างแฟนถูกจับเป็นตัวประกัน รวบรวมหลักฐาน หวังเอาเข้าคุก "
category: "SPORTS"
language: "th"
date: 2024-11-13T08:51:38.322Z
---

# เสี่ยโบ๊ท สุดทน เปิดภาพแฉ นักการเมืองท้องถิ่นดัง จ้าง สองหมัด ล้มมวย

[![เสี่ยโบ๊ท สุดทน เปิดภาพแฉ นักการเมืองท้องถิ่นดัง จ้าง สองหมัด ล้มมวย](https://www.khaosod.co.th/wpapp/uploads/2024/11/boxing.jpg "เสี่ยโบ๊ท สุดทน เปิดภาพแฉ นักการเมืองท้องถิ่นดัง จ้าง สองหมัด ล้มมวย")](https://www.khaosod.co.th/wpapp/uploads/2024/11/boxing.jpg)

**เสี่ยโบ๊ท สุดทน เปิดภาพแฉ นักการเมืองท้องถิ่นดัง จ้าง สองหมัด ล้มมวย นักมวยอ้างแฟนถูกจับเป็นตัวประกัน รวบรวมหลักฐาน หวังเอาเข้าคุก**

หลัง **สองหมัด พยัคฆ์คำสิงห์** ล้มมวยในการขึ้นชกกับ **ชรัณ ดาบรันสารคาม** ในยกที่ 3 ศึกเพชรยินดี ที่เวทีราชดำเนิน เมื่อวันที่ 7 พ.ย.2567 ที่ผ่านมา โดยสารภาพว่าได้รับการว่าจ้าง 250,000 บาท ต่อมา **สมรักษ์ คำสิงห์** อดีตฮีโร่เหรียญทองโอลิมปิก เข้าแจ้งความกับตำรวจ ให้ดำเนินคดีกับนักมวยในสังกัดและขบวนการรับจ้างล้มมวย

ด้าน **เสี่ยโบ๊ท ณัฐเดช วชิรรัตนวงศ์** เจ้าของรายการ กล่าวในรายการ **PetchyindeeTalk** กล่าวตอนหนึ่งระบุว่า มวยคู่นี้ขึ้นมา 2 ยก สองหมัด ต้องเป็นต่อ แต่พอยก 3 เสียงโห่เริ่มมา ส่วนจังหวะทิ้งตัว เหมือนมวยใจหมา นั่งดูไกลๆก็รู้อยู่แล้วว่าล้มมวย มันลงไม่มีชั้นเลย พอลงจากเวทีมาเสร็จ เข้าห้องสอบสวน ทุกครั้งที่มีล้มมวยถ้าอยู่ในเหตุการณ์จะเข้าไปนั่งสอบด้วย และเข้าไปถามว่าล้มไหม เขานั่งตาเหลือก ก็ยืนกรานว่าไม่ล้ม

เสี่ยโบ๊ท เปิดภาพแฉ ขบวนการจ้างล้มมวย

สอบไปสอบมาเมื่อเขาบอกไม่ล้ม ก็เลยเดินออกมาจากห้อง ก่อนจะสารภาพว่าล้มมวย 2.5 แสนบาท เมื่อเดินกลับไปที่ห้อง ถามรายละเอียดว่า แฟนถูกจับเป็นตัวประกัน เลยจ้องล้มมวย ซึ่งแฟนไปรอรับเงินที่โลตัส บางปู สมุทรปราการ พอเอยถึงที่นี่ เลยแวบขึ้นมา ซึ่งเป็นชุดเดิม และเป็นแบบนั้นจริงๆ

**เสี่ยโบ๊ท** กล่าวต่อว่า ที่ผมไม่โพสต์ เพราะไปรวบรวมหลักฐาน ก่อนพบภาพวงจรปิดผู้ว่าจ้างล้ม คือผู้ชายเสื้อขาว กับแฟนและน้องสาวแฟนของสองหมัด ซึ่งคนที่ว่าจ้างนั้นเคยเป็นนักการเมืองท้องถิ่น ในตำแหน่งรองนายกเทศมนตรี โดยเมื่อไปถึงโลตัส คนว่าจ้างล้มบอกว่าจะไปกดเงิน

ต่อมามีผู้ร่วมขบวนการเสื้อส้ม กับ เสื้อแดง ที่นั่งเฝ้าเด็ก 2 คน ส่วนชายเสื้อขาวขับรถออกไปเล่นมวย กระทั่งนักมวยโดนไล่ลง งานที่ว่าจ้างไม่ผ่าน ทำให้ผู้ร่วมขบวนการทั้ง 2 คนเดินแยกย้ายออกมา ส่วนเด็ก 2 คน ก็เดินออกมาและเรียกรกกลับบ้าน

“ผมรับไม่ได้จริงๆเรื่องล้มมวย ท่านก็เป็นผู้หลักผู้ใหญ่ อายุรุ่นพ่อผมแล้ว ผมไม่อยากพูด แต่พอมาทำรายการผม ความเสียหายมันเกิดขึ้น ทุกวันนี้สปอนเซอร์ก็ขายอยากอยู่แล้ว พอเจอเรื่องล้มมวยภาพลักษณ์รายการใครจะอยากซื้อ ทำมาหากินลำบากอยู่แล้ว ยังมาซ้ำเติมอีก ซึ่งทำให้รายการ และ สนามมวยเสียหาย”**เสี่ยโบ๊ท** กล่าว

สองหมัด พยัคฆ์คำสิงห์

เสี่ยโบ๊ท เผยว่า ชุดนี้ที่จ้างล้มมวย ไม่ใช่ครั้งแรก และในช่วงหลังวงการมวยมันแย่ เด็ก 11 ขวบยังล้มมวย เราสอนเด็กยังไง อยากรู้พวกที่จ้องจ้างกรรมการ จ้องล้มมวย จ้องวางยา อยากถามว่าสังคมนี้จะอยู่อย่างไร ซึ่งทุกรายการที่ล้มมีหลายคนมาก ยืนยันว่าเพชรยินดี มวยที่ล้มจะไม่จัดขึ้นชกอย่างแน่นอน ส่วนศึกอื่นไม่รู้นะ แต่รายการเราไม่ให้ขึ้นชกอยู่แล้ว

อยากวิงวอน วงการมวยไทยถูกซ้ำเติมแล้วซ้ำเติมอีก ทุกวันนี้หากินก็ลำบากอยู่แล้ว จะหารายได้มาจ่ายค่าตัวนักมวยจะไม่พออยู่แล้ว เห็นใจกันบ้างเถอะ แต่ยังไม่มีเคสไหนที่ติดคุกจริงๆ ครั้งนี้เลยรวบรวมหลักฐานให้แน่นที่สุด

ด้าน **นัท เพชรยินดี** เผยว่า หลังเด็กรับสารภาพ ถูกนำมาแจ้งความดำเนินคดี โดยพบว่ามีการโอนเงินก่อนชก ตั้งแต่ต้นเดือน พ.ย. โดยคนจ้าง มาพบกับนักมวยตั้งแต่ไฟต์ก่อนหน้าที่ สองหมัด ขึ้นชก ซึ่งผู้ว่าจ้าง ได้โอนเงิน และ เอาเงินให้นักมวยเพื่อเป็นการซื้อใจมาเรื่อยๆ จึงนำหลักฐานให้ตำรวจดำเนินคดี

**ทั้งนี้ในรายการดังกล่าว ยังเปิดภาพ คนว่าจ้าง สองหมัด ล้มมวย และผู้ร่วมขบวนการด้วย**

