---
layout: post
code: "ART2410310916M9EIWH"
origin_url: "https://www.khaosod.co.th/https://www.khaosod.co.th/sports/news_9484029"
image: "https://github.com/user-attachments/assets/cb1c96f0-a21e-446f-9430-4c803fcab827"
title: "อาร์เนอ ชมผลงานแข้งสำรอง ลิเวอร์พูล เกมเฉือน ไบรตัน - รับทำจัดตัวจริงยาก"
description: "อาร์เนอ ชล็อต เฮดโค้ช ลิเวอร์พูล ให้สัมภาษณ์ชื่นชมผลงานบรรดาผู้เล่นสำรองของทีมในเกมบุกเฉือน ไบรตัน พร้อมรับทำให้จัดแข้งลงสนามว่าจะเลือกใครเป็นตัวจริงยาก"
category: "SPORTS"
language: "th"
date: 2024-11-01T12:00:38.737Z
---

# อาร์เนอ ชมผลงานแข้งสำรอง ลิเวอร์พูล เกมเฉือน ไบรตัน - รับทำจัดตัวจริงยาก

[![อาร์เนอ ชมผลงานแข้งสำรอง ลิเวอร์พูล เกมเฉือน ไบรตัน - รับทำจัดตัวจริงยาก](https://www.khaosod.co.th/wpapp/uploads/2024/10/Arne-Slot-Brighton-8646.jpg "อาร์เนอ ชมผลงานแข้งสำรอง ลิเวอร์พูล เกมเฉือน ไบรตัน - รับทำจัดตัวจริงยาก")](https://www.khaosod.co.th/wpapp/uploads/2024/10/Arne-Slot-Brighton-8646.jpg)

**อาร์เนอ ชล็อต เฮดโค้ช ลิเวอร์พูล ให้สัมภาษณ์ชื่นชมผลงานบรรดาผู้เล่นสำรองของทีมในเกมบุกเฉือน ไบรตัน พร้อมรับทำให้จัดแข้งลงสนามว่าจะเลือกใครเป็นตัวจริงยาก**

โดย ลิเวอร์พูล ในฐานะแชมป์เก่าซึ่งเกมนี้มีการโรเตชั่นผู้เล่นหลายรายบุกเอาชนะ ไบรตัน 3-2 ในเกมคาราบาว คัพ รอบ 16 ทีมสุดท้ายเมื่อวันที่ 30 ต.ค.

เกมนี้ทีมเยือนได้ประตูจาก โคดี กักโป นาที 46 และ63 รวมถึงหลุยส์ ดิอาซ นาที 85 ส่วนเจ้าถิ่นได้จาก ซิมง อาดินกรา นาที 81 และ ทาริก แลมป์ตีย์ นาที 90

จากผลที่เกิดขึ้นทำให้ “หงส์แดง” ผ่านเข้าสู่รอบ 8 ทีมสุดท้ายไปพบกับ เซาธ์แฮมป์ตัน ทีมร่วมศึกพรีเมียร์ลีกอีกสโมสรโดยจะเล่นเป็นทีมเยือน

Liverpool’s manager Arne Slot reacts during the English League Cup soccer match between Brighton and Liverpool at Falmer Stadium in Brighton, England, Wednesday, Oct. 30, 2024. (AP Photo/Dave Shopland)



หลังเกม อาร์เนอ กล่าวถึงผลงานของทีมว่า “ถ้าคุณต้องมาที่นี่ คุณจะรู้ว่ามันจะเป็นเกมที่ยากเพราะสไตล์การเล่นของพวกเขา เพราะการคัดเลือกผู้เล่นที่นี่ในช่วงไม่กี่ปีที่ผ่านมา และการได้ชัยชนะที่นี่ถือเป็นเรื่องน่ายินดีในระยะยาว

“ผมชอบสิ่งที่เห็นจากผู้เล่นที่ไม่ได้ลงเล่นมากนักในฤดูกาลนี้ พวกเขาสามารถเล่นในสไตล์เดียวกับที่เราทำเป็นประจำ และพวกเขานำคุณภาพเข้ามาในเกม นั่นยิ่งทำให้ยากขึ้นสำหรับผมที่จะจัดตัวจริงในสัปดาห์ต่อๆ ไป”

นอกจากนั้นเฮดโค้ชวัย 46 ปียังพูดถึงฟอร์มของ โคดี กักโป ที่ยิงคนเดียว 2 ประตูในแมตช์นี้ว่า “เขาเป็นผู้เล่นที่ดีของ ลิเวอร์พูล มาเป็นเวลานานแล้ว และเขายังคงทำแบบนั้นต่อไป ซึ่งนั่นเป็นเรื่องดี สำหรับผม เขาเป็นตัวจริงอย่างสม่ำเสมอ เขาไม่ได้ลงเล่นทุกเกม แต่เขาได้ลงเล่นเป็นประจำ และเขาต้องแข่งขันอย่างหนักกับ หลุยส์ ดิอาซ ซึ่งเมื่อเขาหันไปทางซ้าย เขาก็ยิงประตูได้เช่นกัน”