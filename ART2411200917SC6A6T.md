---
layout: post
code: "ART2411200917SC6A6T"
origin_url: "https://www.khaosod.co.th/entertainment/news_9514035"
image: "https://github.com/user-attachments/assets/426700ea-f7be-4e37-8bf2-186574783da5"
title: "อิงฟ้า ส่งกำลังใจเชียร์ โอปอล เผยบอสไม่ห้ามเชียร์ข้ามเวที ขอแค่อย่าเปรียบเทียบ"
description: "อิงฟ้า วราหะ ส่งกำลังใจเชียร์ โอปอล สุชาตา ชื่นชมรับแรงกดดัน ตอบคำถามดี ยืนยันบอสณวัฒน์ไม่ห้ามเชียร์ข้ามเวที ขอแค่อย่าเปรียบเทียบ"
category: "ENTERTAINMENT"
language: "th"
date: 2024-11-20T09:22:19.662Z
---

# อิงฟ้า ส่งกำลังใจเชียร์ โอปอล เผยบอสไม่ห้ามเชียร์ข้ามเวที ขอแค่อย่าเปรียบเทียบ

[![อิงฟ้า ส่งกำลังใจเชียร์ โอปอล เผยบอสไม่ห้ามเชียร์ข้ามเวที ขอแค่อย่าเปรียบเทียบ](https://www.khaosod.co.th/wpapp/uploads/2024/11/engfa1.jpg "อิงฟ้า ส่งกำลังใจเชียร์ โอปอล เผยบอสไม่ห้ามเชียร์ข้ามเวที ขอแค่อย่าเปรียบเทียบ")](https://www.khaosod.co.th/wpapp/uploads/2024/11/engfa1.jpg)

_**อิงฟ้า วราหะ ส่งกำลังใจเชียร์ โอปอล สุชาตา ชื่นชมรับแรงกดดัน ตอบคำถามดี ยืนยันบอสณวัฒน์ไม่ห้ามเชียร์ข้ามเวที ขอแค่อย่าเปรียบเทียบ**_

แม้จะอยู่กันคนละเวที แต่ก็คอยเชียร์และส่งกำลังให้กับนางงามที่เป็นตัวแทนของประเทศไทยกับการไปคว้ามง 3 กลับมาฝากแฟนๆ ชาวไทยอยู่เสมอๆ สำหรับ **อิงฟ้า วราหะ**

[![](https://www.khaosod.co.th/wpapp/uploads/2024/11/engfa4.jpg)](https://www.khaosod.co.th/wpapp/uploads/2024/11/engfa4.jpg)

ล่าสุดวันที่ 19 พ.ย. เธอได้มาร่วมงาน Central Danim Fest “bearbeary” ณ ลานโปรโมชั่นชั้น 1 ศูนย์การค้าเซ็นทรัลเวสเกต พร้อมเล่าโมเมนต์เชียร์การประกวดมิสยูเวิร์ส 2024 ที่ผ่านมาร่วมกับบอส ณวัฒน์ พร้อมส่งกำลังใจให้กับโอปอล สุชาตา หลังคว้ารองอันดับ 3 มิสยูนิเวิร์ส 2024

**มิสยูนิเวิร์สประเทศเดนมาร์กที่ประกวดปีเดียวกับอิงฟ้า****?** “ปีก่อนคิดว่าสวยแล้วปีนี้ก็คือสวยกว่าเดิม ก็ยินดีด้วย จริงๆ เราก็เชียร์คนไทย แต่สุดท้ายมันก็อยู่ที่กรรมการ ก็ขอแสดงความยินดีด้วย เขาก็สวยจริงๆ”

**ย้อนไปตอนที่ประกวดด้วยกันเรามีการคลุกคลีกับมิสเดนมาร์กไหม****?** “ไม่ค่อยเท่าไหร่ ส่วนใหญ่เราจะอยู่กับทางเอเชีย คนที่เป็นต่างชาติส่วนใหญ่เขาจะมีกลุ่มของเขา แต่ว่าปีหนูก็คือคอนเฟิร์มว่าน่ารักทุกคน และจำได้ว่าเขาก็เป็นอีกคนที่น่ารักเหมือนตุ๊กตาเลย”

ADVERTISEMENT

[![](https://www.khaosod.co.th/wpapp/uploads/2024/11/engfa7.jpg)](https://www.khaosod.co.th/wpapp/uploads/2024/11/engfa7.jpg)

**สมมงไหม****?** “ก็สมมงนะ คือหนูไม่กล้าคอนเซิน ด้วยความที่คนไทยเราอาจจะมองว่าสวยแบบนี้ ต่างชาติอาจจะมองว่าแบบนี้ ความสวยมันมีมาตรฐานไม่เหมือนกัน สำหรับเรา เราก็รู้สึกว่าเขาเหมือนตุ๊กตา ก็สวย”

**อีกเรื่องหนึ่งคือการให้กำลังใจสาวไทยด้วยกันเอง หลายคนก็มองว่าน้ำใจของนางงามไทยดีมากๆ เลย****?** “สุดท้ายมันก็คือตัวแทนของคนไทย คือถ้าไประดับโลกยิ่งคนไทยได้ มันก็เป็นสิ่งที่น่าชื่นชมอยู่แล้ว การแข่งขันมันก็คือการแข่งขัน แต่สุดท้ายเวลาเราส่งคนไทยออกไป เราอยากจะเห็นจุดที่มันไปถึงจุดสูงสุดเพื่อความภาคภูมิใจ เพราะคนไทยก็เชียร์ กันอยู่แล้ว”

**มีความเห็นบอกว่า บอส ณวัฒน์ไม่ว่าเหรอเชียร์ข้ามเวที****?** “(ยิ้ม) ดูด้วยกัน คือจริงๆ มันเป็นงานบวงสรวงของหยดฝนกลิ่นสนิม ซึ่งบอสเองก็เป็นคนบอกให้ทีมงานรอด้วยนะ ก็นั่งดูด้วยกัน ตอนแรกเราก็คิดว่าดูต่อหน้าเขาจะเป็นอะไรไหมน้อ แต่เขาก็บอกว่าดูเลยไม่เป็นไร ก็เชียร์ด้วยกันแล้วเขาก็เห็นว่าเม็กซิโก-เดนมาร์ก ซึ่งจะเป็นคนที่เคยประกวดมิสแกรนด์ ก็แสดงความยินดีด้วย”

[![](https://www.khaosod.co.th/wpapp/uploads/2024/11/engfa3.jpg)](https://www.khaosod.co.th/wpapp/uploads/2024/11/engfa3.jpg)



**บอสก็ไม่ได้ซีเรียสเรื่องนี้เลยอย่างที่ชาวเน็ตเขาคิดกัน****?** “ไม่ค่ะ เขาค่อนข้างที่จะรีแลกซ์กับทุกเรื่องมากๆ”

**เขาเชียร์ยังไงบ้าง****?** “เขาพูดไว้เลยว่าคนนี้จะได้เท่านี้ๆ แล้วก็เป็นไปตามที่เขาพูดจริงๆ ก็ยังอึ้งอยู่ว่าแม่นเนาะ และเราก็แอบลุ้น ลึกๆ ในใจก็คนไทยเนาะ มันได้ก็ถือว่าเก่งมากๆ”

**มีอะไรจะบอกโอปอลไหมในฐานะที่เป็นแฟนนางงามและคนไทยด้วยกัน****?** “จริงๆ ก็เก่งมากๆ แล้วที่สามารถรับความกดดัน คือการเป็นตัวแทนของคนไทยมันมีทั้งความกดดัน การวิพากษ์วิจารณ์ต่างๆไม่ใช่แค่คนไทยอย่างเดียวแต่ทั่วโลก แฟนนางงามก็ต้องรับให้ได้ แต่หนูรู้สึกว่าเขาไปอยู่ในจุดๆ นั้น เขาทำเต็มที่ในทุกๆ พาร์ต และชื่นชมในการตอบคำถามที่ตอบคำถามได้ดีด้วย สุดท้ายแล้วมันเป็นภาพรวมระดับโลก เรามีน้ำใจนักกีฬาอยู่แล้วเราก็รับผล โดยคนไทยหนูเชื่อว่าทุกคนภูมิใจในตัวเขาอยู่แล้ว”

[![](https://www.khaosod.co.th/wpapp/uploads/2024/11/engfa8.jpg)](https://www.khaosod.co.th/wpapp/uploads/2024/11/engfa8.jpg)

**ในเรื่องของความกดดันซึ่งแฟนงามๆ ก็รู้สึกว่ามันไม่แฟร์อยากจะปลอบใจแฟนนางงามด้วยไหม****?** “สุดท้ายก็ไม่ได้อยู่ที่ตำแหน่งหรอก ว่าใครจะต่อยอดได้ไกลแค่ไหนแต่อยู่ที่ตัวนางงามจริงๆ เขากลับมาเราก็สามารถที่จะรักและสนับสนุนนางงามที่ชื่นชอบต่อไปได้ สุดท้ายเราก็ต้องเป็นน้ำใจนักกีฬาแหละค่ะ”

**อีกเรื่องคือเรื่องโปรดักชั่นในวันไฟนอล หรือวันต่างๆ เขามีการเปรียบเทียบ 2 เวที?** “มันก็แล้วแต่คนชอบนะ มันต่างบริบทกัน บางคนก็ชอบแบบนี้ บางคนก็ชอบแบบนี้ แต่สำหรับมิสแกรนด์ คือหนูอยู่ข้างในจะรู้ว่าตัวบอสเองเขาทุ่มเทจริงๆ อย่างปีนี้ก็คือหมดงบไปหลายล้านเลย ในเรื่อง โปรดักชั่นต่างๆ ที่ทุกคนเห็นเพื่อแฟนนางงามที่รอคอยสำหรับการประกวดและการให้ความสำคัญกับควีนแต่ละคนที่จะได้อำลาตำแหน่ง หรือจะได้เดินบนสเตจ เพราะก็มีแฟนนางงามหลายๆ คนที่ติดตามแกรนด์มากขึ้นๆ เราก็ตั้งใจทำให้เต็มที่”

**รับไหมว่าเป็นเวทีอันดับ 1****?** “หนูว่าถ้าเขายกให้ เราก็รับอยู่แล้ว แต่ไม่อยากให้ไปเปรียบเทียบเพราะเรามีแฟนนางงามไม่เหมือนกัน แล้วแต่ความชอบ แต่ถ้ายกให้เราเป็นที่หนึ่ง หรือชื่นชมในการจัดเวทีเราก็น้อมรับอยู่แล้ว จะได้หายเหนื่อยกับสิ่งที่เราทุ่มเทลงไป”

[![](https://www.khaosod.co.th/wpapp/uploads/2024/11/engfa6.jpg)](https://www.khaosod.co.th/wpapp/uploads/2024/11/engfa6.jpg)