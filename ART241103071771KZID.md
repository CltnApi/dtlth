---
layout: post
code: "ART241103071771KZID"
origin_url: "https://www.khaosod.co.th/sports/news_9488294"
image: "https://github.com/user-attachments/assets/3fd50905-0cb1-455c-91d5-6ed6d8d5b634"
title: "ณัฐวุฒิ-อรอนงค์ คว้าแชมป์นักวิ่งไทย ชลบุรีมาราธอน เคนย่า-เอธิโอเปีย แชมป์โอเวอร์ออลชาย-หญิง"
description: "การแข่งขันบางแสน42 ชลบุรีมาราธอน 2024 งานวิ่งมาราธอนมาตรฐานระดับ World Athletics Elite Label จัดขึ้นต่อเนื่องเป็นปีที่ 8 เปิดฉากขึ้นเมื่อช่วงเช้าตรู่วันอาทิตย์ ที่ 3 พ.ย.ที่ผ่านมา"
category: "SPORTS"
language: "th"
date: 2024-11-03T07:20:52.858Z
---

# ณัฐวุฒิ-อรอนงค์ คว้าแชมป์นักวิ่งไทย ชลบุรีมาราธอน เคนย่า-เอธิโอเปีย แชมป์โอเวอร์ออลชาย-หญิง

[![ณัฐวุฒิ-อรอนงค์ คว้าแชมป์นักวิ่งไทย ชลบุรีมาราธอน เคนย่า-เอธิโอเปีย แชมป์โอเวอร์ออลชาย-หญิง](https://www.khaosod.co.th/wpapp/uploads/2024/11/BANGSAEN42-.jpg "ณัฐวุฒิ-อรอนงค์ คว้าแชมป์นักวิ่งไทย ชลบุรีมาราธอน เคนย่า-เอธิโอเปีย แชมป์โอเวอร์ออลชาย-หญิง")](https://www.khaosod.co.th/wpapp/uploads/2024/11/BANGSAEN42-.jpg)

การแข่งขันบางแสน42 ชลบุรีมาราธอน 2024 งานวิ่งมาราธอนมาตรฐานระดับ World Athletics Elite Label จัดขึ้นต่อเนื่องเป็นปีที่ 8 เปิดฉากขึ้นเมื่อช่วงเช้าตรู่วันอาทิตย์ ที่ 3 พ.ย.ที่ผ่านมา

โดยผลการแข่งขันอันดับ 1 โอเวอร์ออลฝ่ายชาย แชมป์ตกเป็นของ คาลิปุส ลอมไวย์ ปอดเหล็กจากเคนย่า ด้วยเวลา 2:19:03 ชั่วโมง ส่วนอันดับ 2 เป็นของ กลอฟฟรี เบอเจน จากเคนย่าเช่นกัน เวลา 2:19:12 ชั่วโมง และอันดับ 3 ดาเมทิว เดชาซ่า เบย์เยเน่ จากเอธิโอเปีย เวลา 2:20:07 ชั่วโมง

ด้านโอเวอร์ออลฝ่ายหญิง แชมป์ตกเป็นของ เมห์เร็ต เกเมด้า โรบ จากเอธิโอเปีย วิ่งเข้าเส้นชัย ด้วยเวลา 2:42:18 ชั่วโมง เฉือนเอาชนะ อันดับสอง ทีกีสต์ บิกิลา เดมี อันดับสองที่ทำเวลา เวลา 2:42:19 ชั่วโมง ไปเพียงเสี้ยววินาที อันดับ 3 ได้แก่ อายันทู คูเมล่า ทาเดดส์เซ่ จากเอธิโอเปีย เวลา 2:42:24 ชั่วโมง

ด้านแชมป์นักวิ่งชาวไทยอันดับ 1 ฝ่ายชาย “บิ๊ก” ณัฐวุฒิ อินนุ่ม วิ่งนำม้วนเดียวเข้าเส้นชัยด้วยเวลา 2:32:41 ชั่วโมง และที่ 1 ฝ่ายหญิงตกเป็นของ “ครูขม อรอนงค์ วงศร ที่สามารถวิ่งทำลายสถิติสนาม เข้าเส้นชัยด้วยเวลา 2.52:30 ชั่วโมง พร้อมคว้าตั๋วไปวิ่งงาน นาโกย่า วีเมนส์ มาราธอน ที่ประเทศญี่ปุ่น

ขอบคุณภาพจากเฟซบุ๊ก : BANGSAEN42