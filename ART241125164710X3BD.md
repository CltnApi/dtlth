---
layout: post
code: "ART241125164710X3BD"
origin_url: "https://www.khaosod.co.th/sports/news_9521058"
image: "https://github.com/user-attachments/assets/65bb923a-0338-46e8-b656-c934ca947727"
title: "เดอ บรอยน์ รับอาจอยู่ แมนซิตี้ ปีสุดท้าย - บอร์ดบริหารแทงกั๊กสัญญาใหม่"
description: "เควิน เดอ บรอยน์ กองกลาง แมนซิตี้ เปิดใจ อาจค้าแข้งกับ เรือใบสีฟ้า เป็นฤดูกาลสุดท้าย หลังจากการเจรจาสัญญาใหม่ ยังไม่คืบหน้ามิดฟิลด์ วัย 33 ปี"
category: "SPORTS"
language: "th"
date: 2024-11-25T16:51:06.867Z
---

# เดอ บรอยน์ รับอาจอยู่ แมนซิตี้ ปีสุดท้าย - บอร์ดบริหารแทงกั๊กสัญญาใหม่

[![เดอ บรอยน์ รับอาจอยู่ แมนซิตี้ ปีสุดท้าย - บอร์ดบริหารแทงกั๊กสัญญาใหม่](https://www.khaosod.co.th/wpapp/uploads/2024/11/KDB3.jpg "เดอ บรอยน์ รับอาจอยู่ แมนซิตี้ ปีสุดท้าย - บอร์ดบริหารแทงกั๊กสัญญาใหม่")](https://www.khaosod.co.th/wpapp/uploads/2024/11/KDB3.jpg)

เควิน เดอ บรอยน์ กองกลาง แมนซิตี้ เปิดใจ อาจค้าแข้งกับ เรือใบสีฟ้า เป็นฤดูกาลสุดท้าย หลังจากการเจรจาสัญญาใหม่ ยังไม่คืบหน้า

มิดฟิลด์ วัย 33 ปี จะหมดสัญญาในสิ้นฤดูกาลนี้ แต่อาการบาดเจ็บ เมื่อ ก.ย. ทำให้การเจรจาต่อสัญญา ต้องหยุดชะงักไป ล่าสุด เดอ บรอยน์ เผยว่า “แน่นอนว่า ผมเริ่มต้นฤดูกาลด้วยการรู้ว่าจะมีการพูดคุยถึงสัญญาใหม่ แต่ พอมีเหตุขึ้นมา เรื่องดังกล่าวก็ถูกพักไปเลย”

“ผมหวังว่าจะได้พักไม่นาน แต่สุดท้ายก็กลายเป็นแปดหรือเก้าสัปดาห์ ผมเลยอยากจะกลับมาให้เร็วที่สุด แล้วที่เหลือค่อยว่ากัน ผมคงไม่ได้หมกหมุ่นอยู่กับเรื่องนี้เรื่องเดียว ผมมีความสุขดี ผมแค่อยากเล่นฟุตบอล การเจรจาคงจะมาในเร็วๆนี้ แต่ถ้าไม่มีการพูดถึง นี่จะเป็นฤดูกาลสุดท้าย”

ก่อนหน้านี้ เดอ บรอยน์ เคยให้สัมภาษณ์เปิดกว้างว่าพร้อมจะย้ายไปค้าแข้งใน ซาอุดิอาระเบีย โดยระบุว่า การค้าแข้งในตะวันออกลาง เพียง 2 ปี อาจจะสร้างรายได้มากเท่าๆกับที่ค้าแข้งมาตลอดอาชีพเลยก็ได้