---
layout: post
code: "ART2411131016WL888L"
origin_url: "https://www.khaosod.co.th/sports/news_9504059"
image: "https://github.com/user-attachments/assets/ea971832-c88b-41bc-84ec-492b04e4e8ab"
title: "ไม่อยู่ในแผน อโมริม ส่อปล่อยยืม เซิร์กเซ ตลาดแข้งเดือน ม.ค. - หนึ่งบิ๊กทีมสนคว้า"
description: "รูเบน อโมริม เฮดโค้ชคนใหม่ แมนเชสเตอร์ ยูไนเต็ด ตกเป็นข่าวเตรียมปล่อย โจชัว เซิร์กเซ กองหน้าคนใหม่ออกจากทีมด้วยสัญญายืมตัวในตลาดแข้งเดือน ม.ค.นี้ โดยมี ยูเวนตุส ให้ความสนใจ"
category: "SPORTS"
language: "th"
date: 2024-11-13T10:21:26.173Z
---

# ไม่อยู่ในแผน อโมริม ส่อปล่อยยืม เซิร์กเซ ตลาดแข้งเดือน ม.ค. - หนึ่งบิ๊กทีมสนคว้า

[![ไม่อยู่ในแผน อโมริม ส่อปล่อยยืม เซิร์กเซ ตลาดแข้งเดือน ม.ค. - หนึ่งบิ๊กทีมสนคว้า](https://www.khaosod.co.th/wpapp/uploads/2024/11/amorin-zirkzee-9711.jpg "ไม่อยู่ในแผน อโมริม ส่อปล่อยยืม เซิร์กเซ ตลาดแข้งเดือน ม.ค. - หนึ่งบิ๊กทีมสนคว้า")](https://www.khaosod.co.th/wpapp/uploads/2024/11/amorin-zirkzee-9711.jpg)

**รูเบน อโมริม เฮดโค้ชคนใหม่ แมนเชสเตอร์ ยูไนเต็ด ตกเป็นข่าวเตรียมปล่อย โจชัว เซิร์กเซ กองหน้าคนใหม่ออกจากทีมด้วยสัญญายืมตัวในตลาดแข้งเดือน ม.ค.นี้ โดยมี ยูเวนตุส ให้ความสนใจ**

สำหรับ เซิร์กเซ ย้ายจาก โบโลญญา มาอยู่กับ แมนฯ ยูไนเต็ด เมื่อตลาดนักเตะหน้าร้อนที่ผ่านมาด้วยค่าตัว 36.54 ล้านปอนด์ (ราว 1.62 พันล้านบาท) ถึงกระนั้นดาวเตะวัย 23 ปีรายนี้ยังดูเหมือนว่าปรับตัวกับสไตล์การเล่นของ “ปีศาจแดง” รวมถึงสไตล์ฟุตบอลอังกฤษไม่ได้หลังทำไปเพียง 1 ประตูจากการลงสนาม 17 นัดทุกรายการ

Soccer Football – Carabao Cup – Round of 16 – Manchester United v Leicester City – Old Trafford, Manchester, Britain – October 30, 2024 Manchester United’s Joshua Zirkzee shoots at goal Action Images via Reuters/Jason Cairnduff EDITORIAL USE ONLY.



นอกจากนั้นแล้วยังมีรายงานเพิ่มเติมว่า กองหน้าทีมชาติเนเธอร์แลนด์รายนี้ไม่ใช่เป้าหมายเสริมทัพที่ อีริก เทน ฮาก อดีตกุนซือ “ปีศาจแดง” ต้องการคว้าตัวมาร่วมทัพแต่อย่างใด และจากการเปลี่ยนแปลงเฮดโค้ชมาเป็น รูเบน อโมริม ทำให้อนาคตของ เซิร์กเซ กับสโมสรยิ่งไม่ชัดเจนมากขึ้นไปอีก

จนล่าสุด “เดลี เมล” ระบุว่า อโมริม วางแผนที่จะปล่อยยืม เซิร์กเซ ในตลาดแข้งหน้าหนาวโดยมี ยูเวนตุส ให้ความสนใจ และจะเป็นการกลับมาค้าแข้งในเซเรีย อา อิตาลี ของเจ้าตัวอีกครั้ง เพื่อเปิดทางในการปิดดีล เยอเคเรส อดีตลูกทีม สปอร์ติง มาแทนที่

“ดูเหมือนว่า อโมริม ซึ่งมาถึง แมนเชสเตอร์ เมื่อวันที่ 11 พ.ย. ไม่ค่อยกระตือรือร้นกับนักเตะชาวดัตช์คนนี้ เชื่อกันว่าอดีตผู้จัดการทีม สปอร์ติง ต้องการดึง วิกตอร์ เยอเคเรส นักเตะดาวเด่นของทีมจากโปรตุเกสมาที่ โอลด์ แทรฟฟอร์ด ด้วย ถ้าเป็นอย่างนั้น เซิร์กเซ ก็อาจกลายเป็นกองหน้าตัวเลือกที่สามของสโมสร และอาจไม่ค่อยได้รับโอกาสลงสนามมากนัก” สื่อดังกล่าวเผย