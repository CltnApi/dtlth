---
layout: post
code: "ART2411100356LGWKMJ"
origin_url: "https://www.khaosod.co.th/horoscope/news_9497762"
image: "https://github.com/user-attachments/assets/4e4f0517-7e30-46b1-af14-f5721751001d"
title: "ดวงเฮงดวงปัง - ราศีใดท่านพูดอะไรก็เป็นเงินเป็นทอง ราศีใดสุขภาพของท่านไม่สู้ดีนัก"
description: "ดวงเฮงดวงปังวันจันทร์ที่ 11 พฤศจิกายน พ.ศ.2567โดย…บุศพันธ์...สำหรับวันจันทร์ ที่ ๑๑ เดือนพฤศจิกายน ปีพ.ศ.๒๕๖๗ลัคนา (ลั) ราศีเมษวันนี้ท่านจะพูดจะอธิบายอะไร"
category: "HOROSCOPE"
language: "th"
date: 2024-11-10T04:00:38.754Z
---

# ดวงเฮงดวงปัง - ราศีใดท่านพูดอะไรก็เป็นเงินเป็นทอง ราศีใดสุขภาพของท่านไม่สู้ดีนัก

[![ดวงเฮงดวงปัง - ราศีใดท่านพูดอะไรก็เป็นเงินเป็นทอง ราศีใดสุขภาพของท่านไม่สู้ดีนัก](https://www.khaosod.co.th/wpapp/uploads/2024/11/11-วันจันทร์.jpg "ดวงเฮงดวงปัง - ราศีใดท่านพูดอะไรก็เป็นเงินเป็นทอง ราศีใดสุขภาพของท่านไม่สู้ดีนัก")](https://www.khaosod.co.th/wpapp/uploads/2024/11/11-วันจันทร์.jpg)

**ดวงเฮงดวงปัง**  
**วันจันทร์ที่ 11 พฤศจิกายน พ.ศ.2567**  
**โดย…บุศพันธ์…**

![ดวงเฮงดวงปัง](https://www.khaosod.co.th/wpapp/uploads/2024/11/11-2-วันจันทร์.jpg)

**ลัคนา** **(****ลั****)** **ราศีเมษ**

วันนี้ท่านจะพูดจะอธิบายอะไรก็ไม่มีผู้ใดรับฟังนอกจากไม่ฟังแล้วพวกเขายังต่อต้านสิ่งที่ท่านพยายามจะอธิบายเสียด้วยระยะนี้ท่านควรอยู่อย่างสงบสันโดษไม่ยุ่งกับกิจการของผู้ใดถึงแม้เขาจะมาถามขอความเห็นของท่านก็ตามไม่ควรทำอะไรเสี่ยงอันตรายหรือผาดโผนการติดต่อราชการมีอุปสรรค

**ลัคนา** **(****ลั****)** **ราศีพฤษภ**

วันนี้ท่านไม่ควรแสดงตนเป็นคนใจใหญ่มือเติบ หรือกล้าได้กล้าเสียในเรื่องการเงิน เพราะท่านจะถลำลึกจนดิ้นไม่หลุดได้ง่ายๆ ถ้าจำเป็นต้องเข้าไปเกี่ยวข้องก็ไม่ควรลงมือเอง ท่านมีความเป็นอยู่ในชีวิตประจำวันดีขึ้นเล็กน้อย ได้ลาภจากการทำงานและการค้าขาย แต่เรื่องคู่ครองยังเป็นที่น่าเป็นห่วง

**ลัคนา** **(****ลั****)** **ราศีเมถุน**

วันนี้ท่านอาจมีศัตรูเพิ่มขึ้นหลายคนเพราะท่านได้เลื่อนขั้นเลื่อนตำแหน่งสูงขึ้นอย่างปุบปับฉับพลันหรืออาจจะเพราะท่านเหยียบบ่าพวกเขาขึ้นไปโดยไม่ตั้งใจก็เป็นได้ควรระมัดระวังการกระทำทุกอย่างของท่านควรทำอย่างมีสติและถ่อมเนื้อถ่อมตัวอันดีให้มากที่สุดก็จะช่วยบรรเทาการเอาคืนไปได้

**ลัคนา** **(****ลั****)** **ราศีกรกฎ**

วันนี้ท่านจะรู้สึกกระปรี้กระเปร่า มีกำลังวังชามากขึ้นกว่าแต่ก่อน เพราะอิทธิพลของดาวอังคารที่โคจรเข้ามาในราศีของท่านตั้งแต่เดือนที่แล้ว ท่านจะพร้อมรับอะไรใหม่ๆ ที่กำลังจะเข้ามา แต่รายจ่ายยังคงมีมากมายก่ายกอง อาจเป็นรายจ่ายในการแจกของขวัญปีใหม่และงานเลี้ยงรื่นเริงเพื่อการสังคมก็เป็นได้

**ลัคนา** **(****ลั****)** **ราศีสิงห์**

วันนี้ท่านอาจมีการโยกย้ายหรือปรับเปลี่ยนที่อยู่อาศัย หรือสมาชิกในครอบครัวของท่านอาจย้ายถิ่นฐานที่อยู่ใหม่ ท่านจะทำกิจกรรมต่างๆ ด้วยความเคร่งเครียดจนเกินไป การใช้วาจาในการเจรจาและอำนาจขู่บังคับหาประโยชน์ให้ตนเองมักไม่ค่อยได้ผล ถ้ามีเหตุไม่ปกติ ผู้ใหญ่ที่ท่านรู้จักช่วยเหลือท่านได้

**ลัคนา** **(****ลั****)** **ราศีกันย์**

วันนี้ท่านจะพบเพื่อนใหม่ๆ ซึ่งพวกเขาเหล่านั้นไปมาหาสู่และนำงานใหม่ๆ มาให้ เพื่อนที่มีคุณวุฒิพิเศษในการทำงานมีคำแนะนำที่ดีแก่ท่าน ถิ่นใดมีคนดุร้ายโดยเฉพาะอันธพาลอย่าเข้าไปใกล้ เว้นแต่จำเป็นต้องเข้าไปช่วยเหลือผู้ที่เดือดร้อน ได้รับเกร็ดความรู้เล็กๆ น้อยๆ จากผู้ใหญ่หรือครูอาจารย์

**ลัคนา** **(****ลั****)** **ราศีตุล**

วันนี้ท่านพูดอะไรก็เป็นเงินเป็นทอง ได้ลาภเพราะการเจรจาพาที หรือการติดต่อสื่อสารกับชาวต่างชาติ หุ้นส่วนผู้ร่วมงานก็นำลาภมาให้ แต่การทำมาหากินค่อนข้างฝืดเคือง เครื่องมือเครื่องใช้ในการทำมาหากินจะชำรุดเสียหาย อาจมีชื่อเสียงผ่านการประชาสัมพันธ์ หรือบริวารพูดปากต่อปากกันไป

**ลัคนา** **(****ลั****)** **ราศีพิจิก**

วันนี้ท่านจะได้รับของขวัญของฝากจากคู่ครองเล็กๆน้อยๆหรืออาจได้รับส่วนแบ่งจาการร่วมหุ้นร่วมลงทุนต่างๆกับผู้อื่นซึ่งจะได้รับในจำนวนน้อยกว่าที่ท่านคาดหวังไว้สักหน่อยระยะนี้สิ่งแวดล้อมที่ไม่ดีจะมีอิทธิพลต่อสุขภาพพลานามัยของท่านได้ง่ายๆควรรักษาสุขภาพมากๆหากเจ็บป่วยควรพบแพทย์ทันที

**ลัคนา** **(****ลั****)** **ราศีธนู**

วันนี้ท่านมักทำอะไรผิดความประสงค์ของผู้ใหญ่ในงานได้โดยง่าย บุตรหลานและบริวารจะมาชุมนุมพบปะท่านเป็นที่รื่นเริงสนุกสนาน สุขภาพของท่านไม่สู้ดีนัก หากท่านมีอาการเจ็บไข้เพียงเล็กน้อย ควรพบแพทย์และตรวจให้ละเอียดก่อนจะพบปัญหาสุขภาพเรื้อรัง อาจมีเรื่องวิวาทเกิดขึ้นในบ้านของท่าน

**ลัคนา** **(****ลั****)** **ราศีมังกร**

วันนี้ท่านอาจรู้สึกว่ามีผู้คอยจับจ้องหาความผิดของท่านอยู่ตลอดเวลาด้วยอิทธิพลของดาวอังคารในภพปัตนิในราศีของท่านเจ้าชะตาอาจมีความทุกข์จากการทะเลาะวิวาทกับคู่ครองคนรักหรือท่านอาจเผลอไผลสนุกสนานไปกับความรักความใคร่ที่ไม่เป็นปกติธรรมดามักมีความสุขอยู่กับสุรายาเมาต่างๆ

**ลัคนา** **(****ลั****)** **ราศีกุมภ์**

วันนี้ท่านจะมีความเครียดและวิตกกังวลในเรื่องหนี้สินและเงินสดในมือพอสมควร ลาภผลที่ท่านคาดว่าจะได้รับจะเลื่อนออกไป แต่รายได้จากการค้าที่ดินหรือทรัพย์จากดินยังพอมีอยู่บ้าง อาจได้บริวารเป็นชายที่มีรูปร่างกำยำห้าวหาญแบบทหารนักรบ หรือถ้าเป็นหญิงก็มีบุคลิกลักษณะคล้ายผู้ชาย

**ลัคนา** **(****ลั****)** **ราศีมีน**

วันนี้ท่านจะพบความเปลี่ยนแปลงทางการงาน หรือถ้าท่านทำอาชีพที่ต้องค้าขายที่วิ่งขึ้นวิ่งล่อง หรือการงานที่มีการติดต่อกับประชาชนหมู่มากอยู่แล้ว ท่านจะมีความรุ่งเรืองและมีรายได้เพิ่มขึ้นมากตามอัตภาพ คนรักคู่ครองของท่านอาจได้เลื่อนขั้นเลื่อนตำแหน่งหน้าที่การงาน หรือทำมาค้าขึ้นกว่าแต่ก่อน