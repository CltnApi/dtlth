---
layout: post
code: "ART24103109166UF3RC"
origin_url: "https://www.khaosod.co.th/https://www.khaosod.co.th/entertainment/news_9482998"
image: "https://github.com/user-attachments/assets/1670b614-2fbc-450e-bf06-39734c8dc36b"
title: "ณวัฒน์ เปิดแผลใหม่ พิธีกรดังช่องใหญ่ ปัดเกลียด 3 บอสดารา เชื่อเมียกันต์ ไม่รอด"
description: "ณวัฒน์ เปิดแผลใหม่ พิธีกรดังมากช่องใหญ่ก็โดน ดาราในช่องโดนชวนหลายคน ยันไม่ได้เกลียด 3 บอสดารา ทำไมไม่พูดความจริง จี้หยุดอวดรวย เชื่อเมียกันต์ ไม่รอดล็อต2"
category: "ENTERTAINMENT"
language: "th"
date: 2024-10-31T11:03:18.458Z
---

# ณวัฒน์ เปิดแผลใหม่ พิธีกรดังช่องใหญ่ ปัดเกลียด 3 บอสดารา เชื่อเมียกันต์ ไม่รอด

[![ณวัฒน์ เปิดแผลใหม่ พิธีกรดังช่องใหญ่ ปัดเกลียด 3 บอสดารา เชื่อเมียกันต์ ไม่รอด](https://www.khaosod.co.th/wpapp/uploads/2024/10/nawatyingsakch73010679998.jpg "ณวัฒน์ เปิดแผลใหม่ พิธีกรดังช่องใหญ่ ปัดเกลียด 3 บอสดารา เชื่อเมียกันต์ ไม่รอด")](https://www.khaosod.co.th/wpapp/uploads/2024/10/nawatyingsakch73010679998.jpg)

ณวัฒน์ เปิดแผลใหม่ พิธีกรดังมากช่องใหญ่ก็โดน ดาราในช่องโดนชวนหลายคน ยันไม่ได้เกลียด 3 บอสดารา ทำไมไม่พูดความจริง จี้หยุดบรรทัดฐานอวดรวย เชื่อเมีย บอสกันต์ ไม่รอดล็อต2
มาออกรายการ คนดังนั่งเคลียร์ ล่าสุด วันที่ 30 ต.ค.67 ณวัฒน์ อิสรไกรศีล ตอบคำถามตอนหนึ่งทำไมดูจงเกลียดจงชัง ไม่ว่าบอสดาราหญิง หรืออะไร ส่วนตัวมีอะไรไม่แฮปปี้ ไปยุ่งเรื่องของเขาว่า
_“ ไม่ได้ยุ่ง ไม่ได้เกลียดส่วนตัว_ แต่ไม่ชอบกรณีที่ทำให้เกิดความวุ่นวาย ความเสียหาย พอมาแถลงข่าวแล้ว ยังโยกไปประเด็นอื่นเยอะ เช่น เป็นผู้บริหาร ก็บอกว่าไม่ได้เป็น เรื่องเงินทองก็ไม่กล้าเปิดเผย”
_“เปิดมาเป็นไง กันต์ มีเงินเท่าไหร่ ค่าจ้างตั้ง 70-80 ล้าน_ เรายังไม่รู้เลยนะ อันนี้โอนตรงชื่อ กันต์ โอนชื่ออ้อม มีไหม จ่ายเป็นแคชมีไหม จ่ายเป็นห้างหุ้นส่วนมีไหม จ่ายชื่อนอฯ มีไหม เราไม่ได้กล่าวหา เราอยากรู้”
“ผมผ่านวงการบันเทิงมาจนจะแก่ตายอยู่แล้ว ทำงานพรีเซ็นเตอร์ ไม่กี่ปีจะได้เงินเฉียด 100 ล้าน เลยเหรอ ลักษณะการจ่าย สูงๆ ต่ำๆ ขึ้นอยู่กับอะไร มันชัดเจนขึ้นกับยอดขาย อะไรที่มันขึ้นกับยอดขาย มันไม่ได้คิดเป็นพรีเซ็นเตอร์ มันคิดเป็นผลตอบแทนจากการทำงานร่วมกัน”
ADVERTISEMENT
“ผมเข้าใจตั้งแต่วันที่ออกมาแถลง ถ้ารู้สึกผิดพลาดไปแล้ว พูดความจริง เราคงไม่รู้สึกอะไร ที่รู้สึกมากเพราะอย่างนี้ และไม่อยากให้เอาบรรทัดฐานนี้ไปใช้ คือ การอวดรวย”
_**“คนอวดรวยแบบแปลกๆ มักจะมีเรื่องแปลกซ่อนอยู่เสมอ บอสกันต์ ก็รวย ผมก็ไม่รู้จะพูดยังไง”**_
[![](https://www.khaosod.co.th/wpapp/uploads/2024/10/nawatyingsakch73010671.jpg)](https://www.khaosod.co.th/wpapp/uploads/2024/10/nawatyingsakch73010671.jpg)
ถามว่าศิลปินคนบันเทิงเข้าไปติดข่ายแบบนี้เยอะ จะทำยังไงกันต่อหลังเรื่องนี้จบ ภรรยากันต์ จะโดนล็อตสองไหม ณวัฒน์ กล่าวว่า “ถ้าถามความรู้สึกผม ต้องโดนอยู่แล้ว เพราะทำธุรกิจ ธุรกรรม มีส่วน บางคนก็ไปลือ บอสกันต์เข้าวงการเพราะเมียด้วย เพราะแฟนเขาทำขายตรงแบบนี้มาก่อนด้วย”
เดี๋ยวก็มีเรื่องอื่นมากลบคดีนี้ ณวัฒน์ กล่าวว่า “ประเทศไทยเป็นแบบนี้ตั้งแต่ผมแบเบาะ มันจะยุคอะไรมันก็หมด ตั้งแต่แม่ชม้อย สิ่งที่เราพูดและห้ามไม่ได้ คือความงมงายของคน ปราศจากเหตุผล ผมไม่รู้จะช่วยยังไง”
“พองมงายจะเชื่อง่าย จะตกหลุมพรางในการโน้มน้าว ยินยอมที่จะเชื่อฟัง ปฏิบัติ และสูญเสีย พอสูญเสีย เรื่องแดง ค่อยมาเป็นผู้เสียหาย ชีวิตก็วนลูปอยู่อย่างนี้”
_“เปิดแผลอีกแล้ว พิธีกรช่อง 7 หมดไป 2.5 แสน ของสักชิ้นก็ยังไม่ได้ โอนให้เลย ช่วยซื้อหน่อย เดือนนี้ยังไม่ครบ 20 คน อยากไปเที่ยวสวิสฯ อยากได้โน่นได้นี่ เป็นกติกาบริษัท งอแง ออดอ้อน เอาพระคุณเข้าแรก”_
“ทำไมบริษัทดังๆ หลายบริษัทถึงเข้ามาดึงคนวงการบันเทิง ดึงผู้บริหารช่อง ดึงผู้จัดการดารา ดึงผู้จัดละคร ดึงดาราตัวพ่อตัวแม่ เพราะมีคนใต้ปีกที่เขาปฏิเสธยาก”
_“พิธีกรคนนี้ปฏิเสธ 5 ครั้ง เขาเป็นพิธีกรรายการลูกทุ่งดังมาก เขาต้องซื้อกับผู้บริหาร รองผอ.ฝ่ายรายการ ผมยังสงสัย มิน (พีชญา) อาจจะมาจากเขาด้วย มีดาราคนอื่นถูกชวนอีก แต่เขาไม่ได้ไป”_