---
layout: post
code: "ART24111310213WP2UA"
origin_url: "https://www.khaosod.co.th/breaking-news/news_9503971"
image: "https://github.com/user-attachments/assets/55cc7dfd-4602-459c-99c2-97bdaf58b4a9"
title: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือนพายุฉบับที่ 4"
description: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือนฉบับที่ 4 พายุโซนร้อน โทราจี ช่วงวันที่ 13-15 พ.ย.นี้ "
category: "HOT_NEWS"
language: "th"
date: 2024-11-13T10:31:43.858Z
---

# กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือนพายุฉบับที่ 4

[![กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือนพายุฉบับที่ 4](https://www.khaosod.co.th/wpapp/uploads/2024/11/weather-4.jpg "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือนพายุฉบับที่ 4")](https://www.khaosod.co.th/wpapp/uploads/2024/11/weather-4.jpg)

**กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตก เตือนฉบับที่ 4 พายุโซนร้อน โทราจี ช่วงวันที่ 13-15 พ.ย.นี้**

วันที่ 13 พ.ย.2567 **[กรมอุตุนิยมวิทยา](https://www.tmd.go.th/)** พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นที่ปกคลุมภาคเหนือ และภาคตะวันออกเฉียงเหนือตอนบนมีกำลังอ่อน ลักษณะเช่นนี้ทำให้ประเทศไทยตอนบนมีอุณหภูมิสูงขึ้น 1–2 องศาเซลเซียส กับมีหมอกในตอนเช้า โดยภาคเหนือและภาคตะวันออกเฉียงเหนือยังคงมีอากาศเย็นในตอนเช้า

ในขณะที่ลมตะวันออกและลมตะวันออกเฉียงใต้ในระดับบนพัดนำความชื้นจากทะเลจีนใต้และอ่าวไทยเข้ามาปกคลุมภาคตะวันออกเฉียงเหนือตอนล่าง และภาคตะวันออก ทำให้บริเวณดังกล่าวมีฝนบางแห่ง

ขอให้ประชาชนบริเวณประเทศไทยตอนบน ดูแลรักษาสุขภาพเนื่องจากสภาวะอากาศที่เปลี่ยนแปลง รวมทั้งระมัดระวังในการสัญจรผ่านบริเวณที่มีหมอก ส่วนเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรเนื่องจากฝนที่อาจเกิดขึ้นในระยะนี้ไว้ด้วย

สำหรับมรสุมตะวันออกเฉียงเหนือที่พัดปกคลุมอ่าวไทย และภาคใต้มีกำลังอ่อน ในขณะที่ร่องมรสุมพาดผ่านภาคใต้ตอนล่าง และประเทศมาเลเซีย ทำให้ภาคใต้มีฝนลดลง แต่ยังคงมีฝนฟ้าคะนองบางแห่งส่วนมากทางตอนล่างของภาค

ส่วนคลื่นลมบริเวณอ่าวไทยและทะเลอันดามันมีกำลังอ่อน โดยมีคลื่นต่ำกว่า 1 เมตร บริเวณที่มีฝนฟ้าคะนอง คลื่นสูงมากกว่า 1 เมตร ขอให้ชาวเรือในบริเวณดังกล่าวหลีกเลี่ยงการเดินเรือในบริเวณที่มีฝนฟ้าคะนอง

อนึ่ง **พายุโซนร้อน “โทราจี”** บริเวณทะเลจีนใต้ตอนบน คาดว่าจะเคลื่อนเข้าใกล้ชายฝั่งของประเทศจีนตอนใต้ ในช่วงวันที่ 13-15 พ.ย. 2567 และมีแนวโน้มอ่อนกำลังลงเป็นพายุดีเปรสชัน และหย่อมความกดอากาศต่ำกำลังแรงตามลำดับในระยะต่อไป

โดยพายุนี้ไม่เคลื่อนเข้าสู่ประเทศไทยและไม่มีผลกระทบต่อลักษณะอากาศของประเทศไทยโดยตรง  
ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**ภาคเหนือ**

อากาศเย็นกับมีหมอกในตอนเช้า และอุณหภูมิจะสูงขึ้นอีกเล็กน้อย  
โดยมีฝนเล็กน้อยบางแห่งส่วนมากทางตอนบนของภาค  
อุณหภูมิต่ำสุด 20-24 องศาเซลเซียส  
อุณหภูมิสูงสุด 32-35 องศาเซลเซียส  
บริเวณยอดดอยอากาศเย็นถึงหนาว อุณหภูมิต่ำสุด 9-16 องศาเซลเซียส  
ลมตะวันออกเฉียงเหนือ ความเร็ว 10-15 กม./ชม.

**ภาคตะวันออกเฉียงเหนือ**

อากาศเย็นทางตอนบนของภาคกับมีหมอกในตอนเช้า และอุณหภูมิจะสูงขึ้นอีกเล็กน้อย  
โดยมีฝน ร้อยละ 10 ของพื้นที่ ส่วนมากบริเวณ **จังหวัดยโสธร อำนาจเจริญ**  
**บุรีรัมย์ สุรินทร์ ศรีสะเกษ และอุบลราชธานี**  
อุณหภูมิต่ำสุด 19-24 องศาเซลเซียส  
อุณหภูมิสูงสุด 32-34 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 14-18 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคกลาง**

มีหมอกบางในตอนเช้า และอุณหภูมิจะสูงขึ้น 1-2 องศาเซลเซียส  
อุณหภูมิต่ำสุด 22-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

มีหมอกบางในตอนเช้า และอุณหภูมิจะสูงขึ้น 1-2 องศาเซลเซียส โดยมีฝน ร้อยละ 20 ของพื้นที่ ส่วนมากบริเวณ **จังหวัดสระแก้ว จันทบุรี และตราด**  
อุณหภูมิต่ำสุด 24-27 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 1 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดพัทลุง สงขลา ปัตตานี ยะลา และนราธิวาส**  
อุณหภูมิต่ำสุด 23-25 องศาเซลเซียส อุณหภูมิสูงสุด 32-34 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดกระบี่ ตรัง และสตูล**  
อุณหภูมิต่ำสุด 23-26 องศาเซลเซียส  
อุณหภูมิสูงสุด 32-34 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 1 เมตร

**กรุงเทพและปริมณฑล**

เมฆบางส่วน กับมีหมอกบางในตอนเช้า และอุณหภูมิจะสูงขึ้นเล็กน้อย  
อุณหภูมิต่ำสุด 25-27 องศาเซลเซียส  
อุณหภูมิสูงสุด 33-36 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.  
[![](https://www.khaosod.co.th/wpapp/uploads/2024/11/daily-13-nov-2024-1700-557x696.png)](https://www.khaosod.co.th/wpapp/uploads/2024/11/daily-13-nov-2024-1700.png)

ขณะเดียวกัน **กรมอุตุนิยมวิทยา** **ประกาศกรมอุตุนิยมวิทยา** **เรื่อง พายุ “โทราจี”** **ฉบับที่ 4 (2****8****4/256****7****)** ความว่า เมื่อเวลา 16.00 น. ของวันนี้ (13 พ.ย. 2567) พายุโซนร้อน “โทราจี” บริเวณทะเลจีนใต้ตอนบน มีศูนย์กลางอยู่ที่ละติจูด 20.8 องศาเหนือ ลองจิจูด 115.3 องศาตะวันออก มีความเร็วลมสูงสุดใกล้ศูนย์กลางประมาณ 75 กิโลเมตรต่อชั่วโมง

พายุนี้กำลังเคลื่อนตัวทางทิศตะวันตกค่อนทางเหนือเล็กน้อย ด้วยความเร็วประมาณ 15 กิโลเมตรต่อชั่วโมง คาดว่าจะเคลื่อนเข้าใกล้ชายฝั่งของประเทศจีนตอนใต้ในช่วงวันที่ 13 – 15 พ.ย. 67 และมีแนวโน้มอ่อนกำลังลงเป็นพายุดีเปรสชัน และหย่อมความกดอากาศต่ำกำลังแรงตามลำดับในระยะต่อไป

**โดยพายุนี้ไม่เคลื่อนเข้าสู่ประเทศไทยและไม่มีผลกระทบโดยตรงต่อลักษณะอากาศของประเทศไทย** ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางไว้ด้วย

ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา [http://www.tmd.go.th](http://www.tmd.go.th/index.php) หรือที่ 0-2399-4012-13 และ 1182 ได้ตลอด 24 ชั่วโมงประกาศ ณ วันที่ 13 พฤศจิกายน พ.ศ. 2567 เวลา 17.00 น. กรมอุตุนิยมวิทยา จะออกประกาศฉบับต่อไปใน วันที่ 13 พฤศจิกายน พ.ศ. 2567 เวลา 23.00 น.[![](https://www.khaosod.co.th/wpapp/uploads/2024/11/strom4-642x696.jpg)](https://www.khaosod.co.th/wpapp/uploads/2024/11/strom4.jpg)