---
layout: post
code: "ART2411120717LCSPPN"
origin_url: "https://www.khaosod.co.th/lifestyle/news_9499780"
image: "https://github.com/user-attachments/assets/2a538bf0-ed6a-4961-8f10-b9fc8bc95c5e"
title: "ไอคิวทะลุฟ้า - ประติมากรรมสีสร้างลาย ต้นแบบแลนด์มาร์กสุดปัง!"
description: "ประกาศแล้ว! ผู้ชนะผลงานออกแบบ “ประติมากรรมสีสร้างลาย” จากเวที “SEE JORAKAY SCULPTURE DESIGN CONTEST” จัดโดย สีจระเข้ เวทีประกวดสำคัญแห่งวงการสี"
category: "LIFESTYLE"
language: "th"
date: 2024-11-12T07:22:02.520Z
---

# ไอคิวทะลุฟ้า - ประติมากรรมสีสร้างลาย ต้นแบบแลนด์มาร์กสุดปัง!

[![ไอคิวทะลุฟ้า - ประติมากรรมสีสร้างลาย ต้นแบบแลนด์มาร์กสุดปัง!](https://www.khaosod.co.th/wpapp/uploads/2024/11/hhh-1-scaled.jpg "ไอคิวทะลุฟ้า - ประติมากรรมสีสร้างลาย ต้นแบบแลนด์มาร์กสุดปัง!")](https://www.khaosod.co.th/wpapp/uploads/2024/11/hhh-1-scaled.jpg)

ประกาศแล้ว! ผู้ชนะผลงานออกแบบ **“ประติมากรรมสีสร้างลาย”** จากเวที **“SEE JORAKAY SCULPTURE DESIGN CONTEST”** จัดโดย สีจระเข้ เวทีประกวดสำคัญแห่งวงการสี ค้นพบนักออกแบบรุ่นใหม่ที่ร่วมทลายกรอบเดิมๆ นำ **“สีสร้างลาย”** มารังสรรค์เป็นต้นแบบแลนด์มาร์กสุดปัง! ภายใต้แนวคิด **“Creative Texture Design with COLOR STUCCO”** ร่วมท้าทายความคิดด้วยโจทย์ออกแบบประติมากรรมจากผลิตภัณฑ์สีสร้างลาย คัลเลอร์ สตัคโค สีไฮบริด ชนิดพิเศษสำหรับงานตกแต่งผนังของสีจระเข้ พร้อมนำผลงานที่ชนะไปใช้เป็นต้นแบบสร้างประติมากรรมจริงที่สำนักงานใหญ่ของบริษัท จระเข้ คอร์ปอเรชั่น จำกัด ได้รับความสนใจจากนักเรียน นักศึกษา และคนในวงการออกแบบทั่วประเทศ ร่วมส่งไอเดียเข้าประกวด 137 ผลงาน ชิงเงินรางวัลรวม 250,000 บาท

ทีมชนะเลิศ



รางวัลชนะเลิศ ผลงาน **PIAK PUN (เปียกปูน)** โดย **ผกาวรรณ ญาณศิวโมกข์ ภัสสร กาญจนาหาร** และ **พิรชัช พูลสมบัติ** โดดเด่นด้วยการผสมผสานวัสดุหลายแบบกลายเป็นมุมนั่งเล่นที่มีสไตล์เป็นเอกลักษณ์

ผลงาน เปียกปูน

**น.ส.ภัสสร กาญจนาหาร** ตัวแทนทีมชนะเลิศ กล่าวว่า เราคำนึงถึงฟังก์ชันเป็นอันดับแรก อยากให้คนมานั่งได้จริง จึงใช้บล็อกขนาด 20×20 ซ.ม. ขนาดนั่งได้พอดี โครงสร้างใช้หลายวัสดุมาประกอบกันและใช้ Texture Color ของจระเข้ สีจะช่วยสร้างบรรยากาศและกำหนดอารมณ์ที่เป็นเอกลักษณ์ของแต่ละชิ้นงานอยู่แล้ว พอได้ลองใช้สีสร้างลายที่มีมิติและผิวสัมผัสที่น่าสนใจ ยิ่งได้รู้ว่างานสีสามมิติช่วยเปิดไอเดียการออกแบบใหม่ๆ ได้ไม่รู้จบ การเข้าร่วมเวทีประกวดและชนะรางวัลถือเป็นกำลังใจดีๆ ในการสร้างผลงานออกแบบต่อไป

รองอันดับ 1

รางวัลรองชนะเลิศอันดับ 1 ผลงาน **“น้อนจระเข้”** โดย **กัญจน์ณัฏฐ์ ถมอินทร์** ถ่ายทอดอารมณ์ของจระเข้ได้อย่างน่ารักและสร้างสรรค์

รองอันดับ 2

รองชนะเลิศอันดับ 2 ผลงาน **CROCO-TILE** โดย **นนทกร เวียงทอง** เปิดมุมมองใหม่ๆ ด้วยโครงสร้างกระจก กลายเป็นงานศิลปะที่แปรเปลี่ยนไปเรื่อยๆ

รางวัลป๊อปปูลาร์โหวต

รางวัลป๊อปปูลาร์โหวต ผลงาน **JORAYOE** โดย **ธีรพล สืบพงษ์** และ **อัสฟีน สะยะมิง** ในคอนเซ็ปต์จระเข้ 4 ตัว รวมพลังให้ร่มเงาและเป็นที่พักพิง

**รางวัลพิเศษในหมวดการสร้างสรรค์ลวดลายยอดเยี่ยม ผลงาน CROCO SOAR โดย อภิญญา ไสยวิบูลย์ และสุธิตา ชัยวงษา สร้างสรรค์ลวดลายสีขึ้นใหม่ 3 ลาย ชูศักยภาพของสีสร้างลายที่นำไปรังสรรค์เป็นไอเดียและลายใหม่ๆ ได้ไม่รู้จบ**