---
layout: post
code: "ART241129063659ZGFV"
origin_url: "https://www.khaosod.co.th/entertainment/news_9527119"
image: "https://github.com/user-attachments/assets/045c864a-9eb5-4dcf-a7ff-d4edfac9d3f1"
title: "แพต ชญานิษฐ์ เจอไอจีแจ้งลบรูปโนบรา เหตุโป๊เกิน ล่าสุดโดนอีก ตัดพ้อเกิดแต่กับกู"
description: "แพต ชญานิษฐ์ เจอไอจีแจ้งลบรูปโนบรา เหตุโป๊เกิน ล่าสุดโดนอีก ตัดพ้อเกิดแต่กับกู ลั่น! เทสต์ระบบมาก็เทสต์กลับไม่โกง"
category: "ENTERTAINMENT"
language: "th"
date: 2024-11-29T06:51:35.623Z
---

# แพต ชญานิษฐ์ เจอไอจีแจ้งลบรูปโนบรา เหตุโป๊เกิน ล่าสุดโดนอีก ตัดพ้อเกิดแต่กับกู

[![แพต ชญานิษฐ์ เจอไอจีแจ้งลบรูปโนบรา เหตุโป๊เกิน ล่าสุดโดนอีก ตัดพ้อเกิดแต่กับกู](https://www.khaosod.co.th/wpapp/uploads/2024/11/patttt111.jpg "แพต ชญานิษฐ์ เจอไอจีแจ้งลบรูปโนบรา เหตุโป๊เกิน ล่าสุดโดนอีก ตัดพ้อเกิดแต่กับกู")](https://www.khaosod.co.th/wpapp/uploads/2024/11/patttt111.jpg)

_**แพต ชญานิษฐ์ เจอไอจีแจ้งลบรูปโนบรา เหตุโป๊เกิน ล่าสุดโดนอีก ตัดพ้อเกิดแต่กับกู ลั่น! เทสต์ระบบมาก็เทสต์กลับไม่โกง**_

หลังจากที่นักแสดงสาว **แพต ชญานิษฐ์ ชาญสง่าเวช** โพสต์ภาพถ่ายแบบโนบราโดยมีเพียงมือยกขึ้นมาปิดหน้าอกหน้าใจเอาไว้ งานนี้กลายเป็นเรื่องเข้าให้ เมื่อระบบของทางไอจีได้ลบรูปดังกล่าวทันที แต่เจ้าตัวสู้กลับด้วยการลงใหม่แต่เป็นรูปเดิม โดย **สาวแพต** ได้เล่าถึงเหตุการณ์ดังกล่าวหลังมาร่วมงานเปิดตัวในฐานะที่เป็น 1 ใน 4 แบรนด์แอมบาสเดอร์ **LEO Supreme Society** ที่ เอ็มสเฟียร์ ชั้น5 ศูนย์การค้าเอ็มสเฟียร์ _**ก่อนตัดพ้อว่าทำไมต้องเป็นตัวเองที่เจอเรื่องแบบนี้ เพราะล่าสุดก็โดนอีกแล้ว**_

[![](https://www.khaosod.co.th/wpapp/uploads/2024/11/1111111111111-5.jpg)](https://www.khaosod.co.th/wpapp/uploads/2024/11/1111111111111-5.jpg)

**สร้างตำนานสู้กับระบบ หลังไอจีแจ้งลบภาพโนบราอวดความแซ่บ****?** “คือมันเป็นแบรนด์เสื้อผ้าที่ไปถ่ายมา _พอเราเอามาลงปุ๊บระบบ AI ของไอจีลบรูปหนูเฉย ตอนแรกคือยังไม่รู้เรื่อง คือลงรูปไปตอนกลางคืน พอตื่นมาก็สงสัยว่าทำไมรูปหายไป แล้วไอจีก็แจ้งเข้ามาว่ารูปฉาวเกินโป๊เกิน เลยจำเป็นที่จะต้องลบ”_

“เราเลยรู้สึกโกรธ แล้วก็ลงรูปใหม่ เพราะคิดว่าประเทศอื่นเขาไปถึงไหนกันแล้ว ยิ่งกว่านี้อีก ทีแบบนั้นยังไม่ลบเลย แล้วมาลบอะไรกับรูปของฉัน เราก็เลยเทสต์ระบบด้วยการลงใหม่แต่เป็นรูปเดิม แล้วก็พิมพ์แคปชั่นเลยว่า **“u removed my post, I’ll post it anyway”** อย่ามาลบฉันนะ ตอนนั้นก็แอบลุ้นว่ามันจะลบอีกหรือเปล่า แต่สุดท้ายก็ไม่ลบค่ะ”

[![](https://www.khaosod.co.th/wpapp/uploads/2024/11/4444444444444-9.jpg)](https://www.khaosod.co.th/wpapp/uploads/2024/11/4444444444444-9.jpg)

ADVERTISEMENT

**แล้วตอนนั้นที่ท้าทายระบบไปไม่กลัวว่าไอจีตัวเองจะปลิวเหรอ****?** “เออตอนนั้นไม่ได้คิดเลยเหมือนกัน แต่ว่าล่าสุดก็โดนอีกแล้วนะคะ ล่าสุดคือรีวิวถ่ายตอนไปแฟชั่นวีก แล้วทางแบรนด์ก็ให้เครื่องดื่มมา แต่เขาก็ไม่ได้บอกให้เราลงอะไรหรอก ความที่รู้สึกว่าตัวเองว่างก็เลยทำคอนเทนต์เล่นๆ เราก็ถ่ายรีวิวเหมือนเทลงแก้วทำท่ากระแดะไปเรื่อยๆ”

_**“ปรากฏว่าโดนลบโดยให้เหตุผลว่าเรามีเครื่องดื่มผิดหลักศาสนาอะไรประมาณนี้ เราก็เลยรีพอร์ตไปเลยว่าที่บ้านฉันไม่เป็นค่ะ แล้วเขาก็แจ้งกลับมาว่าเดี๋ยว 4 จะฟีดแบ็กมาอีกที**_ ถ้าสมมติว่าสิ่งที่เรารีวิวไปเขาโอเคก็จะเอาโพสต์นั้นกลับมามาให้ แต่ว่าตอนนี้ยังไม่กลับมา เพราะเรื่องมันเพิ่งเกิดเมื่อวานนี้เองค่ะ”

[![](https://www.khaosod.co.th/wpapp/uploads/2024/11/33333333333-3.jpg)](https://www.khaosod.co.th/wpapp/uploads/2024/11/33333333333-3.jpg)

**ได้ลองถามเพื่อนๆ ไหมว่าเคยโดนกันหรือเปล่า หรือว่ามันเกิดแต่กับเรา****?** “หนูก็ยังไม่เห็นว่ามีใครโดนนะคะ หนูก็โดนว่าทำไมถึงโดนบ่อยจังเลย **(ฟีลแบบ** **Birth but with Me – เกิดแต่กับกู?)** _Birth but with Me จริงๆ เสมอเลย รู้สึกได้ว่าคอนเทนต์เข้าหาเราเสมอเลย(หัวเราะ) เหนื่อยมากนะคะเอาจริง”_

**หลังจากนี้เวลาลงรูปแต่ละครั้งต้องลุ้นไหมว่าจะโดนลบอีกหรือเปล่า****?** “ยังไม่ได้คิดถึงตรงนั้นเหมือนกัน แต่เราอาจจะต้องคิดมากมากขึ้นแล้ว ต้องพิจารณามากขึ้นกว่านี้ เพราะว่าบางทีเวลาลงไปแล้วก็รู้สึกขี้เกียจลงใหม่อ่ะ อันนั้นเราชอบแล้ว หรือว่ามีคนไม่ชอบหนูเพราะหนูสวยเกิน มันต้องมีคนนั้นที่รีพอร์ตเรา(หัวเราะ)”

[![](https://www.khaosod.co.th/wpapp/uploads/2024/11/666666666666666-2.jpg)](https://www.khaosod.co.th/wpapp/uploads/2024/11/666666666666666-2.jpg)

**แต่ถ้าโดนอีกก็สู้กับระบบอีกใช่ไหม****?** “สู้กับระบบคำมันดูรุนแรงจังเลย(ยิ้ม) จะสู้ได้ไหมน้อ แต่คิดว่าถ้าเกิดขึ้นอีกก็คงทำเหมือนเดิม เพราะเราเองก็รู้ขอบเขตประมาณหนึ่งว่าอะไรได้อะไรไม่ได้ ฉะนั้นก็ทำต่อไป _**ถ้าเขาเทสต์ระบบเรา เราก็จะเทสต์ระบบเขาเหมือนกัน”**_