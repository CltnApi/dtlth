---
layout: post
code: "ART2411111002H5XUSA"
origin_url: "https://www.khaosod.co.th/entertainment/news_9500419"
image: "https://github.com/user-attachments/assets/18a29fd4-0432-4af9-8725-f0789b9e7715"
title: "“เอวา ปวรวรรณ” พร้อมครอบครัว เป็นเจ้าภาพบุญกฐิน เผยยอดเงินกว่า 20 ล้านบาท"
description: "ร่วมอนุโมนาบุญ “เอวา ปวรวรรณ” พร้อมครอบครัว เป็นเจ้าภาพงานบุญทอดกฐิน ที่วัดจีนปอเอง จังหวัดราชบุรี เผยยอดเงินกว่า 20  ล้านบาท"
category: "ENTERTAINMENT"
language: "th"
date: 2024-11-11T10:07:24.435Z
---

# “เอวา ปวรวรรณ” พร้อมครอบครัว เป็นเจ้าภาพบุญกฐิน เผยยอดเงินกว่า 20 ล้านบาท

[![“เอวา ปวรวรรณ” พร้อมครอบครัว เป็นเจ้าภาพบุญกฐิน เผยยอดเงินกว่า 20 ล้านบาท](https://www.khaosod.co.th/wpapp/uploads/2024/11/ava_111167-1.jpg "“เอวา ปวรวรรณ” พร้อมครอบครัว เป็นเจ้าภาพบุญกฐิน เผยยอดเงินกว่า 20 ล้านบาท")](https://www.khaosod.co.th/wpapp/uploads/2024/11/ava_111167-1.jpg)

**ร่วมอนุโมนาบุญ “เอวา ปวรวรรณ” พร้อมครอบครัว เป็นเจ้าภาพงานบุญทอดกฐิน ที่วัดจีนปอเอง จังหวัดราชบุรี เผยยอดเงินกว่า 20 ล้านบาท**

เป็นอีกหนึ่งสาวที่สวยทั้งกาย วาจาและใจพร้อมด้วยแรงศรัทธาทางพระพุทธศาสนา เหลือล้นเพราะได้รับการสอนสั่งมาเป็นอย่างดีจากครอบครัวจริงๆ สำหรับยูทูบเบอร์หมื่นล้าน **เอวา ปวรวรรณ วีระภุชงค์** ทายาทธุรกิจหมื่นล้าน ที่ทุกคนมักจะได้เห็นภาพเธอแบ่งปันน้ำใจสู่าสังคมอยู่เสมอๆ ทั้งการแจกของแฟนคลับ การมอบของขวัญให้ผู้ติดตาม และอีกมากมาย

![“เอวา ปวรวรรณ” พร้อมครอบครัว เป็นเจ้าภาพบุญกฐิน เผยยอดเงินกว่า 20 ล้านบาท](https://www.khaosod.co.th/wpapp/uploads/2024/11/ava_111167-6.jpg)

ล่าสุด ( 9 พฤศจิกายน 2567 ) เอวา ได้ลงภาพน่าประทับใจ ผ่านทางอินสตาแกรม **sunflowav**a ให้แฟนๆ ได้ชื่นชมกันอีกครั้ง ซึ่ง **เอวา** พร้อมด้วยครอบครัว **วีระภุชงค์**, **มายเมทเนท (My Mate Nate)** และบริษัทไทยนครพัฒนา ได้ร่วมบุญครั้งใหญ่ในงานทอดกฐิน ยอดเงินทั้งสิ้นกว่า **20,591,762** ล้านบาท เพื่อสมทบทุนสร้างอุโบสถวิหารหลวงพ่อโตซําปอกง ณ **วัดจีนปอเอง ซําปอกง อำเภอ ดําเนินสะดวก จังหวัดราชบุรี** ซึ่งเป็นบ้านเกิดคุณปู่ของเอวา

![“เอวา ปวรวรรณ” พร้อมครอบครัว เป็นเจ้าภาพบุญกฐิน เผยยอดเงินกว่า 20 ล้านบาท](https://www.khaosod.co.th/wpapp/uploads/2024/11/ava_111167-4.jpg)

โดยได้เปิดเผยยอดเงินทำบุญกฐินสามัคคีที่ ครอบครัววีระภุชงค์ และ บริษัทไทยนครพัฒนา เพื่อร่วมสมทบทุนสร้างอุโบสถวิหารหลวงพ่อโตซําปอกง ณ วัดจีนปอเอง เอวา ได้เผยความรู้สึกที่ได้ร่วมทำบุญในครั้งนี้ว่า

ADVERTISEMENT

“ครอบครัววีระภุชงค์ และ บริษัทไทยนครพัฒนา **(ผู้ผลิต ทิฟฟี่****, แอนตาซิล, ซาร่า, นีโอติก้าบาล์ม,** **ไดฟิลีน และ อื่นๆ)** ได้เป็นเจ้าภาพกฐิน และร่วมสมทบทุนสร้างอุโบสถวิหารหลวงพ่อโตซําปอกง ณ **วัดจีนปอเอง ซําปอกง อำเภอ ดําเนินสะดวก** (บ้านเกิดคุณปู่) จังหวัดราชบุรี เป็นจํานวนเงิน **20,591,762 บาท** เอาบุญมาฝากแฟนคลับเอวาที่น่ารักทุกคนนะคะ อนุโมทนาสาธุ ร่วมกันนะคะ

![“เอวา ปวรวรรณ” พร้อมครอบครัว เป็นเจ้าภาพบุญกฐิน เผยยอดเงินกว่า 20 ล้านบาท](https://www.khaosod.co.th/wpapp/uploads/2024/11/ava_111167-5.jpg)

โดยงานนี้แฟนคลับและเหล่าเพื่อนสนิทคนดังหลากหลายวงการต่างเข้ามาคอมเมนต์ชื่นชมเอวาพร้อมครอบครัว และร่วมอนุโมนาบุญอย่างล้นหลาม เรียกได้ว่านอกจากความสามารถที่มากล้น ความสวยที่ไม่เป็นสองรองใคร เอวายังมีน้ำจิตน้ำใจงามเป็นเลิศ ใจบุญและวางตัวดีเป็นแบบอย่างให้กับเยาวชนคนรุ่นใหม่ได้เป็นอย่างดีจริงๆ