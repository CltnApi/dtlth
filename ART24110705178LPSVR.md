---
layout: post
code: "ART24110705178LPSVR"
origin_url: "https://www.khaosod.co.th/sports/news_9494288"
image: "https://github.com/user-attachments/assets/1855cc03-1be5-4bb6-8c5d-0b1a80c66c69"
title: "BGC เมืองไทยประกันภัย คัพ จัดใหญ่ทีมลีกล่างชิงเงิน 3 ล้าน - รอบชิงฯมีวีเออาร์"
description: "BGC เมืองไทยประกันภัย คัพ เดินหน้าอย่างต่อเนื่อง โดยแชมป์รายการนี้รับเงินรางวัล 3 ล้าน แถมนัดชิงชนะเลิศมีการใช้วีเออาร์ด้วย"
category: "SPORTS"
language: "th"
date: 2024-11-07T05:21:33.004Z
---

# BGC เมืองไทยประกันภัย คัพ จัดใหญ่ทีมลีกล่างชิงเงิน 3 ล้าน - รอบชิงฯมีวีเออาร์

[![BGC เมืองไทยประกันภัย คัพ จัดใหญ่ทีมลีกล่างชิงเงิน 3 ล้าน - รอบชิงฯมีวีเออาร์](https://www.khaosod.co.th/wpapp/uploads/2024/11/BGC.jpg "BGC เมืองไทยประกันภัย คัพ จัดใหญ่ทีมลีกล่างชิงเงิน 3 ล้าน - รอบชิงฯมีวีเออาร์")](https://www.khaosod.co.th/wpapp/uploads/2024/11/BGC.jpg)

BGC เมืองไทยประกันภัย คัพ เดินหน้าอย่างต่อเนื่อง โดยแชมป์รายการนี้รับเงินรางวัล 3 ล้าน แถมนัดชิงชนะเลิศมีการใช้วีเออาร์ด้วย

เมื่อ 7 พ.ย. ที่อาคารเมืองไทยภัทร ทาวเวอร์เอ ชั้น 14 สมาคมกีฬาฟุตบอลแห่งประเทศไทยฯ ร่วมกับ บริษัท บีจี คอนเทนเนอร์ กล๊าส จำกัด (มหาชน) และ บริษัท เมืองไทยประกันภัย จำกัด (มหาชน) จัดงานแถลงข่าวเปิดตัวการแข่งขันฟุตบอล BGC เมืองไทย ประกันภัย คัพ ฤดูกาล 2024/25 ซึ่งถือเป็นการจัดการแข่งขัน ปีที่สองติดต่อกัน

ภายในงานแถลงข่าวครั้งนี้นำโดย พันตำรวจโท หม่อมหลวง กิติบดี ประวิตร เลขาธิการสมาคมกีฬาฟุตบอลแห่งประเทศไทย ในพระบรมราชูปถัมภ์ พร้อมด้วย อดิศักดิ์ สุขประเสริฐ กรรมการผู้จัดการ กลุ่มธุรกิจบรรจุภัณฑ์อื่น บริษัท บีจี คอนเทนเนอร์ กล๊าส จำกัด (มหาชน), วาสิต ล่ำซำ กรรมการผู้จัดการ บริษัท เมืองไทยประกันภัย จำกัด (มหาชน), ผู้บริหารสโมสรฟุตบอล, ผู้สนับสนุนสมาคมฯ แขกผู้มีเกียรติ และสื่อมวลชนทุกท่าน

โดย พันตำรวจโท หม่อมหลวง กิติบดี ประวิตร เลขาธิการสมาคมกีฬาฟุตบอลแห่งประเทศไทยฯ กล่าวว่า “ในนาม สมาคมกีฬาฟุตบอลแห่งประเทศไทยฯ ซึ่งได้รับมอบหมายจากท่านนายกสมาคมฯ คุณนวลพรรณ ล่ำซำ ขอขอบคุณ บริษัท บีจี คอนเทนเนอร์ กล๊าส จำกัด (มหาชน) และ บริษัท เมืองไทยประกันภัย จำกัด (มหาชน) ที่เล็งเห็นความสำคัญของฟุตบอลไทย โดยเฉพาะฟุตบอลรากหญ้า ในการจัดการแข่งขันฟุตบอลถ้วยสำหรับลีกภูมิภาค รายการ “บีจีซี เมืองไทยประกันภัย คัพ” ให้กับสโมสรไทยลีก 3 ได้มีเวทีแข่งขันเพิ่มขึ้น อย่างต่อเนื่องเป็นปีที่ 2 และมีเงินรางวัลชนะเลิศสูงถึง 3 ล้านบาท / รางวัลรองชนะเลิศ 1 ล้านบาท ที่สำคัญ “มาดามแป้ง” ในฐานะนายกสมาคมฯ ยังอนุมัติให้มีการใช้ VAR ในเกมรอบชิงชนะเลิศ และ เป็นครั้งแรกในประวัติศาสตร์ ที่ใช้กับเกมระดับฟุตบอลไทยลีก 3 ด้วย“

“การแข่งขันฟุตบอลถ้วย รายการบีจีซี เมืองไทยประกันภัย คัพ จัดขึ้นเพื่อเป็นการสนับสนุนให้สโมสรฟุตบอลอาชีพในระดับไทยลีก 3 ได้มีการแข่งขันเฉพาะสโมสรในลีกระดับเดียวกัน เพื่อนำไปสู่การยกรัดับและพัฒนาของสโมสร อีกทั้งยังเป็นโอกาสสำหรับนักกีฬาฟุตบอลที่จะได้แสดงความสามารถอย่างเต็มที่ ”

“โดยในปีนี้มีจำนวนทีมที่เข้าร่วมการแข่งขัน ถึง 55 ทีม จากโซนเหนือ (จำนวน 11 ทีม), โซนตะวันออกเฉียงเหนือ (จำนวน 7 ทีม), โซนตะวันออก (จำนวน 12 ทีม), โซนตะวันตก (จำนวน 9 ทีม), โซนกลาง (จำนวน 9 ทีม) และ โซนใต้ (จำนวน 7 ทีม) ซึ่งหนึ่งในนั้นมี สโมสร พัทลุง เอฟซี ตัวแทนจากโซนภาคใต้ ในฐานะแชมป์เก่าที่จะมาป้องกันแชมป์รวมอยู่ด้วย”

“ผมเองและคณะผู้บริหารสมาคมฯ โดยเฉพาะท่านนายกสมาคมฯ เชื่อเสมอว่าฟุตบอลทุกระดับมีความสำคัญ ในการที่จะต่อยอดให้วงการฟุตบอลของเรา เข้มแข็ง เติมโต และมีมาตรฐานในระดับสากล ซึ่งต้องขอบคุณ ผู้สนับสนุนหลักอย่าง บริษัท บีจี คอนเทนเนอร์ กล๊าส จำกัด (มหาชน) และ บริษัท เมืองไทยประกันภัย จำกัด (มหาชน) ที่ทำให้ฟุตบอลรายการนี้เกิดขึ้น วันนี้ถือเป็นนิมิตรหมายอันดี ผมขออวยพรให้ทุกสโมสร และสมหวังกับการจับสลากในวันนี้ และก้าวไปสู่เป้าหมายที่ตั้งไว้”

“สุดท้ายนี้ ในนามนายกสมาคมกีฬาฟุตบอล ต้องกราบขอบพระคุณทุกๆ ภาคส่วนที่มีความสำคัญ เป็นแรงขับเคลื่อนที่ทรงพลังต่อวงการลูกหนังไทย ทั้ง ภาครัฐ เอกชน ผู้ให้การสนับสนุน ผู้บริหารสโมสร, ผู้ฝึกสอน นักกีฬา เจ้าหน้าที่ ผู้ตัดสิน และแฟนฟุตบอลซึ่งเป็นผู้เล่นคนที่ 12 เพราะทุกคนมีความสำคัญ ที่พร้อมจะก้าวไปข้างหน้า ก้าวสู่ความสำเร็จในอนาคตต่อไป”

สำหรับการแข่งขันฟุตบอลถ้วยรายการนี้ ถือเป็นรายการฟุตบอลถ้วยสำหรับลีกภูมิภาคโดยเฉพาะ จากผู้สนับสนุนคือ บริษัท บีจี คอนเทนเนอร์ กล๊าส จำกัด (มหาชน) และ บริษัท เมืองไทยประกันภัยจำกัด (มหาชน) โดยจัดขึ้นเพื่อเป็นการสนับสนุนให้สโมสรฟุตบอลอาชีพในระดับไทยลีก 3 ได้มีการแข่งขันในเฉพาะลีกในระดับเดียวกัน ซึ่งมีการแข่งขันกันเพื่อนำไปสู่การพัฒนาของสโมสร อีกทั้งยังเป็นโอกาสสำหรับนักกีฬาฟุตบอลที่จะได้แสดงความสามารถอย่างเต็มที่ ซึ่งการแข่งขันครั้งนี้ มีทีมเข้าร่วมทั้งหมด 55 ทีม ดังนี้

โซนเหนือ (จำนวน 11 ทีม) : ได้แก่ พิษณุโลก เอฟซี, เขลางค์ ยูไนเต็ด, ชาติตระการ ซิตี้, นครสวรรค์ สี่แคว ซิตี้, สิงห์ เชียงราย ซิตี้, กำแพงเพชร เอฟซี, เชียงใหม่ เอฟซี, แม่โจ้ ยูไนเต็ด, สโมสรฟุตบอลทีพีเอฟ อุตรดิตถ์, พิษณุโลก ยูนิตี้, นอร์ทเทิร์น นครแม่สอด ยูไนเต็ด

โซนตะวันออกเฉียงเหนือ (จำนวน 7 ทีม) : ได้แก่ เมืองเลย ยูไนเต็ด, ขอนแก่น เอฟซี, สุรินทร์ โขงชีมูล เอฟซี, อุดร ยูไนเต็ด, อุบล ครัวนภัส เอฟซี, ร้อยเอ็ด พีบี ยูไนเต็ด, สุรนารี แบล็คแคท เอฟซี

โซนตะวันออก (จำนวน 12 ทีม) : ได้แก่ เมืองเลย ยูไนเต็ด, ขอนแก่น เอฟซี, สุรินทร์ โขงชีมูล เอฟซี, อุดร ยูไนเต็ด, อุบล ครัวนภัส เอฟซี, ร้อยเอ็ด พีบี ยูไนเต็ด, สุรนารี แบล็คแคท เอฟซี

โซนตะวันตก (จำนวน 9 ทีม) : ได้แก่ สโมสรฟุตบอลราชประชา, สมุทรสาคร ซิตี้, วีอาร์เอ็น เมืองนนท์ เอฟซี, ทัพหลวง ยูไนเต็ด, หัวหิน ซิตี้, นนทบุรี ยูไนเต็ด, สมุทรสงคราม ซิตี้, หัวหิน มาราเลน่า เอฟซี, ธนบุรี ยูไนเต็ด

โซนกลาง (จำนวน 9 ทีม) : ได้แก่ ลพบุรี ซิตี้, อ่างทอง เอฟซี, พราม แบงค็อก, มหาวิทยาลัยเกษมบัณฑิต เอฟซี, เอยูยู อินเตอร์ แบงค็อก, มหาวิทยาลัยนอร์ทกรุงเทพ, สระบุรี ยูไนเต็ด, จามจุรี ยูไนเต็ด, มหาวิทยาลัยปทุมธานี

โซนใต้ (จำนวน 7 ทีม) : ได้แก่ สงขลา เอฟซี, พีที สตูล เอฟซี, เมืองตรัง ยูไนเต็ด, พีเอสยู สุราษฎร์ธานี ซิตี้, ปัตตานี เอฟซี, พัทลุง เอฟซี, กระบี่ เอฟซี,

ทั้งนี้การแข่งขัน BGC เมืองไทย ประกันภัย คัพ ฤดูกาล 2024/25 จะมีรูปแบบและช่วงเวลาการแข่งขันดังนี้  
รอบ League Phase : 30 พฤศจิกายน – 22 ธันวาคม 2567  
รอบ 16 ทีม : 4-5 มกราคม 2568 (น็อกเอาต์)  
รอบ 8 ทีม : 11-12 มกราคม 2568 (น็อกเอาต์)  
รอบรอง : 12 กุมภาพันธ์ และ 5 มีนาคม 2568 (เหย้า-เยือน)  
รอบชิง : ช่วงวันที่ 5-6 เมษายน 2568 (บีจี สเตเดียม)

ทีมชนะเลิศ จะได้รับเงินรางวัล 3,000,000 บาท พร้อมถ้วยรางวัล ส่วนทีมรองชนะเลิศจะได้รับเงินรางวัล 1,000,000 บาท