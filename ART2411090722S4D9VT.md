---
layout: post
code: "ART2411090722S4D9VT"
origin_url: "https://www.khaosod.co.th/special-stories/news_9497563"
image: "https://github.com/user-attachments/assets/c1130446-d8eb-435c-bf17-1b32b4138444"
title: "วิจารณ์ซีรีส์ \"แม่หยัว\" ใช้ยาสลบน้องแมวจนชักจริง เหมาะสมไหม?"
description: "คนแห่วิจารณ์ซีรีส์ \"แม่หยัว\" มีฉากแมวตาย ภาพสมจริง สุดท้ายรู้ใช้มีการใช้ยาสลบ ทำแมวชักกระตุก คนถกนี่เข้าข่ายทารุณสัตว์หรือไม่?"
category: "SPECIAL_STORIES"
language: "th"
date: 2024-11-09T07:25:32.399Z
---

# วิจารณ์ซีรีส์ "แม่หยัว" ใช้ยาสลบน้องแมวจนชักจริง เหมาะสมไหม?

[![วิจารณ์ซีรีส์ "แม่หยัว" ใช้ยาสลบน้องแมวจนชักจริง เหมาะสมไหม?](https://www.khaosod.co.th/wpapp/uploads/2024/11/cat-thai-2.jpg "วิจารณ์ซีรีส์ "แม่หยัว" ใช้ยาสลบน้องแมวจนชักจริง เหมาะสมไหม?")](https://www.khaosod.co.th/wpapp/uploads/2024/11/cat-thai-2.jpg)

**คนแห่วิจารณ์ซีรีส์ “แม่หยัว” มีฉากแมวตาย ภาพสมจริง สุดท้ายรู้ใช้มีการใช้ยาสลบ ทำแมวชักกระตุก คนถกนี่เข้าข่ายทารุณสัตว์หรือไม่?**

ซีรีส์เรื่อง **“แม่หยัว”** กำลังเข้มข้นขึ้นเรื่อยๆ เรียกว่ามีเรื่องให้พูดถึงและติดเทรนด์โซเชียลทุกตอนที่ฉาย แต่ตอนล่าสุดกลับกลายเป็นประเด็นวิจารณ์ในเชิงลบจากคนรักสัตว์

หลังใน แม่หยัว ตอนที่ 5 มีฉากที่แมวถูกวางยาตายในเรื่อง โดยแมวได้กระตุก ตัวเกร็ง สมจริงจนทำให้หลายคนเป็นห่วงว่าน้องแมวแสดงเก่งหรือเกิดจากปัจจัยอื่นๆ

[![](https://www.khaosod.co.th/wpapp/uploads/2024/11/cats-4-696x400.jpg)](https://www.khaosod.co.th/wpapp/uploads/2024/11/cats-4.jpg)

กระทั่งมีทีมงานออกมาโพสต์แจงว่า _แมวไม่ได้ตายจริง มีการวางยาสลบแมว แต่ตอนถ่ายทำ แมวได้ขย้อน กระตุก จนคิดว่าตายจริง ทำนักแสดงที่เข้าฉากตกใจจนหน้าถอดสี_

จากโพสต์นี้ก็ยิ่งทำให้เกิดความไม่พอใจ เนื่องจากการวางยาสลบทุกครั้ง มีความเสี่ยงต่อชีวิตสัตว์ เพราะจะไปกดการทำงานของระบบหายใจและไหลเวียนเลือด และอาจทำให้สำลักได้ และตั้งคำถามว่า ทำไมกองถ่ายถึงเลือกวิธีนี้

[![](https://www.khaosod.co.th/wpapp/uploads/2024/11/04527-696x438.jpg)](https://www.khaosod.co.th/wpapp/uploads/2024/11/04527.jpg)

ประกอบกับเมื่อ **“บิ๊นท์ สิรีธร”** หนึ่งในนักแสดง ที่เป็นบุคลากรทางการแพทย์ ได้โพสต์ว่า “ต้องมีชื่อเข้าชิง” จนโดนทัวร์ลงและต้องออกมาขอโทษ

หลายคนอยากได้คำชี้แจงว่าตอนนี้น้องแมวตัวนี้อาการเป็นอย่างไรบ้าง ได้อดอาหารถูกหลักการแพทย์ไหม ยาที่ใช้เป็นยาสลบประเภทไหน มีผู้เชี่ยวชาญดูแลจริงหรือไม่ หากเข้าข่ายทารุณกรรมสัตว์จริง ก็ไม่อยากให้เรื่องเงียบ

[![](https://www.khaosod.co.th/wpapp/uploads/2024/11/capture-20241109-140156.jpg)](https://www.khaosod.co.th/wpapp/uploads/2024/11/capture-20241109-140156.jpg)

อย่างไรก็ตามตอนนี้ยังไม่มีการชี้แจงใดๆจากทางต้นสังกัด และเริ่มมีการปลุกกระแสให้แบนซีรีส์เรื่องนี้หากไม่มีการออกมารับผิดชอบต่อการกระทำดังกล่าว

![](https://www.khaosod.co.th/wpapp/uploads/2024/11/clipboard7-horz-696x391.jpg)

ล่าสุด ‘สันต์ ศรีแก้วหล่อ’ ผู้กำกับของเรื่องนี้ ได้อัดคลิปชี้แจงถึงประเด็นดังกล่าว ระบุว่า “การถ่ายทำมีการวางยาสลบจริง แต่ได้รับการดูแลจากเจ้าของและผู้เชี่ยวชาญอย่างดีในทุกๆขั้นตอน

หลังการถ่ายทำน้องแมวฟื้นขึ้นมาและใช้ชีวิตเป็นปกติ และ ทีมงานได้มีการขอคลิปสุขภาพน้องแมวให้ส่งมาดูหลังจากวันถ่ายทำอีกหลายครั้ง

แต่เพื่อความสบายใจของทุกฝ่าย เมื่อทราบเรื่องวันนี้ ทางทีมได้มีการติดต่อโมเดลลิ่งสัตว์ที่ดูแลรับผิดชอบ ให้ถ่ายคลิปอัพเดทของวันนี้ และให้นำแมวไปตรวจสุขภาพ เพื่อยืนยันถึงสุขภาพแมวอีกครั้ง

เมื่อทราบถึงความกังวลใจ เราไม่ได้นิ่งนอนใจ และกำลังรวบรวมข้อมูลเพื่อมาชี้แจงครับ  
และนี่คือคลิปน้องแมว ณ ปัจจุบันครับ ส่วนใบรับรองแพทย์จะนำมาให้ทุกท่านดูอีกครั้งเมื่อตรวจสุขภาพน้องแมวเสร็จเรียบร้อยครับ”