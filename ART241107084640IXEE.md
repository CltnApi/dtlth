---
layout: post
code: "ART241107084640IXEE"
origin_url: "https://www.khaosod.co.th/lifestyle/news_9492837"
image: "https://github.com/user-attachments/assets/12e4e98f-b9b9-493e-b1b1-f251d7604f52"
title: "หลาก&หลายอิ่มอร่อย - ซิปสเตอร์@ราชพฤกษ์ อาหารอินเดียต้นตำรับแท้"
description: " อาหารอินเดียต้นตำรับแท้ ร้านซิปสเตอร์ (Sipster Sipster indian food) ร้านอาหารอินเดียรายแรก ย่านราชพฤกษ์ ด้วยประสบการณ์กว่า 20 ปี"
category: "LIFESTYLE"
language: "th"
date: 2024-11-07T08:50:52.342Z
---

# หลาก&หลายอิ่มอร่อย - ซิปสเตอร์@ราชพฤกษ์ อาหารอินเดียต้นตำรับแท้

[![หลาก&หลายอิ่มอร่อย - ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ปก-อิ่มอร่อย.jpg "หลาก&หลายอิ่มอร่อย - ซิปสเตอร์@ราชพฤกษ์ อาหารอินเดียต้นตำรับแท้")](https://www.khaosod.co.th/wpapp/uploads/2024/11/ปก-อิ่มอร่อย.jpg)

อาหารอินเดียต้นตำรับแท้ **ร้านซิปสเตอร์ (Sipster Sipster indian food)** ร้านอาหารอินเดียรายแรก ย่านราชพฤกษ์ ด้วยประสบการณ์กว่า 20 ปี

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์10.jpg)

**มีเมนูอาหารให้เลือกหลากหลาย ทั้งคาวหวาน สำหรับคนที่ทานมังสวิรัติสามารถมาเอ็นจอยกับอาหารมังสวิรัติสไตล์อินเดียในบางเมนูกันได้ทุกวัน**

เริ่มด้วยเมนูเบาๆ เป็นออร์เดิร์ฟ **ปานีปูรี (Pani Puri)** มีแป้งทอดกรอบ ลักษณะกลมพอง และข้างในกลวง กินคู่กับเครื่องเคียง คือ มันฝรั่งต้ม หัวหอม ถั่วชิกพี และปานี หรือน้ำยำ ที่นำไว้ตักใส่ในตัวแป้งทอดซึ่งจะมีรสเปรี้ยว เผ็ดนิดหน่อย เค็ม และมัน ในตอนท้ายจะมีกลิ่นหอมใบยี่หร่า เป็นเมนูยอดนิยมของคนไทยอยู่ในปัจจุบันนี้ 1 ชุด มี 8 ลูก

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์2.jpg)

**Vegetable Raita** โยเกิร์ตแท้สไตล์อินเดียที่จะใส่ผักหลายชนิดและท็อปด้วยผงมาซาลา ตัวโยเกิร์ตจะมีความเข้มข้น ออกรสเปรี้ยวนำ หวานกำลังดี และผงมาซาลาจะให้ความเผ็ดขึ้นมานิดๆ ทำให้ทานแล้วรู้สึกสดชื่นอย่างบอกไม่ถูก

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์9.jpg)

_มาถึงอาหารจานหลัก เช่น ข้าวหมกไก่ หมกแพะ อินเดีย เป็นข้าวบาสมาติล้วน ข้าวร่วนและนุ่ม จัดเต็มด้วยเครื่องเทศ เมล็ดข้าวสีเหลืองเข้มสวยสม่ำเสมอทุกเมล็ด หอมกลิ่นเครื่องเทศ ไปทั้งโต๊ะ ส่วนเนื้อไก่ที่หมกมาในข้าว ก็อ่อนนุ่มและหมักเครื่องเทศมาอย่างดี เสิร์ฟมาพร้อมโยเกิร์ต ร้านนี้ให้เยอะหนึ่งชุดกินได้ 1-2 คน_

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์1.jpg)

ตามด้วย **เกี๊ยวซ่าไส้ผักอินเดีย** มีลักษณะเหมือนกับเกี๊ยวซ่าของญี่ปุ่นหรือติ่มซำคนจีน แต่เกี๊ยวซ่าของอินเดีย จะมีทั้งไส้ผัก ไส้ไก่ ไส้เนื้อแพะ หลากหลาย เอาไปผัดผสมเครื่องเทศและเครื่องปรุงให้สุก แล้วนำแผ่นแป้งไปห่อนึ่งให้สุก กินคู่กับซอสมะเขือเทศอินเดีย 1 ชุดมี 6 ชิ้น

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์6.jpg)

**ไก่ย่างติดกระดูกเตาถ่านอินเดีย (ทันดูรี) โดยนำน่องไก่และน่องไก่ติดกระดูก (หรือส่วนน่องไก่) หมักในน้ำหมักโยเกิร์ต ผสมหัวหอม ขิง กระเทียม พริก และการัมมาซาลาเครื่องเทศอินเดีย รสชาติออกเผ็ดเล็กน้อย 1 ชุดมี 4 ชิ้น น่อง 2 ชิ้น และอกไก่ 2 ชิ้น**

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์3_1.jpg)

**แกงไก่ทิกก้ามาซาลา** รสชาติจัดจ้าน หอมกลิ่นเครื่องเทศอินเดียชัดเจน เมนูนี้เป็นเอกลักษณ์ น้ำแกงสีแดง หรือจะเรียกว่าแกงกะหรี่ไก่แดง ด้วยส่วนผสมของเครื่องเทศหลากหลายชนิด ทำให้มีรสชาติเผ็ดร้อน กินคู่กับข้าว หรือแป้งนาน ที่ไม่ต้องคอยนานแบบชื่อ

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์7.jpg)

**แกงชีสอินเดีย** จะใส่เนยเข้าไปด้วยพร้อมเครื่องเทศมาซาลาทำให้มีความนวลๆ ละมุนและเข้มข้นไปพร้อมกัน ทานคู่กับแป้งคือฟิน

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์5.jpg)

**กระเจี๊ยบผัดหัวหอม** มะเขือเทศ พริก พร้อมเครื่องเทศแบบจัดเต็ม ได้ทั้งความหอมหวานและสดชื่นในคราวเดียว

_นอกจากนี้ยังมีเมนูอีกมาก เช่น ซาโมซ่าแกะ ข้าวเกรียบกรอบมาซาลา ไก่บดย่างเตาถ่าน ชีสปาเนียร์ย่างเตาถ่าน ชีสผัดซอสเผ็ด พิซซ่าชีส แกะสับย่างในเตาถ่าน แกงถั่วลูกไก่ สปาเกตตี เป็นต้น_

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์8.jpg)

![หลาก&หลาย อิ่มอร่อย ซิปสเตอร์@ราชพฤกษ์ อาหารอินเดียต้นตำรับแท้](https://www.khaosod.co.th/wpapp/uploads/2024/11/ซิปสเตอร์4.jpg)

**ร้านซิปสเตอร์** ตั้งอยู่บนถนนราชพฤกษ์ ติดปากซอยวัดกระโจมทอง แขวงบางพรม เขตตลิ่งชัน กทม.

**เปิดบริการเวลา 10.00-22.00 น. ทุกวัน ที่จอดรถหน้าร้านหรือในซอยวัดกระโจมทอง โทร. 08-2552-5222**