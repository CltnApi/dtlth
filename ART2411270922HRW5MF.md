---
layout: post
code: "ART2411270922HRW5MF"
origin_url: "https://www.khaosod.co.th/sports/news_9523781"
image: "https://github.com/user-attachments/assets/53866514-4b8a-4fc4-9fa6-e6efa1038a68"
title: "พาตริก เปิดใจ หวังพา ช้างศึก ป้องกันแชมป์ อาเซียน คัพ"
description: "พาตริก กุสตาฟส์สัน กองหน้าทีมชาติไทย เปิดใจหลังจากที่มีชื่อติดทีมชาติไทย ชุดใหญ่ พร้อมใส่เกินร้อยทุกวินาที หวังพาช้างศึกป้องกันแชมป์ อาเซียน คัพ อีกสมัย"
category: "SPORTS"
language: "th"
date: 2024-11-27T10:02:12.411Z
---

# พาตริก เปิดใจ หวังพา ช้างศึก ป้องกันแชมป์ อาเซียน คัพ

[![พาตริก เปิดใจ หวังพา ช้างศึก ป้องกันแชมป์ อาเซียน คัพ](https://www.khaosod.co.th/wpapp/uploads/2024/11/mkot.jpg "พาตริก เปิดใจ หวังพา ช้างศึก ป้องกันแชมป์ อาเซียน คัพ")](https://www.khaosod.co.th/wpapp/uploads/2024/11/mkot.jpg)

พาตริก กุสตาฟส์สัน กองหน้าทีมชาติไทย จากสโมสร บีจี ปทุม ยูไนเต็ด เปิดใจหลังจากที่มีชื่อติดทีมชาติไทย ชุดใหญ่ ลุยศึกชิงแชมป์อาเซียน 2024 (ASEAN Mitsubishi Electric Cup 2024) โดย ทัพช้างศึก มีโปรแกรมนัดแรก กลุ่ม เอ บุกไปเยือน ติมอร์ เลสเต ที่สนามฮัง เดย์ สเตเดียม ประเทศเวียดนาม ในวันที่ 8 ธันวาคม 2567 เวลา 20.00 น.

สำหรับ พาตริก เพิ่งมีชื่อติดทีมชาติชุดใหญ่ ในโปรแกรม ฟีฟ่า เดย์ เดือนกันยายน และออกสตาร์ทด้วยการทำประตูกับทีมชาติไทยได้ทันที ช่วยให้ทีมเอาชนะ เวียดนาม ไป 2-1 ก่อนจะกลับมามีชื่ออีกครั้งในโปรแกรมชิงแชมป์อาเซียน ในช่วงปลายปีนี้

“ผมรู้สึกดีใจมากครับ ที่มีชื่อติดทีมชาติไทย ชุดใหญ่ อีกครั้ง ผมทราบดีว่าทัวร์นาเมนต์นี้เราเป็นแชมป์เก่ามาสองสมัยติดต่อกัน ซึ่งผมเองก็พยายามเตรียมตัวให้พร้อมที่สุด เพื่อช่วยทีมชาติไทยในการป้องกันแชมป์ครั้งนี้” พาตริก กล่าว

“ผมกลับมาที่ประเทศไทย และฝึกซ้อมเพื่อรักษาสภาพความฟิตกับ สโมสร บีจี ปทุม ยูไนเต็ด เพื่อให้ร่างกายพร้อมที่สุด และพร้อมที่จะเข้าแคมป์ฝึกซ้อมแบบเต็มร้อยกับทีมชาติไทย”

“ผมได้รับประสบการณ์ที่ดีในการไปเล่นที่ประเทศญี่ปุ่น โดยเฉพาะเรื่องวินัย และ มายด์เซ็ต ที่ได้ทั้งเรียนรู้ ได้เห็นและปฏิบัติตาม เพราะที่นั่น แม้จะเป็นแค่ J3 แต่โค้ชหรือนักเตะทุกคน ต่างก็พยายามทำเต็มที่กับการซ้อมและการแข่งขันเสมอ รวมถึง ในช่วงการใช้ชีวิตนอกสนาม ที่จะต้องมีสติ สมาธิ อยู่ตลอดเวลา”

“กับโค้ชอิชิอิ ก็ไมได้พูดคุยอะไรมากเท่าไหร่ มีแค่ตอนผมติดทีมไปเวียดนาม โค้ชบอกผมว่าให้พยายามทำเต็มที่ เตรียมร่างกายให้พร้อมเสมอกับต้นสังกัด และพร้อมหากได้รับโอกาสมาติดทีมชาติ ซึ่งที่ผ่านมา โค้ชก็ได้ติดต่อสโมสร นารา คลับ ตลอดในการขอวีดีโอการฝึกซ้อมของผม ก็ดีใจครับที่จะได้ร่วมงานกับโค้ชอีกครั้ง”

“ส่วนเป้าหมายในศึกชิงแชมป์อาเซียนครั้งนี้ จริงๆ ผมเป็นคนไม่ชอบตั้งเป้าว่าจะยิงกี่ประตู แต่สิ่งที่ผมจะทำแน่นอน โดยที่ไม่ต้องตั้งเป้าเลยก็คือ การทำเต็มร้อยไม่ว่าจะเป็นการซ้อม การเก็บตัว หรือการแข่งขัน ผมไม่สามารถบอกได้ว่าผมจะยิงได้กี่ประตูนะ ในทัวร์นาเมนต์นี้ แต่ทุกโอกาส ทุกวินาที ผมทำเต็มร้อยแน่นอน”

การแข่งขันฟุตบอล อาเซียน คัพ จัดมาทั้งหมด 14 ครั้ง ทีมที่ได้แชมป์มากที่สุด คือ ไทย 7 ครั้ง ตามด้วย สิงคโปร์ 4 ครั้ง, เวียดนาม 2 ครั้ง และ มาเลเซีย 1 ครั้ง โดยการแข่งขัน ASEAN Mitsibishi Electric Cup 2024 หรือ ศึกชิงแชมป์อาเซียน 2024 ทีมชาติไทย อยู่ในกลุ่ม เอ ร่วมกับ มาเลเซีย, สิงคโปร์, กัมพูชา และ ติมอร์ เลสเต มีโปรแกรมการแข่งขัน ดังนี้