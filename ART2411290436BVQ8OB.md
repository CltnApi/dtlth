---
layout: post
code: "ART2411290436BVQ8OB"
origin_url: "https://www.khaosod.co.th/sports/news_9526752"
image: "https://github.com/user-attachments/assets/251c0b1b-d107-4275-8999-8ce8c1f16b57"
title: "เจิ้ง ซือ เว่ย เจ้าของเหรียญทองคู่ผสมโอลิมปิก ปารีส ประกาศแขวนแร็กเก็ต"
description: "เจิ้ง ซือ เว่ย นักแบดมินตันจีนดีกรีเหรียญทองโอลิมปิก ปารีส 2024 ประเภทคู่ผสม ออกมาประกาศแขวนแร็กเก็ต โดยจะลงแข่งขันรายการสุดท้ายที่หางโจว ประเทศจีน"
category: "SPORTS"
language: "th"
date: 2024-11-29T04:51:28.278Z
---

# เจิ้ง ซือ เว่ย เจ้าของเหรียญทองคู่ผสมโอลิมปิก ปารีส ประกาศแขวนแร็กเก็ต

[![เจิ้ง ซือ เว่ย เจ้าของเหรียญทองคู่ผสมโอลิมปิก ปารีส ประกาศแขวนแร็กเก็ต](https://www.khaosod.co.th/wpapp/uploads/2024/11/zs.jpg "เจิ้ง ซือ เว่ย เจ้าของเหรียญทองคู่ผสมโอลิมปิก ปารีส ประกาศแขวนแร็กเก็ต")](https://www.khaosod.co.th/wpapp/uploads/2024/11/zs.jpg)

เจิ้ง ซือ เว่ย นักแบดมินตันจีนดีกรีเหรียญทองโอลิมปิก ปารีส 2024 ประเภทคู่ผสม ออกมาประกาศแขวนแร็กเก็ต โดยจะลงแข่งขันรายการสุดท้ายที่หางโจว ประเทศจีน

เจิ้ง ซือ เว่ย จับคู่กับ หวง หย่า ฉง และคว้าแชมป์มามากมายในการแข่งขันแบดมินตันประเภทคู่ผสม จนได้รับการยกย่องว่าเป็นคู่แห่งจักรวาล ซึ่งก่อนหน้านี้ทั้งคู่เพิ่งจะคว้าเหรียญทองโอลิมปิก เกมส์ 2024 ที่กรุงปารีส ประเทศฝรั่งเศสมาครองได้สำเร็จ

อย่างไรก็ตามล่าสุดทางเจิ้ง ซือ เว่ยได้ออกมาประกาศผ่านทางอินสตาแกรม ว่า เขาได้ตัดสินใจที่จะแขวนแร็กเก็ตด้วยวัย 27 ปี ซึ่งแม้หลายคนจะมองว่าเขายังแข่งขันได้ต่อ แต่เจ้าตัวมีแผนในชีวิตที่ชัดเจน โดยต้องการจะใช้เวลากับครอบครัว แต่ย้ำว่าแม้จะเลิกเล่นไปแล้ว เขาจะยังอยู่ในวงการแบดมินตันต่อไป

![](https://www.khaosod.co.th/wpapp/uploads/2024/11/zheng.jpg)

ทั้งนี้เจิ้ง ซือ เว่ยจะจับคู่กับ หวง หย่า ฉง ลงแข่งขันรายการสุดท้าย ในศึกบีดับเบิลยูเอฟ เวิลด์ ทัวร์ ไฟนอลส์ ที่เมืองหางโจว ประเทศจีน ซึ่งจะชิงชัยกันระหว่างวันที่ 11-15 ธันวาคมนี้ เป็นรายการสุดท้าย

