---
layout: post
code: "ART2411050722LHBVH5"
origin_url: "https://www.khaosod.co.th/breaking-news/news_9490095"
image: "https://github.com/user-attachments/assets/0ff820df-33e8-499a-ad7f-437a6c800d2b"
title: "เปิดภาพ ชูวิทย์ หลังกลับถึงไทย ถ่ายรูปคู่ สันธนะ ขึ้นศาลปมฟ้องหมิ่น อัปเดตอาการป่วย"
description: "เปิดภาพ ชูวิทย์ หลังกลับถึงไทย ถ่ายรูปคู่ สันธนะ ขึ้นศาลปมฟ้องหมิ่น อัปเดตอาการป่วย สันธนะ เผยได้พบกับ ชูวิทย์ พูดถึงอาการป่วย คงรักษาไม่หาย "
category: "HOT_NEWS"
language: "th"
date: 2024-11-05T07:36:27.567Z
---

# เปิดภาพ ชูวิทย์ หลังกลับถึงไทย ถ่ายรูปคู่ สันธนะ ขึ้นศาลปมฟ้องหมิ่น อัปเดตอาการป่วย

[![เปิดภาพ ชูวิทย์ หลังกลับถึงไทย ถ่ายรูปคู่ สันธนะ ขึ้นศาลปมฟ้องหมิ่น อัปเดตอาการป่วย](https://www.khaosod.co.th/wpapp/uploads/2024/11/chuvit2.jpg "เปิดภาพ ชูวิทย์ หลังกลับถึงไทย ถ่ายรูปคู่ สันธนะ ขึ้นศาลปมฟ้องหมิ่น อัปเดตอาการป่วย")](https://www.khaosod.co.th/wpapp/uploads/2024/11/chuvit2.jpg)

**เปิดภาพ ชูวิทย์ หลังกลับถึงไทย ถ่ายรูปคู่ สันธนะ ขึ้นศาลปมฟ้องหมิ่น อัปเดตอาการป่วย สันธนะ เผยได้พบกับ ชูวิทย์ พูดถึงอาการป่วย คงรักษาไม่หาย**

จากกรณีที่นายนิพิฏฐ์ อินทรสมบัติ อดีต สส.พัทลุง โพสต์ข้อความผ่านเฟซบุ๊ก ระบุว่า “เช้านี้ ผมไลน์หาคุณชูวิทย์ กมลวิศิษฎ์ กัลยาณมิตรของผม คุณชูวิทย์ตอบว่า กำลังจะกลับเมืองไทยแล้ว กลับเมื่อไหร่จะแวะไปกราบคุณนิพิฏฐ์ ผมดีใจรอคุณชูวิทย์กลับมา” โดยนายชูวิทย์ กมลวิศิษฎ์ อดีตนักการเมืองชื่อดัง เคยออกมาเปิดเผยว่าป่วยเป็นโรคมะเร็งตับ และประกาศยุติบทบาทต่างๆ ก่อนเดินทางไปรักษาตัวที่ประเทศอังกฤษ เมื่อประมาณปี2566 ที่ผ่านมา



วันที่ 4 พ.ย.2567 นายสันธนะ ประยูรรัตน์ อดีตนายตำรวจสันติบาล เปิดเผยว่า วันนี้ได้พบกับ นายชูวิทย์ กมลวิศิษฎ์ หลังจากที่ศาลแขวงพระนครใต้ และศาลอาญากรุงเทพใต้ ได้นัดไต่สวนในคดีหมิ่นประมาท ซึ่งต่างกรรมต่างวาระด้วยกัน ที่ตนเองฟ้องหมิ่นประมาท นายชูวิทย์ ซึ่งในคดีแรก ที่ศาลแขวงพระนครใต้ นายสันธนะ กล่าวว่า คุณชูวิทย์ได้รับสารภาพต่อศาล ส่วนช่วงบ่ายที่ศาลอาญากรุงเทพใต้ นายชูวิทย์ได้ขอประกันตัวไป จากสาเหตุสุขภาพ

เปิดภาพ ชูวิทย์ หลังกลับถึงไทย ถ่ายรูปคู่ สันธนะ ขึ้นศาลปมฟ้องหมิ่น อัปเดตอาการป่วย

โดยคดีทั้งหมดมีประมาณกว่า 10 คดี ซึ่งต่างกรรมต่างวาระกันไป ทางฝ่ายคุณชูวิทย์มีการนัดหมาย อยากให้รวมคดีทั้งหมดเป็นคดีเดียวกัน ซึ่งก็เป็นคดีที่นายชูวิทย์ได้กล่าวถึงตนตามสื่อต่างๆ เมื่อถามว่าได้ให้กำลังใจนายชูวิทย์หรือไม่ นายสันธนะ กล่าวว่า เรื่องของกำลังใจ ความสัมพันธ์ต่างๆ ก็มีพบกันเป็นระยะๆ เหตุครั้งสุดท้ายก็ที่พบกันที่โรงแรมของเขา ซึ่งมันก็ผ่านไปแล้ว เรื่องข้อเท็จจริงต่างๆ เขาเองก็พูดกับตนหลายเรื่อง

[![](https://www.khaosod.co.th/wpapp/uploads/2024/11/chuvit4.jpg)](https://www.khaosod.co.th/wpapp/uploads/2024/11/chuvit4.jpg)

ในส่วนของเรื่องคดีก็ให้ดำเนินไปตามกฎหมาย สรุปว่าวันนี้ตนได้มาเยี่ยมอาการเขาและได้พูดคุย กัน ซึ่งนายคุณชูวิทย์ได้บอกกับตนว่าเรื่องอาการป่วยนั้นคงจะรักษาไม่หาย ได้แต่ประคับประคอง ซึ่งอาจจะเป็นช่วงเวลาสุดท้ายของทางคุณชูวิทย์ เท่าที่ตนเห็นอาการของคนชีวิตก็มีอาการเหนื่อยพอสมควรและทนายคุณชูวิทย์ได้มีการถ่ายรูปคู่กันเพื่อยื่นพิจารณาในชั้นศาล จะได้ไม่ต้องมาหลายครั้งเหมือนคนไม่ป่วย



