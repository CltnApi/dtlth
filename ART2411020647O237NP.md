---
layout: post
code: "ART2411020647O237NP"
origin_url: "https://www.khaosod.co.th/special-stories/news_9487222"
image: "https://github.com/user-attachments/assets/f6c2f804-5db8-45a0-84e3-5c6457db5139"
title: "รู้แล้ว! พนักงาน BTS หนุ่มหล่อคือใคร ที่แท้เป็นดาราดัง ดีกรีไม่ธรรมดา"
description: "ตามหาจนเจอ! เปิดวาร์ปพนักงานขายตั๋วรถไฟฟ้า BTS หนุ่มหล่อทะลุกระจกคนนี้คือใคร ที่แท้เป็นอดีตพระเอกซีรีส์ ดีกรีไม่ธรรมดา แฟนๆ เห็นแล้วกรี๊ดคอแตก"
category: "SPECIAL_STORIES"
language: "th"
date: 2024-11-02T06:52:07.411Z
---

# รู้แล้ว! พนักงาน BTS หนุ่มหล่อคือใคร ที่แท้เป็นดาราดัง ดีกรีไม่ธรรมดา

[![รู้แล้ว! พนักงาน BTS หนุ่มหล่อคือใคร ที่แท้เป็นดาราดัง ดีกรีไม่ธรรมดา](https://www.khaosod.co.th/wpapp/uploads/2024/11/BTSauny_janruechai021167-14.jpg "รู้แล้ว! พนักงาน BTS หนุ่มหล่อคือใคร ที่แท้เป็นดาราดัง ดีกรีไม่ธรรมดา")](https://www.khaosod.co.th/wpapp/uploads/2024/11/BTSauny_janruechai021167-14.jpg)

**ตามหาจนเจอ! เปิดวาร์ปพนักงานขายตั๋วรถไฟฟ้า BTS หนุ่มหล่อทะลุกระจกคนนี้คือใคร ที่แท้เป็นดาราดัง ดีกรีไม่ธรรมดา แฟน ๆ เห็นแล้วกรี๊ดคอแตก**

กลายเป็นไวรัล เรียกเสียงฮือฮาเกินต้าน เมื่อมีผู้ใช้บัญชี TikTok รายหนึ่ง แชร์คลิปขณะซื้อตั๋วโดยสาร แต่กลับได้พบกับพนักงานหนุ่มหล่อสะดุดตาไม่น้อย ก่อนเจ้าตัวจะยิ้มหวาน ๆ โบกมือให้กล้อง  
[![](https://www.khaosod.co.th/wpapp/uploads/2024/11/BTSauny_janruechai021167-15.jpg)](https://www.khaosod.co.th/wpapp/uploads/2024/11/BTSauny_janruechai021167-15.jpg)

งานนี้ทำเอาโลกโซเชียลฯ ว้าวุ่น หลายคนก็อยากรู้หนักมากว่า พนักงานหนุ่มหล่อคนนี้คือใครกันแน่ จนชื่อของเขา ติดเทรนด์การค้นหาเลยทีเดียว

วันนี้ **ข่าวสด ออนไลน์** มาเปิดวาร์ปให้แล้วว่า พนักงานคนดังกล่าว คือ**“อู๋ – นิติธร จันฤาไชย”** อดีตพระเอกที่รับบทเป็น “**ผีเป๋า”** จากซีรีส์ Y-Destiny หรือเป็นที่พรหมลิขิต ซึ่งตอนนี้อู๋ได้ออกจากวงการ หันมาทำงานเป็นพนักงานขายตั๋วรถไฟฟ้านั่นเอง

และต้องบอกเลยว่า งานนี้คือเรื่องจริง ไม่ใช่คอนเทนต์ ไม่ใช่การโปรโมตใด ๆ ด้วย เพราะก่อนหน้านี้ก็เคยมีคนที่เห็นอู๋ทำงานขายบัตรและเอารูปมาลงแล้ว

[![](https://www.khaosod.co.th/wpapp/uploads/2024/11/BTSauny_janruechai021167-17.jpg)](https://www.khaosod.co.th/wpapp/uploads/2024/11/BTSauny_janruechai021167-17.jpg)

**ประวัติ “อู๋ นิติธร จันฤาไชย”**

เริ่มเข้าวงการจากการเป็นนักแสดงรับเชิญในซีรีส์ **“Theory of Love”** ในปี 2019 และกวาดชื่อเสียงจากการขึ้นเป็นพระเอกซีรีส์วาย **“Y – Destiny**” ในปี 2021 ทั้งยังมีผลงานเป็นนักแสดงสมทบในโปรเจกต์ซีรีส์ **“War of Y”**

[![](https://www.khaosod.co.th/wpapp/uploads/2024/11/BTSauny_janruechai021167-19.jpg)](https://www.khaosod.co.th/wpapp/uploads/2024/11/BTSauny_janruechai021167-19.jpg)

ขณะที่ ทาง **“BTS\_Skytrain”** ก็ได้ออกมาเฉลย พร้อมระบุว่า “เค้าคนนี้ใช่มั้ยที่ใคร ๆ ตามหา เดินทางรถไฟฟ้าบีทีเอส

อย่าลืมแวะมาซื้อบัตรแรบบิทที่ห้องจำหน่ายตั๋วกันนะครับ บัตรแรบบิท สามารถซื้อได้ที่ห้องจำหน่ายบัตรโดยสารทุกสถานี เพื่อความสะดวกรวดเร็วในการเดินทาง และอย่าลืมโหลดแอปแรบบิทรีวอร์ด ไว้สะสมพอยท์แลกเที่ยวเดินทางฟรีนะครับ”

[![](https://www.khaosod.co.th/wpapp/uploads/2024/11/BTSauny_janruechai021167-16.jpg)](https://www.khaosod.co.th/wpapp/uploads/2024/11/BTSauny_janruechai021167-16.jpg)

