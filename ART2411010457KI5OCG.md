---
layout: post
code: "ART2411010457KI5OCG"
origin_url: "https://www.khaosod.co.th/https://www.khaosod.co.th/sports/news_9485798"
image: "https://github.com/user-attachments/assets/34908e6b-1f79-4a20-82b9-93f04ab0cb8a"
title: "เตบาส ประธาน ลา ลีกา จวก เรอัล มาดริด คิดว่าทุกอย่างต้องหมุนรอบตัวเอง"
description: "ฆาเบียร์ เตบาส ประธานลา ลีกา สเปน จวก เรอัล มาดริด สโมสรดังแดนกระทิงดุว่าทำตัวเป็นเด็กๆ และคิดว่าทุกอย่างหมุนรอบตัวพวกเขาเอง หลังไม่เข้าร่วมงาน"
category: "SPORTS"
language: "th"
date: 2024-11-01T12:59:58.122Z
---

# เตบาส ประธาน ลา ลีกา จวก เรอัล มาดริด คิดว่าทุกอย่างต้องหมุนรอบตัวเอง

[![เตบาส ประธาน ลา ลีกา จวก เรอัล มาดริด คิดว่าทุกอย่างต้องหมุนรอบตัวเอง](https://www.khaosod.co.th/wpapp/uploads/2024/11/tebas.jpg "เตบาส ประธาน ลา ลีกา จวก เรอัล มาดริด คิดว่าทุกอย่างต้องหมุนรอบตัวเอง")](https://www.khaosod.co.th/wpapp/uploads/2024/11/tebas.jpg)

ฆาเบียร์ เตบาส ประธานลา ลีกา สเปน จวก เรอัล มาดริด สโมสรดังแดนกระทิงดุว่าทำตัวเป็นเด็กๆ และคิดว่าทุกอย่างหมุนรอบตัวพวกเขาเอง หลังไม่เข้าร่วมงานประกาศรางวัลบัลลงดอร์

ก่อนหน้านี้ เรอัล มาดริด ตัดสินใจไม่เข้าร่วมงานประกาศรางวัลบัลลงดอร์ เมื่อวันจันทร์ที่ผ่านมา หลังจากดาวดังของทีมอย่าง วินิซิอุส จูเนียร์ พลาดรางวัลดังกล่าว และเป็น โรดรี กองกลางจากแมนเชสเตอร์ ซิตี้ ที่คว้ารางวัลไปแทน

และล่าสุดทาง ฆาเบียร์ เตบาส ประธานลา ลีกา สเปน ออกมาประณามการกระทำดังกล่าวของทีมราชันชุดขาว ว่า

“ผมคิดว่าเรอัล มาดริด ขาดความกล้าหาญซึ่งเป็นหนึ่งในเครื่องหมายสำคัญ การขาดความกล้าหาญซึ่งขาดหายมานานแล้ว มันไม่ได้ทำให้ผมประหลาดใจ มันเป็นการกระทำแบบเด็ก ๆ , อาการหัวร้อน หรือจะเรียกว่าอะไรก็ได้ที่คุณต้องการ”

“เราได้เห็นทัศนคติของเรอัล มาดริด ทีวี ผ่านทางวิดีโอ เราได้เห็นพฤติกรรมที่ถือว่าตัวเองอยู่เหนือกว่าคนอื่น และทุกอย่างต้องหมุนรอบตัวพวกเขา”

