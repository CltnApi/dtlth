---
layout: post
code: "ART2411090532Z5YP6B"
origin_url: "https://www.khaosod.co.th/entertainment/news_9497430"
image: "https://github.com/user-attachments/assets/c89d1102-c02e-482a-bcdd-62205a58a384"
title: "เสธ.ดอลล่าร์ เดือด! โรงพยาบาลไม่รับรักษา คุณหญิงแมงมุม อ้าง ICU เต็ม"
description: "เกิดอะไรขึ้น เสธ.ดอลล่าร์ พลตรี พัชร รัตตกุล สามี คุณหญิงแมงมุม ม.ร.ว.ศรีคำรุ้ง ยุคล ผู้จัดละครชื่อดัง ที่ป่วยด้วยโรคประจำตัวอย่าง SLE"
category: "ENTERTAINMENT"
language: "th"
date: 2024-11-09T05:36:40.811Z
---

# เสธ.ดอลล่าร์ เดือด! โรงพยาบาลไม่รับรักษา คุณหญิงแมงมุม อ้าง ICU เต็ม

[![เสธ.ดอลล่าร์ เดือด! โรงพยาบาลไม่รับรักษา คุณหญิงแมงมุม อ้าง ICU เต็ม](https://www.khaosod.co.th/wpapp/uploads/2024/11/dollar091167-3.jpg "เสธ.ดอลล่าร์ เดือด! โรงพยาบาลไม่รับรักษา คุณหญิงแมงมุม อ้าง ICU เต็ม")](https://www.khaosod.co.th/wpapp/uploads/2024/11/dollar091167-3.jpg)

เกิดอะไรขึ้น **เสธ.ดอลล่าร์ พลตรี พัชร รัตตกุล** สามี **คุณหญิงแมงมุม ม.ร.ว.ศรีคำรุ้ง ยุคล** ผู้จัดละครชื่อดัง ที่ป่วยด้วยโรคประจำตัวอย่าง SLE หรือโรคแพ้ภูมิตัวเอง ได้ออกมาโพสต์ข้อความร่ายยาวอย่างเดือดดาลว่า

![เสธ.ดอลล่าร์](https://www.khaosod.co.th/wpapp/uploads/2024/11/dollar091167-6.jpg)

**“เราคนตัวเล็ก 2 ชีวิต ที่ดิ้นรนมา 7 ปี เพียงเพื่ออยากจะดำรงชีวิตปกติเหมือนกับมนุษย์ทั่วไปให้พอมีรอยยิ้มได้บ้างในเเต่ละวันที่ยังหายใจกันอยู่** เเต่มาพบกับการกระทำของสถานพยาบาลที่มองคนไข้เป็นเพียงลูกค้า **ครั้งนี้เเมงมุมอยู่ในวิกฤติการณ์เป็นครั้งที่สองที่โรงพยาบาลนี้ปฏิเสธการรักษา** จะอ้างว่าห้องเต็มเพื่อเลี่ยงการกระทำที่ผิดกฏหมาย

อย่างไรก็ดี ต้องบอกว่า หมอเเละพยาบาลที่นี่เกือบทุกคนมีจรรยาบรรณของเเพทย์ที่ต้องการรักษาคนป่วยเจ็บอย่างเเท้จริง **เเต่ผู้บริหารขององค์กรเเห่งนี้ต่างหากที่ขาดหัวใจของความเป็นคน วันนี้ป่วยหนักเป็นครั้งที่ 2 เเละมาขอความช่วยเหลือจากห้องฉุกเฉิน เเต่เมื่อจะต้องย้ายไปห้อง ICU ก็ได้รับการปฏิเสธโดยอ้างว่าห้องเต็ม** ให้ไปหาโรงพยาบาลอื่นอยู่เเทน ใจดำไปหน่อยไหม เราถามตรงๆ ถึงเหตุผลว่ามีประเด็นอะไรหรือไม่ ที่ตั้งเเง่กับเรา

![เสธ.ดอลล่าร์](https://www.khaosod.co.th/wpapp/uploads/2024/11/dollar091167-5.jpg)

เราไปทำอะไรให้เกลียดชังหรือ? เราทำผิดกฏระเบียบอะไรหรือเปล่าในช่วง 2.5 ปีที่เราอาศัยอยู่ที่นี่? จนท. ที่เราเชิญมาคุยก็ไม่บอก ให้คำตอบว่าห้องเต็มอย่างเดียว เหมือนเช่นเหตุการณ์ครั้งเเรกในปลายปีที่เเล้ว เเต่คงหลอกคนอย่างผมยาก

ADVERTISEMENT

![เสธ.ดอลล่าร์](https://www.khaosod.co.th/wpapp/uploads/2024/11/dollar091167-7.jpg)

เพราะตลอดระยะเวลาเกือบ 3 ปีที่ผมอยู่กับเเมงมุมในโรงพยาบาลเเห่งนี้ โดยไม่เคยออกไปไหน ผมไม่เคยห่างจากเขาเลยเเม้เเต่วินาทีเดียว ไม่ว่าจะอยู่ห้องธรรมดา, ER, ICU, CCU ผมอยู่เเละนอนข้างเตียงเขาในทุกที่ตลอดเวลา 90% ของ 3 ปีนั้น

เพราะฉะนั้นหลอกผมไม่ได้ ผมรู้จักทุกซอกทุกมุม เเละระบบการทำงานของที่นี่เป็นอย่างดี **ที่พูดมาทั้งหมดนี้ ไม่เคยเลยที่จะคิดถึงเงินจำนวนมากที่ได้จ่ายให้กับสถานพยาบาลอัมหิตเเห่งนี้ คิดมาเท่าไหร่ ก็จ่ายไปเท่านั้น** ด้วยความเจียมเนื้อเจียมตัว ทั้งๆที่ไม่ใช่เศรษฐีที่ไหน

ทุกวันนี้จะเเก้ผ้าอยู่เเล้วเเต่ไม่เคยเสียดายเงินเพราะคิดว่าจะเป็นที่ๆ จะให้การรักษาที่ดีที่สุดกับภรรยาของเรา กลับกลายเป็นคิดผิด กว่าจะรู้ว่าเขาไม่มีน้ำใจก็เกือบจะสายไปแล้ว ครั้งเเรกเมื่อปลายปีที่เเล้วโชคดีที่มีโรงพยาบาลของรัฐที่เขารับไปรักษาเเละทำให้รอดชีวิตมาได้”

![เสธ.ดอลล่าร์](https://www.khaosod.co.th/wpapp/uploads/2024/11/dollar091167-1.jpg)

I will not allow these heartless people to treat my wife like this. And I will not go down without a good fight. She could have died because of this abominable politics within this god-forsaken hospital. **ไม่อยากให้เรื่องนี้เกิดขึ้นกับใครอีก** [#shameonyou](https://www.instagram.com/explore/tags/shameonyou/) [#heartless](https://www.instagram.com/explore/tags/heartless/) [#hospitalmanagementistoblame](https://www.instagram.com/explore/tags/hospitalmanagementistoblame/)

โพสต์ดังกล่าวนี้มีผู้ที่ติดตามไอจี ได้เข้ามาร่วมแสดงความคิดเห็นจำนวนมาก ทั้งส่งกำลังใจมห้คุณหญิงแมงมุม และเสธ.ดอลล่าร์ รวมถึงต่อว่าพฤติกรรมของโรงพยาบาลดังกล่าว

อย่างไรก็ดีจากข้อความข้างต้นนี้ คงต้องรอให้ทางโรงพยาบาลที่ถูฏกล่สวถึงนี้ ได้ออกมาให้ข้อมูลชี้แจงอีกฝั่งหนึ่งด้วย