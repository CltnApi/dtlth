---
layout: post
code: "ART24112004568QVCL5"
origin_url: "https://www.khaosod.co.th/entertainment/news_9513407"
image: "https://github.com/user-attachments/assets/9fc8816f-9c1e-49a9-bdc5-6132b9975d1b"
title: "ใบเฟิร์น ลั่น! คนจีบเป็นศูนย์ ไม่ติดถ้าผู้หญิงเข้ามาคุย ก่อนฝากถึงคนที่จะมาจีบไว้แบบนี้"
description: "นางเอกสาว ใบเฟิร์น พิมพ์ชนก ลั่น! คนจีบเป็นศูนย์ แฮปปี้กับความโสด ไม่เคยปิดกั้น หากผู้หญิงเข้ามาคุย ก่อนฝากถึงคนที่จะมาจีบไว้แบบนี้"
category: "ENTERTAINMENT"
language: "th"
date: 2024-11-20T05:07:29.436Z
---

# ใบเฟิร์น ลั่น! คนจีบเป็นศูนย์ ไม่ติดถ้าผู้หญิงเข้ามาคุย ก่อนฝากถึงคนที่จะมาจีบไว้แบบนี้

[![ใบเฟิร์น ลั่น! คนจีบเป็นศูนย์ ไม่ติดถ้าผู้หญิงเข้ามาคุย ก่อนฝากถึงคนที่จะมาจีบไว้แบบนี้](https://www.khaosod.co.th/wpapp/uploads/2024/11/bifern1.jpg "ใบเฟิร์น ลั่น! คนจีบเป็นศูนย์ ไม่ติดถ้าผู้หญิงเข้ามาคุย ก่อนฝากถึงคนที่จะมาจีบไว้แบบนี้")](https://www.khaosod.co.th/wpapp/uploads/2024/11/bifern1.jpg)

_**นางเอกสาว ใบเฟิร์น พิมพ์ชนก ลั่น! คนจีบเป็นศูนย์ แฮปปี้กับความโสด ไม่เคยปิดกั้น หากผู้หญิงเข้ามาคุย ก่อนฝากถึงคนที่จะมาจีบไว้แบบนี้**_

อยู่ในโหมดสวยและรวยมากแต่โสดมากที่สุด สำหรับนางเอกสาวชื่อดัง **ใบเฟิร์น พิมพ์ชนก ลือวิเศษไพบูลย์** ที่ล่าสุดมาร่วมงานแถลงข่าวเปิดแคมเปญ MEGA HAPPINESS SEASON 2024: HOLIDAY DESTINATION พร้อมเปิดไฟต้นคริสต์มาส และเปิดตัว THE SANTA’S HOTEL อย่างเป็นทางการ

[![](https://www.khaosod.co.th/wpapp/uploads/2024/11/bifern5.jpg)](https://www.khaosod.co.th/wpapp/uploads/2024/11/bifern5.jpg)

จากนั้น สาวใบเฟิร์น ได้อัพเดตสถานะหัวใจอีกครั้ง พร้อมยืนยันแฮปปี้กับความโสด พูดเต็มปากไม่มีคนมาจีบ แต่ไม่ติดถ้าจะมีผู้หญิงเข้ามาคุย ก่อนฝากประโยคทิ้งท้ายถึงคนที่จะเข้ามาจีบไว้แบบนี้

**ใกล้จะปีใหม่แล้วมีใครเข้ามาจีบหรือยัง****?** “ไม่มีใครจีบเลย ไม่มีแบบไม่มีจริงๆ ค่ะ แล้วมันก็เป็นเรื่องจริงจริงๆ ไม่รู้ว่าเป็นเพราะที่เราเคยให้สัมภาษณ์ไปว่าแฮปปี้กับความโสดหรือเปล่า แต่เราเองอาจจะไม่ได้เริ่มคุยหรือเริ่มรู้จักใครด้วย”

**เคานต์ดาวน์จะเหงาไหม****?** “ปกติก็เคานต์ดาวน์กับเพื่อนอยู่แล้ว ซึ่งปีนี้ก็มีแพลนไปเคานต์ดาวน์กับเพื่อนที่ต่างประเทศ ถามว่าการมีใครไปเคานต์ดาวน์ด้วยกับไม่มี ความรู้สึกมันเปลี่ยนไปไหม จริงๆ ความรู้สึกมันไม่ได้เปลี่ยนมาก เพราะเฟิร์นเป็นคนที่บาลานซ์ผู้คนทุกความสัมพันธ์ในชีวิตอยู่แล้ว”

ADVERTISEMENT

**ไปเคานต์ดาวน์ต่างประเทศ อาจจะเจอเนื้อคู่เป็นหนุ่มต่างชาติก็ได้****?** “น่าจะตกสัมภาษณ์หรือเปล่า(ยิ้ม) ส่วนตัวเฟิร์นไม่มีสเป๊กหรอก ถามว่าเปิดใจให้สายฝ.ไหม บางทีเขาอาจจะไม่ชอบแบบเราก็ได้”

**แล้วแบบยูริล่ะ ถ้าผู้หญิงเข้ามาจีบ****?** “ไม่ติดอะไรเลย ความรักมันเกิดขึ้นได้เสมอ ถ้าผู้หญิงจะเข้ามาคุยเราก็ไม่เคยปิดกั้นเลย **(ผู้จัดการส่วนตัวได้ไหม****?)** ไม่ได้ ไม่ชอบ คนนี้ปิดสนิทเลย ล็อกตัวเองไว้เลย พักเลย”

[![](https://www.khaosod.co.th/wpapp/uploads/2024/11/bifern4.jpg)](https://www.khaosod.co.th/wpapp/uploads/2024/11/bifern4.jpg)

**ฝากถึงคนที่อยากเข้ามาจีบเราหน่อย****? “หนีไปเห๊อะ!** (หัวเราะ) คือไม่เป็นไรไงเราโอเคกับสถานภาพตอนนี้ อยากให้เขาหนีเราไปเลย”