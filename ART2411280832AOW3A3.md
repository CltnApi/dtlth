---
layout: post
code: "ART2411280832AOW3A3"
origin_url: "https://www.khaosod.co.th/sports/news_9525594"
image: "https://github.com/user-attachments/assets/2f813950-eb06-479c-8fd3-938d63b72533"
title: "บุ๊ค เอกนิษฐ์ ขอบคุณ อูราวะ เรด ไดมอนด์ ที่ให้โอกาส หลังหมดสัญญาจบฤดูกาลนี้"
description: "\"บุ๊ค\" เอกนิษฐ์ ปัญญา กองกลางทีมชาติไทย เปิดใจหลังจากเตรียมหมดสัญญากับ อูราวะ เรด ไดมอนด์ ทีมดังแห่งศึกฟุตบอลเจลีก และเตรียมกลับมา"
category: "SPORTS"
language: "th"
date: 2024-11-28T09:31:21.660Z
---

# บุ๊ค เอกนิษฐ์ ขอบคุณ อูราวะ เรด ไดมอนด์ ที่ให้โอกาส หลังหมดสัญญาจบฤดูกาลนี้

[![บุ๊ค เอกนิษฐ์ ขอบคุณ อูราวะ เรด ไดมอนด์ ที่ให้โอกาส หลังหมดสัญญาจบฤดูกาลนี้](https://www.khaosod.co.th/wpapp/uploads/2024/11/book.jpg "บุ๊ค เอกนิษฐ์ ขอบคุณ อูราวะ เรด ไดมอนด์ ที่ให้โอกาส หลังหมดสัญญาจบฤดูกาลนี้")](https://www.khaosod.co.th/wpapp/uploads/2024/11/book.jpg)

“บุ๊ค” เอกนิษฐ์ ปัญญา กองกลางทีมชาติไทย เปิดใจหลังจากเตรียมหมดสัญญากับ อูราวะ เรด ไดมอนด์ ทีมดังแห่งศึกฟุตบอลเจลีก และเตรียมกลับมาค้าแข้งในศึกไทยลีก กับ เมืองทอง ยูไนเต็ด

นักเตะวัย 25 ปี ย้ายจาก เมืองทอง ยูไนเต็ด ไปร่วมทัพ อูราวะ เรด ไดมอนด์ ด้วยสัญญายืมตัว ตั้งแต่เดือนกรกฎาคม 2023 ด้วยสัญญายืมตัว 6 เดือน ก่อนได้รับการขยายสัญญาเมื่อช่วงต้นปี 2024 ออกไปอีก 1 ปี ก่อนจะไม่ได้รับการต่อสัญญาหลังจบฤดูกาลนี้

โดย บุ๊ค เอกนิษฐ์ ได้กล่าวในแถลงการณ์ของสโมสร อูราวะ เรด ไดมอนด์ โดยขอบคุณทุกฝ่าย และจะทำให้ดีที่สุดจนจบฤดูกาล

“การได้เล่นกับ อูราวะ เรด ประมาณหนึ่งปีครึ่ง ถือเป็นประสบการณ์ที่ไม่อาจหาสิ่งใดทดแทนได้ และมีคุณค่าสำหรับผมอย่างมาก และในขณะเดียวกัน ผมก็รู้สึกขอบคุณ อูราวะ เรด อย่างยิ่งที่ให้โอกาสนี้แก่ผม”

“ผมจะออกจาก อูราวะ เรด ในฤดูกาลหน้า แต่ผมจะสนับสนุน อูราวะ เรด ต่อไป”

“ผมเป็นช่วงเวลาสั้นๆ แต่ผมอยากจะขอบคุณทุกคนที่เกี่ยวข้องกับ อูราวะ เรด เราจะสู้ไปด้วยกันจนจบซีซั่นนี้”