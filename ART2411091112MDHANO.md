---
layout: post
code: "ART2411091112MDHANO"
origin_url: "https://www.khaosod.co.th/sports/news_9498036"
image: "https://github.com/user-attachments/assets/9b33cbb3-d20a-40e8-8e66-13cf4d9a7a2b"
title: "เรนวูด ปาร์ค จัด Reignwood Run 2024 พร้อมเซอร์​ไพรส์เพียบในงาน"
description: "เตรียมให้พร้อม ซ้อมให้ดี พบกัน 7 ธ.ค.นี้ในงานวิ่งมินิมาราธอน Reignwood Run 2024 โดยเรนวูด ปาร์ค พร้อมรับสิทธิประโยชน์และของรางวัลสุดเซอร์ไพรส์ภายใ"
category: "SPORTS"
language: "th"
date: 2024-11-09T11:16:20.419Z
---

# เรนวูด ปาร์ค จัด Reignwood Run 2024 พร้อมเซอร์​ไพรส์เพียบในงาน

[![เรนวูด ปาร์ค จัด Reignwood Run 2024 พร้อมเซอร์​ไพรส์เพียบในงาน](https://www.khaosod.co.th/wpapp/uploads/2024/11/RW.jpg "เรนวูด ปาร์ค จัด Reignwood Run 2024 พร้อมเซอร์​ไพรส์เพียบในงาน")](https://www.khaosod.co.th/wpapp/uploads/2024/11/RW.jpg)

เตรียมให้พร้อม ซ้อมให้ดี พบกัน 7 ธ.ค.นี้ในงานวิ่งมินิมาราธอน Reignwood Run 2024 โดยเรนวูด ปาร์ค พร้อมรับสิทธิประโยชน์และของรางวัลสุดเซอร์ไพรส์ภายในงาน เปิดรับสมัครแล้ววันนี้

โครงการเรนวูด ปาร์ค (Reignwood Park) สังคมระดับเวิลด์คลาสเพื่อการใช้ชีวิตทุกช่วงวัย ขอเชิญชวนเหล่านักวิ่งและคนรักสุขภาพทั้งชาวไทยและต่างชาติเข้าร่วมกิจกรรม Reignwood Run 2024 งานวิ่งท่ามกลางอาณาจักรสุดยิ่งใหญ่บนพื้นที่กว่า 2,000 ไร่ของโครงการเรนวูด ปาร์ค สัมผัสประสบการณ์การวิ่งบนเส้นทางที่โอบล้อมด้วยธรรมชาติ เพลิดเพลินไปกับทิวทัศน์งดงามของสนามโรบินส์วูด กอล์ฟ คลับ (Robinswood Golf Club) สนามกอล์ฟคุณภาพระดับโลกที่ได้รับการยกย่องให้เป็นหนึ่งในสนามกอล์ฟที่เอ็กซ์คลูซีฟที่สุดในภูมิภาคเอเชียตะวันออกเฉียงใต้

กิจกรรม Reignwood Run 2024 เปิดรับสมัครแข่งขันวิ่งมินิมาราธอนทั้งหมด 4 ประเภท ได้แก่ ประเภทระยะทาง 12 กิโลเมตร ประเภทระยะทาง 5 กิโลเมตร และประเภทระยะทาง 2 กิโลเมตรสำหรับเด็ก รวมทั้งประเภทพิเศษสุด ระยะทาง 1 กิโลเมตรสำหรับนักวิ่งคู่หูสัตว์เลี้ยง! โดยกิจกรรม Reignwood Run 2024 จะจัดขึ้นในวันเสาร์ที่ 7 ธันวาคม 2567 ผู้สนใจเข้าร่วมสามารถสมัครได้ที่ https://race.thai.run/reignwoodrun2024 ตั้งแต่วันนี้ – 17 พฤศจิกายน 2567

นอกจากกิจกรรมการแข่งขันวิ่งมินิมาราธอนแล้ว ภายในงาน Reignwood Run 2024 ยังจะได้พบกับของขวัญสุดเซอร์ไพรส์มากมาย อาทิ เซอร์ไพรส์ที่ 1 ตุ๊กตาหมีไซส์ยักษ์ สำหรับผู้เข้าเส้นชัยชายและหญิง 50 ท่านแรกสำหรับการแข่งขันแต่ละประเภท เซอร์ไพรส์ที่ 2 ร่วมชมฟรีคอนเสิร์ตจากศิลปินชื่อดังหลังจากเข้าเส้นชัย พร้อมเติมพลังไปกับอาหาร ผลไม้ และน้ำดื่มที่จัดเตรียมไว้อย่างพิเศษสุด เซอร์ไพรส์ที่ 3 รับฟรี! ภาพถ่ายนักวิ่งทุกระยะในงานทั้งหมด สามารถดาวน์โหลดได้ผ่าน Thai run photo ได้ทันทีหลังงานจบ

ข้อมูลเพิ่มเติม กรุณาเยี่ยมชมได้ที่ Facebook: Reignwood RUN 2022 และ https://www.facebook.com/ReignwoodRun หรือ โทร. 063-385-4114