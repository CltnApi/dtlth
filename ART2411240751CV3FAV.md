---
layout: post
code: "ART2411240751CV3FAV"
origin_url: "https://www.khaosod.co.th/special-stories/news_9519064"
image: "https://github.com/user-attachments/assets/dbfb27a5-3710-474c-a201-0e962ccca428"
title: "แม่ค้าเพชรบูรณ์ร้อง ถูกแก๊ง 'น้ำไม่อาบ' เอาแบงก์พันปลอมมาซื้อของ"
description: "แม่ค้าเพชรบูรณ์ร้อง ถูกแก๊ง 'น้ำไม่อาบ' เอาแบงก์พันปลอมมาซื้อของ ซัดไม่มีเงินก็ควรอยู่บ้าน โอดติดดูลูกน้อย จึงไม่ตรวจสอบให้ละเอียด"
category: "SPECIAL_STORIES"
language: "th"
date: 2024-11-24T08:15:09.471Z
---

# แม่ค้าเพชรบูรณ์ร้อง ถูกแก๊ง 'น้ำไม่อาบ' เอาแบงก์พันปลอมมาซื้อของ

[![แม่ค้าเพชรบูรณ์ร้อง ถูกแก๊ง 'น้ำไม่อาบ' เอาแบงก์พันปลอมมาซื้อของ](https://www.khaosod.co.th/wpapp/uploads/2024/11/petch-a.jpg "แม่ค้าเพชรบูรณ์ร้อง ถูกแก๊ง 'น้ำไม่อาบ' เอาแบงก์พันปลอมมาซื้อของ")](https://www.khaosod.co.th/wpapp/uploads/2024/11/petch-a.jpg)

**แม่ค้าเพชรบูรณ์ร้อง ถูกแก๊ง ‘น้ำไม่อาบ’ เอาแบงก์พันปลอมมาซื้อของ ซัดไม่มีเงินก็ควรอยู่บ้าน โอดติดดูลูกน้อย จึงไม่ตรวจสอบให้ละเอียด**

ผู้ใช้เฟซบุ๊กรายหนึ่ง ซึ่งเป็นผู้กระกอบการร้านค้าในพื้นที่ อ.เขาค้อ จ.เพชรบูรณ์ โพสต์ภาพธนบัตรฉบับละ 1,000 บาท หน้าเฟซบุ๊กส่วนตัว และในกลุ่มเฟซบุ๊ก **[เขาค้อ ภูทับเบิก จ.เพชรบูรณ์](https://www.facebook.com/groups/421774201351482/?hoisted_section_header_type=recently_seen&multi_permalinks=2573710856157795&__cft__[0]=AZX_5n_J_GX5imA_NkqnKP6IWQKDZu8NG-ngpLZyWlzklhpcwb7DPJGCQURSxKOPIwiJfB_c0v-xvx5-pngCAV7f1k_rq2Wvjy3PEn1JsqxcX9LFyVdPZnO-_QpchEhVA8X1onwLHcPZFSyqd5VulhxINn0wXTGQl2JyPfRgyf_Ico1k6deKkAKU42sxZjtxo9MYKqpfEVjHjvXgF_OiW06E&__tn__=-UC%2CP-R)**

โดยระบุข้อความว่า “ไม่คิดว่าจะเจอกับตัวเองเลย เลยไม่ได้ระวัง แบงก์พันปลอม” พร้อมติดแฮซแท็ก ทริปไม่อาบน้ำ

ผู้ร้องเรียนได้มาตอบในคอมเมนต์เพิ่มว่า “ไม่มีสตางค์ ก็อยู่บ้าน หน้าร้านมีกล้องวงจรปิดด้วย เดี๋ยวมันได้ดังสมชื่อค่ะ ทริปไม่อาบน้ำค่ะ”

หลังโพสต์ได้ถูกเผยแพร่ออกไป ได้มีผู้เข้ามาแสดงความคิดเห็นจำนวนมาก ทั้งมองว่า ขายของก็ยากสมัยนี้ มาเจอแบงก์ปลอมอีก สงสารพ่อค้าแม่ค้าเลย คงไม่ใช่แค่ร้านเดียวแน่ ๆ ที่โดน

ขณะที่อีกฝั่งมองว่า บางทีคนจ่ายเงินอาจจะไม่รู้ก็ได้ ถ้ารู้ว่าเป็นแบงก์ปลอม คงไม่เอาไปจ่ายให้เสียชื่อแก๊งหรอก แต่ถ้าร้านอื่นโดนด้วย แสดงว่าพวกเขาตั้งใจทำ

ด้านคอมเมนต์ท่านหนึ่ง เข้ามาตั้งคำถามว่า ได้แบงก์พันมา จะไม่ตรวจสอบเลยหน่อยเหรอ ซึ่งผู้ร้องเรียนได้เข้ามาตอบว่า เธอเองประมาทไป เพราะต้องเลี้ยงลูกน้อยที่วัยกำลังร้องไห้งอแงด้วย แต่นับจากวันนี้ไป จะตรวจสอบอย่างละเอียด

![](https://www.khaosod.co.th/wpapp/uploads/2024/11/petch.jpg)