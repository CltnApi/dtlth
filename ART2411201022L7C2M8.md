---
layout: post
code: "ART2411201022L7C2M8"
origin_url: "https://www.khaosod.co.th/special-stories/news_9514117"
image: "https://github.com/user-attachments/assets/31cf3c4e-e09d-4899-b316-8302dfdfddb6"
title: "คนเที่ยว 'ภูสอยดาว' ข้องใจ น้ำจากน้ำตกมาจากไหน ล้างหน้าแล้วน้ำมีกลิ่น เจอคำตอบทำขมคอ"
description: "คนเที่ยว 'ภูสอยดาว' ข้องใจ น้ำจากน้ำตกสายทิพย์ไหลมาจากไหน หลังล้างหน้าแล้วพบว่าน้ำมีกลิ่น เจอคำตอบไป ทำเอาขมคอกันถ้วนหน้า"
category: "SPECIAL_STORIES"
language: "th"
date: 2024-11-20T10:41:30.996Z
---

# คนเที่ยว 'ภูสอยดาว' ข้องใจ น้ำจากน้ำตกมาจากไหน ล้างหน้าแล้วน้ำมีกลิ่น เจอคำตอบทำขมคอ

[![คนเที่ยว 'ภูสอยดาว' ข้องใจ น้ำจากน้ำตกมาจากไหน ล้างหน้าแล้วน้ำมีกลิ่น เจอคำตอบทำขมคอ](https://www.khaosod.co.th/wpapp/uploads/2024/11/phusoidao.jpg "คนเที่ยว 'ภูสอยดาว' ข้องใจ น้ำจากน้ำตกมาจากไหน ล้างหน้าแล้วน้ำมีกลิ่น เจอคำตอบทำขมคอ")](https://www.khaosod.co.th/wpapp/uploads/2024/11/phusoidao.jpg)

**คนเที่ยว ‘ภูสอยดาว’ ข้องใจ น้ำจากน้ำตกสายทิพย์ไหลมาจากไหน หลังล้างหน้าแล้วพบว่าน้ำมีกลิ่น เจอคำตอบไป ทำเอาขมคอกันถ้วนหน้า**

เรียกว่าเป็นอีกหนึ่งหมุดหมายในฝันสำหรับนักเดินป่า สำหรับ “ภูสอยดาว” อีกหนึ่งอุทยานแห่งชาติ ที่มีพื้นที่รอยต่อระหว่าง อ.น้ำปาด อ.บ้านโคก จ.อุตรดิตถ์ และ อ.ชาติตระการ จ.พิษณุโลก

นอกจาก ภูสอยดาว จะสูงอันดับที่ 4 ของไทย และมีระยะทางในการเดินจนถึงลานสนเพียง 6.5 กม. ใช้เวลาเดิน 4-8 ชั่วโมง มีธรรมชาติมากมายที่สวยงามระหว่างทาง ไม่ว่าจะเป็นดอกไม้หายาก น้ำตก อีกทั้งอุทยานมีอุปกรณ์อำนวยความสะดวกให้เช่า มีห้องน้ำบนภูสอยดาวไว้บริการ จึงทำให้ได้รับความนิยมสำหรับนักเที่ยวสายลุยชอบเดินป่ากางเต็นท์

อย่างไรก็ตามล่าสุด ในกลุ่ม [ชมรมคนรักภูสอยดาว](https://www.facebook.com/groups/422641796030762/?hoisted_section_header_type=recently_seen&multi_permalinks=1103765601251708&__cft__[0]=AZXbY1dM8T7IJGC1EfDGrlMYpZVpFra-8WbdaBdGiOVARv3vpoJqcPIqI3v_HilOFjozgcmjym7oikxQdZimD681aWj2EHcWO8a2tU6nzPTRrrA_G7f4AK6iHsAEqK3HIyRonYsj1a1pP3L1UA4Q787kkAn-2bJgL9w_rj8K236PnthI8Pb0nrRXcM8CiFZD-1TPgn2m-vR5K_ReVB6L3Je4&__tn__=-UC%2CP-R) ได้มีนักเที่ยวมาตั้งคำถามที่ทำเอาถูกแชร์ต่อไปเป็นจำนวนมาก

ผู้โพสต์ ระบุว่า “วันที่ 16-17 พ.ย. ที่ผ่านมา ขึ้นภูแล้วไปน้ำตกสายทิพย์ แต่น้ำน้อยมาก แล้วเพื่อนเอาน้ำมาล้างหน้า อยากรู้ว่าน้ำไหลมาจากที่ไหน เพราะเพื่อนบอกว่าน้ำมีกลิ่น รบกวนผู้รู้ด้วยค่ะ สงสัยมาก ?”

หลังโพสต์ดังกล่าวถูกเผยแพร่ ได้มีผู้เข้ามาเฉลยกันเพียบ ซึ่งหลายคอมเมนต์ทำเอา “ขมคอ” เลย

_**1\. เชื่อ 100% ไหลมาจากห้องน้ำค่ะ ตอนนั้นน้ำก็น้อย หดหู่ใจ กลิ่นฉี่แรงขนาดนั้น เจ้าหน้าที่น่าจะเอาป้ายออกไปเลย มันไม่ตลกเลยที่มีคนเดินไปแล้วเสียความรู้สึก**_

_**2\. ผมเจอเศษผ้าอนามัย ประเด็นคือไม่รู้ หยิบมาแล้วเพิ่งรู้**_

_**3\. มีลำธารน้ำอยู่ด้านหลังห้องน้ำ ถังเก็บน้ำที่อยู่บนเนินเขาด้านหลังก็สูบน้ำจากลำธารนั่นแหละขึ้นไปแล้วปล่อยลงมาตามท่อให้เราเปิดใช้ที่ห้องน้ำ (เมื่อก่อนจะให้เราเอาถังไปตักจากลำธาร) พอเราอาบน้ำ น้ำก็จะไหลออกไปรวมกันที่ลำธารเหมือนเดิม แล้วก็ไหลลงไปน้ำตก บางส่วนก็ถูกสูบกลับขึ้นไปถังอีกรอบ**_

4\. ไหลมาจากแถวนั้นแหละ ช่วงเราไปน้ำเยอะหน่อย มีกลิ่นเหมือนกัน ซึ่งกลิ่นมันก็ค่อนข้างชัดเลยนะว่ามาจากไหน แต่ก็ยังมีคนลงเล่นนะ มันคือกลิ่นของน้ำที่มาจากกระบวนการซักล้างในชุมชน + กลิ่นฉี่

5\. ประเด็นคือสถานที่ท่องเที่ยวทำไมต้องทำห้องน้ำใกล้ลำธาร ทำไมไม่ทำระบบบำบัดน้ำที่ออกจากอาคารก่อนปล่อยลงแหล่งน้ำ เดียวนี้วิวัฒนาการบำบัดน้ำมันล้ำยุคไปมากแล้วนะ

6\. ถ้าคนบนภูเยอะ น้ำตกจะแรงนิดนึงครับ

_**7\. น้ำจากห้องน้ำที่เราอาบ จะไหลลงมารวมกันที่ลำธารหลังห้องน้ำชาย และไหลลงไปที่น้ำตกสายทิพย์ และน้ำในลำธารนั้นก็ถูกสูบขึ้นไปเก็บในถังเก็บน้ำด้านบน และปล่อยไหลลงมาใช้ในห้องน้ำวนไปเรื่อย ๆ ถ้าฝนตกแรง ๆ น้ำฝนจะระบายน้ำเสียได้ทัน น้ำก็สะอาดพอใช้ได้ ถ้าฝนตกน้อย น้ำก็จะมีกลิ่น ทั้งน้ำก๊อกที่ใช้ในห้องน้ำ และน้ำตกสายทิพย์**_

