---
layout: post
code: "ART2411021657P4E856"
origin_url: "https://www.khaosod.co.th/sports/news_9487924"
image: "https://github.com/user-attachments/assets/d383c6b1-5669-440b-8a13-b0f492805de2"
title: "ลิเวอร์พูล แซงชนะ ไบรตัน เบียด แมนฯ ซิตี้ ขึ้นจ่าฝูง พรีเมียร์ลีก"
description: "โคดี กักโป และโมฮาเหม็ด ซาลาห์ ช่วยกันทำคนละประตูในครึ่งหลังพา ลิเวอร์พูล แซงกลับมาเอาชนะ ไบรตัน 2-1 พร้อมทะยานขึ้นจ่าฝูงพรีเมียร์ลีก"
category: "SPORTS"
language: "th"
date: 2024-11-02T17:01:53.772Z
---

# ลิเวอร์พูล แซงชนะ ไบรตัน เบียด แมนฯ ซิตี้ ขึ้นจ่าฝูง พรีเมียร์ลีก

[![ลิเวอร์พูล แซงชนะ ไบรตัน เบียด แมนฯ ซิตี้ ขึ้นจ่าฝูง พรีเมียร์ลีก](https://www.khaosod.co.th/wpapp/uploads/2024/11/Liverpool-v-Brighton-7747.jpg "ลิเวอร์พูล แซงชนะ ไบรตัน เบียด แมนฯ ซิตี้ ขึ้นจ่าฝูง พรีเมียร์ลีก")](https://www.khaosod.co.th/wpapp/uploads/2024/11/Liverpool-v-Brighton-7747.jpg)

**โคดี กักโป และโมฮาเหม็ด ซาลาห์ ช่วยกันทำคนละประตูในครึ่งหลังพา ลิเวอร์พูล แซงกลับมาเอาชนะ ไบรตัน 2-1 พร้อมทะยานขึ้นจ่าฝูงพรีเมียร์ลีก**

การแข่งขันฟุตบอลพรีเมียร์ลีก อังกฤษ ฤดูกาล 2024-25 คู่ที่น่าสนใจ “หงส์แดง” ลิเวอร์พูล เปิดสนาม แอนฟิลด์ รับการมาเยือนของ “นกนางนวล” ไบรตัน

เกมนี้เจ้าถิ่นจัด โคดี กักโป, ดาร์วิน นูนเญซ และโมฮาเหม็ด ซาลาห์ นำทัพ ส่วนทีมเยือนส่ง คาโอรุ มิโตมะ, ชอร์ชินโย รุตเตร์ และแดนนี เวลเบ็ก เป็นแกนหลัก

นาที 14 ไบรตัน บุกนำ 1-0 จากจังหวะที่ คาโอรุ มิโตมะ ปาดบอลเข้ากรอบเขตโทษให้ แดนนี เวลเบ๊ก ซึ่งเจ้าตัวก็สะกิดบอลต่อมาถึง แฟร์ดี คาดิโอกลู ได้วิ่งเข้ามาตะบันด้วยขวาบอลพุ่งเช็ดเสาเหลี่ยมในเข้าประตูไปอย่างสวยงาม ก่อนจบครึ่งแรกด้วยสกอร์นี้

นาที 69 ลิเวอร์พูล ตีเสมอ 1-1 จากจังหวะที่ โคดีด กักโป ตักบอลเข้ามาจากบริเวณฝั่งซ้ายของกรอบเขตโทษให้ ดาร์วิน นูนเญซ ทว่าเจ้าตัวเข้าไม่ถึงแต่บอลกลายเป็นดีเพราะเหมือนเป็นการหลอก บาร์ต แฟร์บรูกเกน ไปในตัวทำให้บอลไหลเข้าประตูไป

นาที 72 เจ้าถิ่นแซงนำ 2-1 จากจังหวะสวนกลับก่อนที่ เคอร์ติส โจนส์ จะจ่ายบอลมาให้ โมฮาเหม็ด ซาลาห์ ซึ่งเจ้าตัวเลี้ยงตัดเข้ากรอบเขตโทษก่อนปั่นด้วยซ้ายเข้าประตูไปอย่างเฉียบคม

