---
layout: post
code: "ART2411050722ZPLXI9"
origin_url: "https://www.khaosod.co.th/horoscope/news_9489185"
image: "https://github.com/user-attachments/assets/ad54481a-ca07-4b75-959e-b170713a8add"
title: "ดวงเฮงดวงปัง - ราศีใดได้รับการเลื่อนยศ ราศีใดคนโสดจะพบรักกับคนที่ไม่คู่ควร"
description: "ลัคนา (ลั) ราศีเมษวันนี้ท่านจะได้พบปะกับญาติพี่น้องมากขึ้น การเดินทางกลับบ้านไปเยี่ยมเยียนญาติมิตรได้รับความสะดวกสบาย แต่จะเหตุการณ์วุ่นวายสับสนอลหม่าน"
category: "HOROSCOPE"
language: "th"
date: 2024-11-05T07:47:27.056Z
---

# ดวงเฮงดวงปัง - ราศีใดได้รับการเลื่อนยศ ราศีใดคนโสดจะพบรักกับคนที่ไม่คู่ควร

[![ดวงเฮงดวงปัง - ราศีใดได้รับการเลื่อนยศ ราศีใดคนโสดจะพบรักกับคนที่ไม่คู่ควร](https://www.khaosod.co.th/wpapp/uploads/2024/11/01-วันพุธ-1.jpg "ดวงเฮงดวงปัง - ราศีใดได้รับการเลื่อนยศ ราศีใดคนโสดจะพบรักกับคนที่ไม่คู่ควร")](https://www.khaosod.co.th/wpapp/uploads/2024/11/01-วันพุธ-1.jpg)

**ดวงเฮงดวงปัง**

**วันพุธที่ 6 พฤศจิกายน พ.ศ.256**

**โดย…บุศพันธ์**



![ดวงเฮงดวงปัง - ราศีใดได้รับการเลื่อนยศ ราศีใดคนโสดจะพบรักกับคนที่ไม่คู่ควร](https://www.khaosod.co.th/wpapp/uploads/2024/11/02-วันพุธ-1.jpg)

**ลัคนา (ลั) ราศีเมษ**

วันนี้ท่านจะได้พบปะกับญาติพี่น้องมากขึ้น การเดินทางกลับบ้านไปเยี่ยมเยียนญาติมิตรได้รับความสะดวกสบาย แต่จะมีเหตุการณ์วุ่นวายสับสนอลหม่านเกิดขึ้นในหมู่ญาติพี่น้องของท่านเอง ซึ่งท่านอาจเข้าไปช่วยเจรจาให้พวกเขาสงบลงได้ มีรายได้เพิ่มขึ้นเล็กน้อยตามอัตภาพ คนรักมักเจ้าอารมณ์

**ลัคนา (ลั) ราศีพฤษภ**

วันนี้ท่านมีดาวพฤหัสโคจรถอยหลังในราศีเกิดมาสักพักหนึ่ง ระยะนี้จะมีประสบการณ์กลับตาลปัตรต่างๆ เกิดขึ้นแก่ท่าน หรืออาจเป็นความสับสนวิตกกังวลในใจเกิดขึ้นอย่างประหลาด ถ้ามีลาภลอยก็เป็นที่ไม่คาดหวัง ได้เลื่อนตำแหน่งหน้าที่ก็ไม่ค่อยจะได้อย่างเต็มที่นัก และควรระวังการใช้อำนาจ

**ลัคนา (ลั) ราศีเมถุน**

วันนี้ท่านควรระงับใจอย่าให้มีการโต้เถียงใดๆ กับผู้ร่วมงาน และควรมีความเมตตากรุณาแก่ผู้น้อยที่กระทำความผิดทางการงานให้มาก ความเปลี่ยนแปลงของดินฟ้าอากาศจะทำให้ท่านป่วยได้ อาจได้รับมรดกตกทอดอันมีค่า ศัตรูที่เคยร้ายกลับเป็นมิตรและนำลาภมาให้ บริวารที่เป็นเพศตรงข้ามก็นำลาภมาให้

**ลัคนา (ลั) ราศีกรกฎ**

วันนี้ท่านมีโชคดีในเรื่องการงาน รายได้รายจ่ายเสมอกัน มีลาภตามอัตภาพ บริวารออกจากบ้านไปแล้วนำลาภกลับมาให้ หรือเขาไปได้รางวัลอะไรแล้วมามอบให้ท่าน การเดินทางไกลในเรื่องงานจะสะดวก ไม่มีอุปสรรคอะไรใดๆ ทั้งสิ้น การเสี่ยงโชคกับเงินตราต่างประเทศหรือการลงทุนในหุ้นต่างประเทศจะดี

**ลัคนา (ลั) ราศีสิงห์**

วันนี้ท่านไม่ควรเชื่อถือถ้อยคำของผู้อื่นเกินไปในเรื่องร้ายๆ ไม่ควรเที่ยวนอกบ้านในเวลากลางคืน ควรงดงานรื่นเริงและเสพสุรายาเมา ญาติมิตรนำของสวยงามหรือมีค่ามาให้ แต่จะเกิดความโกลาหลนิดหน่อยก่อนจะได้มา อาจมีการเจาะเลือดตรวจเลือดเล็กน้อย มักถูกของร้อนๆ ลวก หนามตำหรือมีดบาด

**ลัคนา (ลั) ราศีกันย์**

วันนี้ท่านจะพบว่าศัตรูที่ท่านมีอยู่จะแสดงตนอย่างเปิดเผย และเขามีผลต่อการทำงานของท่านพอสมควร แต่เขาทำอะไรท่านไม่ได้มากนัก ศัตรูบางคนจะด่าท่านก็ลำบากใจเพราะชื่อท่านซ้ำกับผู้ใหญ่ของเขา โดยรวมท่านค่อนข้างแข็งแรงและมีโชคดี ใครๆ ก็ตอแยท่านไม่ได้ในระยะนี้ มีเกณฑ์ได้ลาภใหญ่

**ลัคนา (ลั) ราศีตุล**

วันนี้ท่านได้รับการเลื่อนยศตำแหน่งหน้าที่ในทางการงานสูงขึ้นเล็กน้อย และจะมีเหตุการณ์บางอย่างเปลี่ยนแปลงไปจากเดิม ปัญหาหนักๆ ทุกเรื่องจะต้องรอเวลาในการคลี่คลายไปในทางที่ดี การทำงานพิเศษต่างๆ ได้รับผลตอบแทนทันที โดยเฉพาะถ้าท่านทำกับเพื่อนฝูง จะมีรายจ่ายสูงเป็นพิเศษ

**ลัคนา (ลั) ราศีพิจิก**

วันนี้ท่านควรย้ายที่เก็บเงินด้วยความสุขุมรอบคอบ การลงทุนเล่นหุ้นหรือการเสี่ยงทางการเงินไม่ดี บริวารอ่อนแอทั้งจิตใจและร่างกาย บางคนก็ถูกต้มเสียเงินเสียทองเป็นอันมาก บริวารเจ็บป่วยเป็นเหตุให้ท่านวิตกกังวล ท่านอาจจะถูกผู้มีอิทธิพลข่มเหงรังแก ถ้าท่านมีคดีความก็อาจจะเสียเปรียบผู้อื่นอย่างมาก

**ลัคนา (ลั) ราศีธนู**

วันนี้ท่านมีเรื่องงานเอกสารหรือสัญญาที่เป็นลายลักษณ์อักษรให้สะสางเป็นที่โกลาหล ไม่ควรสุมไฟหรือซ่อมไฟฟ้าในบริเวณบ้าน ไม่ควรไปมุงดูการทอดกระทะร้อนๆ ใกล้ๆ ถ้าบ้านท่านอยู่ริมถนนใหญ่อาจมีผู้มาขอเช่าที่หน้าบ้านของท่านขายของ หรือท่านจะปล่อยห้องให้เช่า บริวารจะทะเลาะวิวาทหรือลาออก

**ลัคนา (ลั) ราศีมังกร**

วันนี้ท่านรู้สึกเบื่อหน่ายสังคม ไม่อยากพูดจากับใครหลายคนที่ท่านรู้จัก แต่หากท่านพูดเสนอความคิดเห็นออกไปแล้ว ผู้คนมักไม่ฟัง หรือไม่เชื่อเรื่องที่ท่านพูด มีเรื่องให้ท่านได้ลาภผลจากเพื่อนฝูงบางคน แต่ก็เสียไปอย่างรวดเร็ว คนโสดจะพบรักกับคนที่ไม่คู่ควร คนที่มีคู่แล้วอาจเอาอกเอาใจคนรักน้อยไปหน่อย

**ลัคนา (ลั) ราศีกุมภ์**

วันนี้ท่านเป็นตัวของตัวเองอย่างเข้มแข็ง การงานที่ทำสำเร็จแล้วหรือการงานที่ท่านลงทุนลงแรงเอาไว้ให้ผลตอบแทนรวดเร็วอย่างคาดไม่ถึง แต่ทำอะไรเกี่ยวแก่การเงินรายได้ผลประโยชน์ควรรอบคอบอย่างยิ่ง ท่านไม่ควรมอบหมายการงานยากๆ แก่บริวาร โดยเฉพาะการทำงานแทนท่านในหน่วยงานอื่น

**ลัคนา (ลั) ราศีมีน**

วันนี้ท่านได้ข่าวดีจากเพศตรงข้ามหรือหุ้นส่วนคู่สัญญา แต่บริวารบางคนจะหางานให้ท่าน ญาติมิตรและบริวารบางคนนัดหมายกับท่านแล้วผิดนัด หรือไปยังที่อื่นซึ่งเป็นที่ไม่ได้นัดหมายกันไว้ ซึ่งบริวารของท่านพยายามแก้ไขสถานการณ์อย่างเต็มกำลังและได้ผลดี มีค่าใช้จ่ายต่างๆ ค่อนข้างสูง ลาภผลก็หดหาย