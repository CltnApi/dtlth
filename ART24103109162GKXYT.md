---
layout: post
code: "ART24103109162GKXYT"
origin_url: "https://www.khaosod.co.th/https://www.khaosod.co.th/special-stories/news_9484786"
image: "https://github.com/user-attachments/assets/9cee314b-6849-412a-95ca-efc48dc7b073"
title: "เลิกเถอะลุง! หนุ่มเจอคาหนังคาเขา ลุงเข็นรถจยย.ขอเงินเปลี่ยนยางชาวบ้าน ทั้งที่เพิ่งให้ไป"
description: "เลิกเถอะลุง! หนุ่มเจอคาหนังคาเขา ลุงเข็นรถจยย.ขอเงินเปล..."
category: "SPECIAL_STORIES"
language: "th"
date: 2024-11-01T11:17:00.950Z
---

# เลิกเถอะลุง! หนุ่มเจอคาหนังคาเขา ลุงเข็นรถจยย.ขอเงินเปลี่ยนยางชาวบ้าน ทั้งที่เพิ่งให้ไป

[![เลิกเถอะลุง! หนุ่มเจอคาหนังคาเขา ลุงเข็นรถจยย.ขอเงินเปลี่ยนยางชาวบ้าน ทั้งที่เพิ่งให้ไป](https://www.khaosod.co.th/wpapp/uploads/2024/10/money-8.jpg "เลิกเถอะลุง! หนุ่มเจอคาหนังคาเขา ลุงเข็นรถจยย.ขอเงินเปลี่ยนยางชาวบ้าน ทั้งที่เพิ่งให้ไป")](https://www.khaosod.co.th/wpapp/uploads/2024/10/money-8.jpg)

**เลิกเถอะลุง! หนุ่มเจอคาหนังคาเขา ลุงเข็นรถจยย.ขอเงินเปลี่ยนยางชาวบ้าน ทั้งที่เพิ่งให้ไป พอจับได้ทำเป็นโมโห ท้าให้ตามตำรวจมาจับ**

วันที่ 31 ต.ค.67 สมาชิก **[TikTok @yongyut\_2530](https://www.tiktok.com/@yongyut_2530/video/7431507083792534802?lang=th-TH)** โพสต์คลิปหลังไปเจอลุงคนหนึ่ง ซึ่งมาขอเงินเปลี่ยนยางรถ เมื่อให้ไปแล้ว กลับไปหลอกขอเงินคนอื่นในลักษณะเดิมอีก

ซึ่งในคลิปเป็นบริเวณทางข้ามรถไฟสถานีป่าหวาย ต.โคกลำพาน อ.เมือง จ.ลพบุรี ผู้โพสต์เห็นลุงคนเดิมจูงรถจยย.กำลังไปขอเงินชาวบ้าน จึงตรงเข้าไปต่อว่า เพราะลุงก็เพิ่งมาขอเงินไปเปลี่ยนยางรถเหมือนกัน เมื่อลุงถูกต่อว่าก็โมโห แล้วท้าให้ไปตามตำรวจมาจับ

หลังโพสต์ดังกล่าวเผยแพร่ไป ก็มีคนเข้ามาต่อว่าลุงคนนี้จำนวนมาก ไม่น่าจะทำพฤติกรรมแบบนี้ และผู้โพสต์ก็เข้ามาเล่าเหตุการณ์ว่า **“เมื่อวานเขาจูงรถอยู่ข้างทาง เขาบอกผมว่า ขอตังค์เปลี่ยนยางหน่อยครับ ผมมีตังค์อยู่ 80 ขาด 40 บาทครับ ผมก็ให้ตังค์ไป 40 บาทก็เป็น 120 บาท แล้วผมก็แยกย้ายกันกลับ พอผมกลับมาเจอเขากำลังจะขอตังค์ พอตามตำรวจมาเขาก็หนีไปก่อน”**

นอกจากนี้ยังมีคนมาเล่าวีรกรรมให้ฟังว่า **“เคยเจอแก 2 รอบครับ รอบแรกแกเดินจูงรถอยู่แถววัดโพธิ์ลอย ผมจอดช่วยแกบอกรถยางรั่วเดี๋ยวให้ลูกมารับ 2 วันต่อมาเจอแกจูงรถอยู่แถวโพธิ์เก้าต้น ผมก็เอะใจอยู่ว่าแปลกๆ นะ”**



