---
layout: post
code: "ART24111911263G8N7F"
origin_url: "https://www.khaosod.co.th/entertainment/news_9512763"
image: "https://github.com/user-attachments/assets/2c607de6-7f95-45c6-a58d-fa8c13400fed"
title: "แฟนร้องค่าย ปกป้อง 'หลิงหลิง' โดนใช้กล้องแว่นตาแอบถ่ายคลิป-รุกความเป็นส่วนตัว"
description: "นี่ซาแซงหรือแฟนคลับ? 'หลิงหลิง' ถูกแฟนคลับจีนใช้กล้องแว่นตาแอบถ่ายคลิป รุกความเป็นส่วนตัว  โซเชียลฯ วิจารณ์เดือดร้องค่ายจัดการ"
category: "ENTERTAINMENT"
language: "th"
date: 2024-11-19T11:30:56.751Z
---

# แฟนร้องค่าย ปกป้อง 'หลิงหลิง' โดนใช้กล้องแว่นตาแอบถ่ายคลิป-รุกความเป็นส่วนตัว

[![แฟนร้องค่าย ปกป้อง 'หลิงหลิง' โดนใช้กล้องแว่นตาแอบถ่ายคลิป-รุกความเป็นส่วนตัว](https://www.khaosod.co.th/wpapp/uploads/2024/11/lingling191167-9.jpg "แฟนร้องค่าย ปกป้อง 'หลิงหลิง' โดนใช้กล้องแว่นตาแอบถ่ายคลิป-รุกความเป็นส่วนตัว")](https://www.khaosod.co.th/wpapp/uploads/2024/11/lingling191167-9.jpg)

**นี่ซาแซงหรือแฟนคลับ? ‘หลิงหลิง’ ถูกแฟนคลับจีนใช้กล้องแว่นตาแอบถ่ายคลิป รุกความเป็นส่วนตัว โซเชียลฯ วิจารณ์เดือดร้องค่ายจัดการ**

กลายเป็นประเด็นที่ถูกตั้งคำถาม และวิพากษ์วิจารณ์เดือด เมื่อมีการแชร์คลิปวิดีโอความยาวประมาณ 50 วินาที ของนักแสดงสาว **“หลิงหลิง- ศิริลักษณ์ คอง”** ขณะกำลังทักทายคุยเล่นกับแฟนคลับคนจีนรายหนึ่ง ที่งานอีเวนท์ประเทศเซี่องไฮ้ ในฐานะ Brand Ambassador

แต่สิ่งที่เป็นประเด็น คือ แฟนคลับจีน ได้ใส่แว่นตาอัจฉริยะ ที่สามารถบันทึกวีดีโอได้ แอบถ่ายคลิปหลิงหลิง พร้อมเป็นคนปล่อยคลิปนี้ลงสู่โซเชียลฯ ด้วยตัวเอง

[![](https://www.khaosod.co.th/wpapp/uploads/2024/11/lingling191167-2-300x200.jpg)](https://www.khaosod.co.th/wpapp/uploads/2024/11/lingling191167-2.jpg)

งานนี้จุดชนวนทำเอาบรรดาเจ้าความรัก (ชื่อด้อมแฟนคลับ) หลายคนเป็นห่วง และกังวลถึงความปลอดภัย พากันติด **#ช่อง3โปรดเซฟศลป** และ **#linglingkwong** เพื่อเซฟ **“หลิงหลิง”** รัวๆ

พร้อมวิพากษ์วิจารณ์พฤติกรรมแฟนคลับรายดังกล่าวสนั่นโซเชียลฯ และเรียกร้องให้ทางค่ายต้นสังกัดช่วยจัดการและดูแลศิลปินด้วย

ADVERTISEMENT

เพราะนี่ไม่ใช่ครั้งแรกที่หลิงหลิง ถูกแฟนคลับบางส่วนรุกล้ำพื้นที่ส่วนตัวจนเกินขอบเขต และดูเหมือนไม่ให้เกียรติศิลปินที่ตัวเองชื่นชอบ ไม่ว่าจะเหตุการณ์แฟนคลับตามถ่ายภาพและคลิปของหลิง-ออม ในลักษณะประชิดตัว , เหตุการณ์ที่แฟนคลับจำนวนมากแห่ไปต้อนรับหลิง-ออม ที่สนามบิน จนเกิดการเบียดเสียดชุลมุน

[![](https://www.khaosod.co.th/wpapp/uploads/2024/11/lingling191167-6.jpg)](https://www.khaosod.co.th/wpapp/uploads/2024/11/lingling191167-6.jpg)

รวมทั้งพยายามนำของขวัญยื่นให้ศิลปินกับมือ รวมถึงความพยายามแตะเนื้อต้องตัวศิลปิน ส่งผลทำให้แฟนคลับจำนวนมากแสดงความเป็นกังวล ในแง่ของความไม่ปลอดภัยและการกระทำที่เกินขอบเขตและคุกคาม

[![](https://www.khaosod.co.th/wpapp/uploads/2024/11/lingling191167.jpg)](https://www.khaosod.co.th/wpapp/uploads/2024/11/lingling191167.jpg)

ขณะที่ แฟนคลับจีนที่เป็นเจ้าของคลิปได้ออกมาชี้แจงทันที โดยอ้างว่าไม่ได้มีเจตนาจะแอบถ่ายศิลปินคนโปรด เพียงแต่อยากจะบันทึกความทรงจำเก็บไว้เท่านั้น พร้อมรับปากว่าจะไม่เกิดเหตุการณ์แบบนี้ขึ้นอีก

**“ฉันต้องขอโทษ @Linglingkwong\_TH สำหรับเหตุการณ์การถ่ายวิดีโอด้วยแว่นตา ฉันไม่ได้ตั้งใจจะแอบถ่ายอะไรทั้งนั้น แค่อยากบันทึกความทรงจำไว้**

**ถ้าฉันรู้ว่ามันจะบานปลายใหญ่โตขนาดนี้ ฉันคงไม่โพสต์มันไป ตอนนั้นฉันไม่คิดว่ามันจะร้ายแรงขนาดนี้ ฉันรู้ถึงความร้ายแรงของเรื่องนี้แล้ว ฉันได้ตระหนักและคิดถึงเรื่องราวนี้อย่างละเอียดแล้ว**

ในฐานะแฟนคลับ ฉันหวงแหนโอกาสที่จะได้พบกับไอดอลของฉัน ความตั้งใจเดิมของฉันคือเพียงบันทึกความทรงจำทุกอย่างในวันนั้น และฉันก็ไม่มีเจตนาไม่ดีอย่างอื่น ฉันอยากจะขอโทษหลิงหลิง และขอขอบคุณทุกท่านที่คอยดูแลและตักเตือนฉัน ฉันสัญญาว่าเรื่องแบบนี้จะไม่เกิดขึ้นในครั้งต่อไป ขอบคุณ”



**ข่าวที่เกี่ยวข้อง :**