---
layout: post
code: "ART2411031147F7DTG8"
origin_url: "https://www.khaosod.co.th/entertainment/news_9488553"
image: "https://github.com/user-attachments/assets/1a17612a-94e3-4369-bb8f-16608adab764"
title: "ตกใจอะไรก่อนดี ไอดอลวัย 13 ปี ฟันน้ำนมหลุดกลางรายการ แฟนๆ แห่คอมเมนต์เอ็นดู"
description: "ตกใจอะไรก่อนดี ไอดอลวัย 13 ปี ฟันน้ำนมหลุดกลางรายการ แฟนๆ แห่คอมเมนต์เอ็นดู"
category: "ENTERTAINMENT"
language: "th"
date: 2024-11-03T11:51:34.055Z
---

# ตกใจอะไรก่อนดี ไอดอลวัย 13 ปี ฟันน้ำนมหลุดกลางรายการ แฟนๆ แห่คอมเมนต์เอ็นดู

[![ตกใจอะไรก่อนดี ไอดอลวัย 13 ปี ฟันน้ำนมหลุดกลางรายการ แฟนๆ แห่คอมเมนต์เอ็นดู](https://www.khaosod.co.th/wpapp/uploads/2024/11/202001381_1280_11zon.jpg31141.jpg "ตกใจอะไรก่อนดี ไอดอลวัย 13 ปี ฟันน้ำนมหลุดกลางรายการ แฟนๆ แห่คอมเมนต์เอ็นดู")](https://www.khaosod.co.th/wpapp/uploads/2024/11/202001381_1280_11zon.jpg31141.jpg)



**ตกใจอะไรก่อนดี ไอดอลวัย 13 ปี ฟันน้ำนมหลุดกลางรายการ แฟนๆ แห่คอมเมนต์เอ็นดู**

[เว็บไซต์ต่างประเทศ](https://sbsstar.net/article/N1007853482/isnt-she-too-young-to-debut-kpop-fans-shocked-to-see-a-13yearold-idol-lose-a-baby-tooth?fbclid=IwY2xjawGPIe1leHRuA2FlbQIxMAABHTHn-9CUll2ZhxKVS_eGys7B2Ij284HxaEvYMUoANiVlLsqbhSKjLXpPTg_aem_WHZWaFG1RC1EPlPGWQGXIA) รายงานเรื่องราวที่กำลังเป็นไวรัลบนโลกออนไลน์ เมื่อ ซอวอน น้องเล็กของสมาชิกวงเกิร์ลกรุ๊ปเกาหลีใต้อย่าง ‘UNIS’ ที่เพิ่งเดบิวต์เมื่อเดือนก.ย. ปี 2023 จู่ๆ ฟันน้ำนมหลุดกลางรายการ **“The Last Day of the UNIBUS TOUR”** ทางช่องยูทูบ **“VISIT BUSAN”** ซึ่งเป็นรายการของเรียลลิตี้ท่องเที่ยวของเกาหลีใต้ แฟนๆ ทั้งตกใจทั้งเอ็นดูกันไปตามๆ กัน

ภาพประกอบ

โดยรายการดังกล่าวถูกเผยแพร่บนช่องยูทูบ”VISIT BUSAN” รายการท่องเที่ยวโดยมีศิลปิน K-Pop รับหน้าที่เป็นพิธีกรพาชมสถานที่ต่างๆ ในเมืองปูซานเมื่อวันที่ 29 ต.ค. ซึ่งเทปนี้ได้เชิญวงเกิร์ลกรุ๊ปเกาหลีใต้น้องใหม่อย่าง ‘UNIS’

ในคลิปจะเห็นได้ว่า เป็นช่วงรายการดำเนินมาถึงที่ตั้งแคมป์บาร์บีคิว ซึ่งเป็นจุดสุดท้ายของจุดหมายในวันนี้ โดยพวกเขาได้ย่างเนื้อและไส้กรอกใน ขณะที่แบ่งปันความคิดเห็นเกี่ยวกับการเดินทาง

ADVERTISEMENT

ภาพประกอบ

หัวหน้าวง HYEONJOO เลือก NANA ให้เป็นคนชิมเนื้อเป็นคนแรก และ NANA ก็พูดติดตลกว่า **“ฉันได้รับความรักมากมายจาก HYEONJOO ในระหว่างการเดินทางที่ปูซานครั้งนี้ ฉันรู้สึกเป็นเกียรติที่ได้เป็นคนลองเนื้อม้วนเป็นคนแรกเช่นกัน”**

หลังจากที่ NANA ได้ชิมแล้ว “MEAT PARTY” อย่างเป็นทางการก็เริ่มขึ้น ขณะที่พวกเขากำลังเพลิดเพลินกับอาหาร จู่ๆ ก็ได้ยินเสียงกระทบกันจากที่ไหนสักแห่งปรากฏว่าฟันน้ำนมของ น้องซอวอน หลุดออกมา ในขณะที่เธอกำลังเคี้ยวเนื้ออยู่

ภาพประกอบ

เธอรีบลุกขึ้นยืนอย่างรวดเร็วด้วยความประหลาดใจ และพูดว่า _**“เดี๋ยวนะ ฉันเพิ่งหลุดไปหนึ่งซี่”**_ ซึ่งน้องซอวอน เกิดในปี 2011 ปัจจุบันอายุ 13 ปีและยังมีฟันน้ำนมอยู่บ้าง

ยุนอากล่าวว่า “ซอวอนกังวลเรื่องฟันของเธอมาตลอด เพราะฟันน้ำนมของเธอเริ่มโยก จะหลุดมานาน ก่อนที่พวกเราจะตั้งวงกินบาร์บีคิวกัน และเสริมด้วยรอยยิ้มว่า “ตอนนี้เรามีความทรงจำพิเศษแล้ว”

ภาพประกอบ

อย่างไรก็ตาม ภายหลังจากคลิปวิดีโอดังกล่าวถูกเผยแพร่ ทำให้ชาวเน็ต แฟนๆ หลายต่อหลายคน ต่างก็แสดงความกังวลเกี่ยวกับอายุของวง K-pop บางความเห็นกล่าวว่า _“ว้าว เราอยู่ในโลกที่คนไม่มีฟันแท้เป็นส่วนหนึ่งของวงการ K-pop จริงๆ เหรอเนี่ย นี่มันบ้าไปแล้ว!”_

นอกจากนี้ บางส่วนแสดงความเห็นว่า _“ฉันรู้ว่ายุคที่วง K-pop เดบิวต์นั้นอายุน้อยลง แต่ไม่เคยคาดคิดว่าจะมีไอดอลทำฟันหลุดกลางรายการ” “ดูเหมือนว่าเธอจะเดบิวต์เร็วเกินไป นี่มันดูไม่ถูกต้องเลย”_ และความเห็นอื่นๆ อีกมากมาย