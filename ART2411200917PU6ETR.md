---
layout: post
code: "ART2411200917PU6ETR"
origin_url: "https://www.khaosod.co.th/special-stories/news_9513994"
image: "https://github.com/user-attachments/assets/1a1e377b-192c-488c-9969-4e3b591e5d7d"
title: "อุกอาจ! วัยรุ่น ถือมีดรุมทำร้ายหนุ่มใต้ 'บีทีเอสภาวนา' ไม่แคร์สายตาคนจำนวนมาก"
description: "อุกอาจ! 4 วัยรุ่น ถือมีดรุมทำร้ายหนุ่มใต้ 'บีทีเอสภาวนา' ท่ามกลางสายตาคนจำนวนมาก โลกออนไลน์จี้ตำรวจจับให้ไว หน้าตาชัดขนาดนี้"
category: "SPECIAL_STORIES"
language: "th"
date: 2024-11-20T09:32:03.073Z
---

# อุกอาจ! วัยรุ่น ถือมีดรุมทำร้ายหนุ่มใต้ 'บีทีเอสภาวนา' ไม่แคร์สายตาคนจำนวนมาก

[![อุกอาจ! วัยรุ่น ถือมีดรุมทำร้ายหนุ่มใต้ 'บีทีเอสภาวนา' ไม่แคร์สายตาคนจำนวนมาก](https://www.khaosod.co.th/wpapp/uploads/2024/11/pawana.jpg "อุกอาจ! วัยรุ่น ถือมีดรุมทำร้ายหนุ่มใต้ 'บีทีเอสภาวนา' ไม่แคร์สายตาคนจำนวนมาก")](https://www.khaosod.co.th/wpapp/uploads/2024/11/pawana.jpg)

**อุกอาจ! วัยรุ่น ถือมีดรุมทำร้ายหนุ่มใต้ ‘บีทีเอสภาวนา’ ท่ามกลางสายตาคนจำนวนมาก โลกออนไลน์จี้ตำรวจจับให้ไว หน้าตาชัดขนาดนี้**

วันที่ 20 พ.ย. โลกออนไลน์ต่างพากันแชร์คลิปจากผู้ใช้ TikTok ชื่อ **[seohibin](https://www.tiktok.com/@seohibin)** ที่ถ่ายคลิปวิดีโอความยาว 29 วินาที ขณะที่วัยรุ่น 3-4 คน ถืออาวุธมีดรุมทำร้ายร่างกายชายคนหนึ่ง (เสื้อสีแดง)

เหตุการณ์ดังกล่าวเกิดขึ้นบริเวณใต้สถานีรถไฟฟ้า “ภาวนา” ถนนลาดพร้าว เขตห้วยขวาง กทม. เมื่อช่วงเช้าที่ผ่านมา ท่ามกลางสายตาประชาชนจำนวนมาก

ภายในคลิปจะพบว่า มีชายเสื้อสีดำ และ สีเทา ถือมีดสั้นพยายามเข้าไปทำร้ายชายใส่เสื้อสีแดง โดยมีชายใส่เสื้อสีดำ (สวมแมสก์) พวกเดียวกับกลุ่มที่ทำร้าย พยายามห้ามปรามเพื่อน ส่วนผู้ถ่ายคลิปซึ่งอยู่บนรถพยายามร้องภาวนาให้ชายใส่ชุดสีแดงวิ่งหนีไป

ท้ายคลิปชายใส่เสื้อสีแดงที่ถูกทำร้ายได้พาตัวเองหลบเข้าไปในอาคารได้สำเร็จ แต่ก็มีบาดแผลได้รับบาดเจ็บ ส่วนคู่กรณีหลังก่อเหตุได้ขี่รถจักรยานยนต์หลบหนีไปทันที

หลังคลิปถูกเผยแพร่ หลายคนเข้ามาแสดงความคิดเห็นในเชิงเดียวกันว่า ภาพหลักฐานชัดขนาดนี้ หวังว่าตำรวจจะทำงานได้อย่างรวดเร็ว