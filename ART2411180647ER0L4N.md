---
layout: post
code: "ART2411180647ER0L4N"
origin_url: "https://www.khaosod.co.th/sports/news_9510385"
image: "https://github.com/user-attachments/assets/9ceb15d7-87eb-40bd-b427-3b2811e0cbc3"
title: "ชาวเน็ตลุ้น โรนัลโด เชิญ เมสซี เป็นแขกรับเชิญคนต่อไปในยูทูบ"
description: "ชาวเน็ตลุ้น คริสเตียโน โรนัลโด ดาวยิงทีมชาติโปรตุเกส เชิญ ลิโอเนล เมสซี ซูเปอร์สตาร์ทีมชาติอาร์เจนตินา มาเป็นแขกรับเชิญในรายการทางช่องยูทูบ"
category: "SPORTS"
language: "th"
date: 2024-11-18T06:52:27.454Z
---

# ชาวเน็ตลุ้น โรนัลโด เชิญ เมสซี เป็นแขกรับเชิญคนต่อไปในยูทูบ

[![ชาวเน็ตลุ้น โรนัลโด เชิญ เมสซี เป็นแขกรับเชิญคนต่อไปในยูทูบ](https://www.khaosod.co.th/wpapp/uploads/2024/11/ronaldo.jpg "ชาวเน็ตลุ้น โรนัลโด เชิญ เมสซี เป็นแขกรับเชิญคนต่อไปในยูทูบ")](https://www.khaosod.co.th/wpapp/uploads/2024/11/ronaldo.jpg)

ชาวเน็ตลุ้น คริสเตียโน โรนัลโด ดาวยิงทีมชาติโปรตุเกส เชิญ ลิโอเนล เมสซี ซูเปอร์สตาร์ทีมชาติอาร์เจนตินา มาเป็นแขกรับเชิญในรายการทางช่องยูทูบ

ก่อนหน้านี้ คริสเตียโน โรนัลโดนักเตะที่มียอดฟอลโลเวอร์ในอินสตาแกรมสูงที่สุดในโลกกว่า 636 ล้านฟอลโลเวอร์ ตัดสินใจเปิดช่อง ยูทูบ ในชื่อ UR ที่เจ้าตัวเผยว่า จะมีการสัมภาษณ์แขกรับเชิญที่หลากหลาย และจะมี จอร์จิน่า โรดริเกซ แฟนสาวของเขาเข้ามาร่วม

“ในช่องทางใหม่นี้ คริสเตียโน่ จะแบ่งปันคอนเทนต์ลูกหนังที่เขาลุ่มหลงเช่นเดียวกับความสนใจด้านอื่นๆทั้งครอบครัว โภชนาการ การเตรียมความพร้อม การฟื้นร่างกาย การศึกษา และธุรกิจ ช่องทางนี้คุณจะได้เห็น คริสเตียโน่ สนทนากับแขกในหัวข้อต่างๆ”

ซึ่งหลังจากนั้นช่อง โดยช่อง UR · Cristiano ได้โพสต์วิดีโอลงในช่องยูทูบเรียบร้อยแล้ว และมีทำลายสถิติโลก คนติดตาม 1 ล้านคนเร็วสุดด้วยเวลา 90 นาทีด้วย และ หลังจากผ่านไป 3 ชม. ยอดผู้ติดตามปาไปแล้ว 3.5 ล้าน

และก่อนหน้านี้ โรนัลโด ได้มีแขกรับเชิญคนแรกของช่องแล้ว คือ ริโอ เฟอร์ดินานด์ อดีตกองหลังเพื่อนร่วมทีมแมนเชสเตอร์ ยูไนเต็ด

และล่าสุดทางซีอาร์เซเว่นได้มีการเผยคลิปทีเซอร์บอกเล่าเกี่ยวกับแขกรับเชิญคนต่อไปของเขา โดยเจ้าตัวให้คำนิยามว่าจะเป็นการทำให้โลกอินเตอร์เน็ตต้องสั่นสะเทือน

ซึ่งหลังจากวีดีโอดังกล่าวได้ถูกเผยแพร่ออกไปได้ไม่ถึง 24 ชั่วโมง ก็มีผู้ชมเข้ามาชมกันเกือบ 1 ล้านวิวแล้ว และส่วนใหญ่แสดงความเห็นคาดเดาและอยากให้แขกรับเชิญคนต่อไปของโรนัลโด เป็น ลิโอเนล เมสซี ดาวยิงทีมชาติอาร์เจนตินา ที่ปัจจุบันค้าแข้งอยู่กับ อินเตอร์ ไมอามี ในเมเจอร์ ลีก ซอคเกอร์ สหรัฐอเมริกา