---
layout: post
code: "ART24112515364E19AB"
origin_url: "https://www.khaosod.co.th/special-stories/news_9521019"
image: "https://github.com/user-attachments/assets/0b5b5dd9-73df-45d7-aa6c-474092310d7f"
title: "ช่อง 3 ดีเดย์ ส่งเมล์เลิกจ้างวันนี้ โดนทุกระดับ บก.-พนักงาน"
description: "ช่อง 3 ดีเดย์ ส่งเมล์เลิกจ้างวันนี้ โดนทุกระดับ บก.-พนักงาน หลังก่อนหน้านี้มีข่าวออกมาว่าเตรียมปรับโครงสร้างบริษัทครั้งใหญ่"
category: "SPECIAL_STORIES"
language: "th"
date: 2024-11-25T15:52:32.736Z
---

# ช่อง 3 ดีเดย์ ส่งเมล์เลิกจ้างวันนี้ โดนทุกระดับ บก.-พนักงาน

[![ช่อง 3 ดีเดย์ ส่งเมล์เลิกจ้างวันนี้ โดนทุกระดับ บก.-พนักงาน](https://www.khaosod.co.th/wpapp/uploads/2024/11/ch3.jpg "ช่อง 3 ดีเดย์ ส่งเมล์เลิกจ้างวันนี้ โดนทุกระดับ บก.-พนักงาน")](https://www.khaosod.co.th/wpapp/uploads/2024/11/ch3.jpg)

**ช่อง 3 ดีเดย์ ส่งเมล์เลิกจ้างวันนี้ โดนทุกระดับ บก.-พนักงาน หลังก่อนหน้านี้มีข่าวออกมาว่าเตรียมปรับโครงสร้างบริษัทครั้งใหญ่**

จากกรณีที่มีรายงานข่าวสะพัดว่า โทรทัศน์ยักษ์ใหญ่ช่องน้อยสี เตรียมปรับโครงสร้างบริษัทครั้งใหญ่ โดยจะปลดพนักงานเพื่อปรับลดค่าใช้จ่ายให้ได้ 30% เพื่อให้องค์กรเดินต่อ ซึ่งจะให้หัวหน้างานส่งรายชื่อผู้ที่ถูกเลย์ออฟ ในสิ้นเดือน พ.ย. และมีผลปี 2568 ทั้งนี้ มีรายงานว่าผู้ที่ได้รับผลกระทบมีทุกระดับ

ล่าสุดในรายการ เรื่องเด่นเย็นนี้ 2 พิธีกร “ตูน” ปรินดา คุ้มธรรมพินิจ และ “ไก่” ภาษิต อภิญญาวาท ได้เปิดเผยเรื่องดังกล่าวขณะออกอากาศสดว่า

“เรียนทุกท่าน ขออนุญาตแจ้งว่า วันนี้ หลัง 17.00 น. ทาง HR จะมีอีเมลถึงบุคคลที่เราจำเป็นต้องให้เข้าโครงการปรับโครงสร้าง (เลิกจ้าง) จาก HR ขอบคุณค่ะ”

ไก่ ภาษิต ระบุว่า พี่น้องในวงการสื่อ วันนี้เราอาจจะไม่ได้ทำงานร่วมกัน แต่วันหน้าเราอาจจะวน ๆ ได้เจอกัน ไม่ชอบบรรยากาศแบบนี้เลย เอาเท่านี้