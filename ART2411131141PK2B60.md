---
layout: post
code: "ART2411131141PK2B60"
origin_url: "https://www.khaosod.co.th/breaking-news/news_9504265"
image: "https://github.com/user-attachments/assets/4c96d289-68f3-4ade-8af5-7e762d7418c0"
title: "กฤษอนงค์ กังวลถ้าถูกออกหมายจับ  ยันไม่ได้ตบทรัพย์ เรียก 20 ล้านเป็นค่าวางแผน"
description: "กฤษอนงค์ ยันไม่ได้ตบทรัพย์ เรียก 20 ล้านเป็นค่าวางแผน ยอมรับกังวลถ้าถูกออกหมายจับ ชี้มีหลักฐานเด็ดทำให้พ้นข้อกล่าวหา เผยสาเหตุที่ตัวเองตกเป็นเป้าในคดีนี้"
category: "HOT_NEWS"
language: "th"
date: 2024-11-13T11:45:49.837Z
---

# กฤษอนงค์ กังวลถ้าถูกออกหมายจับ  ยันไม่ได้ตบทรัพย์ เรียก 20 ล้านเป็นค่าวางแผน

[![กฤษอนงค์ กังวลถ้าถูกออกหมายจับ  ยันไม่ได้ตบทรัพย์ เรียก 20 ล้านเป็นค่าวางแผน](https://www.khaosod.co.th/wpapp/uploads/2024/11/Boss-TheiCon13-11-11.jpg "กฤษอนงค์ กังวลถ้าถูกออกหมายจับ  ยันไม่ได้ตบทรัพย์ เรียก 20 ล้านเป็นค่าวางแผน")](https://www.khaosod.co.th/wpapp/uploads/2024/11/Boss-TheiCon13-11-11.jpg)

_**กฤษอนงค์ ยันไม่ได้ตบทรัพย์ เรียก 20 ล้านเป็นค่าวางแผน ยอมรับกังวลถ้าถูกออกหมายจับ ชี้มีหลักฐานเด็ดทำให้พ้นข้อกล่าวหา เผยสาเหตุที่ตัวเองตกเป็นเป้าในคดีนี้**_

วันที่ 13 พ.ย. 67 น.ส.กฤษอนงค์ สุวรรณวงศ์ ประธานอำนวยการศูนย์ประสานงานส่งเสริมเครือข่ายออนไลน์ ชี้แจงถึงกรณีหลังมีคลิปบันทึกเสียงเจรจาระหว่าง นายรัฐภูมิ โตคงทรัพย์ หรือฟิล์ม เรียกรับเงิน นางสาวปัญจรัศม์ กนกรักษ์ธนพร หรือ บอสปัน ผู้ต้องหาคดีดิไอคอน จำนวน 20 ล้านบาท

**กฤษอนงค์ เปิดเผยว่า** เสียงผู้หญิงในคลิปบันทึกเสียงดังกล่าวเป็นตัวเองจริง แต่คลิปเสียงมีการตัดตอนออกบางช่วง ส่วนจำนวนเงิน 20 ล้านบาทนั้น เป็นค่าแผนงานโครงสร้างธุรกิจ เช่น การ งบประชาสัมพันธ์, เงินเยียวยาผู้เสียหาย โดยเงินจำนวนนี้เกิดจากพูดคุยกับผู้บริหารบริษัทดิไอคอน ที่ประเมินมูลค่าแผนงานดังกล่าวมาจากขนาดธุรกิจ

หลังจากนี้หากถูกดำเนินคดีหรือถูกออกหมายจับ ยอมรับว่ามีความกังวลและยังไม่ได้เตรียมหลักทรัพย์เพื่อประกันตัว แต่มีหลักฐานที่จะนำไปต่อสู้ในกระบวนการยุติธรรม ซึ่งยืนยันว่าหลักฐานชิ้นนี้สามารถชี้แจงข้อเท็จจริงและทำให้ตัวเองพ้นจากข้อกล่าวหาได้ หากเป็นเช่นนั้นก็อยากให้นำกรณีขอตัวเองไปเป็นประเด็นตัวอย่างให้กับสังคม

กฤษอนงค์ ตั้งข้อสังเกตว่า ที่ตัวเองตกเป็นเป้าหมายสำคัญในคดีนี้ เนื่องจากก่อนหน้านี้เคยช่วยเหลือผู้เสียหายจากคดีดิไอคอน จำนวน 89 คน ให้ได้รับเงินเยียวยา จึงอาจเป็นสาเหตุที่ทำให้ผู้ที่เสียผลประโยชน์แค้น และเป็นจุดเริ่มที่มีผู้เสียหายเพิ่มขึ้นกว่า 10,000 คน ในขณะนี้

ส่วนที่เข้ามาดำเนินการในคดีนี้เพราะต้องการให้สำนักงานคณะกรรมการคุ้มครองผู้บริโภค หรือ สคบ. ออกมาตรการดูแลคุ้มครองผู้เสียหายให้มากกว่านี้ โดยผู้เสียหายที่อยู่ในความรับผิดชอบของตัวเองเกือบ 100 คน จะดำเนินการฟ้องตรงต่อศาลเพื่อให้เข้าสู่กระบวนการโดยเร็ว ยืนยันว่าเป็นการทำงานคู่ขนานกับของตำรวจ และยังคงเชื่อมั่น ในการทำงานของเจ้าหน้าที่ทุกฝ่าย