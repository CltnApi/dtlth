---
layout: post
code: "ART2411040907RPTKRM"
origin_url: "https://www.khaosod.co.th/sports/news_9489690"
image: "https://github.com/user-attachments/assets/36c7509e-fe07-47c6-887d-f55685ff5a03"
title: "ไม่ไว้หน้ารุ่นน้อง รอย คีน จวกแข้ง แมนยู ชุดปัจจุบันชอบหลงตัวเอง"
description: "รอย คีน อดีตกองกลางระดับตำนาน แมนเชสเตอร์ ยูไนเต็ด ออกโรงวิจารณ์แข้ง \"ปีศาจแดง\" ชุดปัจจุบันบางรายว่า เหลิงในฝีเท้าตัวเองมากเกินไป"
category: "SPORTS"
language: "th"
date: 2024-11-04T09:15:10.733Z
---

# ไม่ไว้หน้ารุ่นน้อง รอย คีน จวกแข้ง แมนยู ชุดปัจจุบันชอบหลงตัวเอง

[![ไม่ไว้หน้ารุ่นน้อง รอย คีน จวกแข้ง แมนยู ชุดปัจจุบันชอบหลงตัวเอง](https://www.khaosod.co.th/wpapp/uploads/2024/11/keane-manchester-8644.jpg "ไม่ไว้หน้ารุ่นน้อง รอย คีน จวกแข้ง แมนยู ชุดปัจจุบันชอบหลงตัวเอง")](https://www.khaosod.co.th/wpapp/uploads/2024/11/keane-manchester-8644.jpg)

**รอย คีน อดีตกองกลางระดับตำนาน แมนเชสเตอร์ ยูไนเต็ด ออกโรงวิจารณ์แข้ง “ปีศาจแดง” ชุดปัจจุบันบางรายว่า เหลิงในฝีเท้าตัวเองมากเกินไป**

โดย แมนฯ ยูไนเต็ด ทำผลงานได้น่าผิดหวังในฤดูกาลนี้ด้วยการมีเพียง 12 คะแนนจาก 10 นัดในพรีเมียร์ลีกซึ่งส่งผลให้ปัจจุบันพวกเขาอยู่อันดับ 13 ตาราง

จากฟอร์มที่เกิดขึ้นทำให้ อีริก เทน ฮาก ต้องโดนปลดออกจากตำแหน่งกุนซือไปเมื่อวันที่ 28 ต.ค.ที่ผ่านมา พร้อมมีการแต่งตั้ง รูเบน อโมริม ให้เข้ามาเป็นเฮดโค้ชคนใหม่ โดยจะเริ่มงานในวันที่ 11 พ.ย.นี้

ล่าสุดหลังจบเกมที่ “ปีศาจแดง” เปิดบ้านเสมอกับ เชลซี 1-1 เมื่อวันที่ 4 พ.ย.ที่ผ่านมา คีน ได้ออกโรงวิจารณ์นักเตะ แมนฯ ยูไนเต็ด ชุดปัจจุบันบางรายที่หลงตัวเองคิดว่ามีฝีเท้าดีกว่าที่ทำผลงานออกมาได้ และมีส่วนทำให้ เทน ฮาก ต้องโดนปลด

Soccer Football – Premier League – Manchester United v Chelsea – Old Trafford, Manchester, Britain – November 3, 2024 Manchester United players huddle before the match REUTERS/Molly Darlington EDITORIAL USE ONLY.



“นักเตะ แมนฯ ยูไนเต็ด บางคนคิดว่าตัวเองดีกว่าที่เป็นอยู่ ทีมชุดนี้น่าเบื่อมาก และผิดหวังจริงๆ จากมุมมองของผู้จัดการทีม ทีมนี้ห่างไกลจากการกลับเข้าสู่ท็อปโฟร์มาก ในฐานะทีม เมื่อมองดูผู้เล่นบางคน เราอาจคิดว่าพวกเขาดีกว่าที่เป็นอยู่”

“พวกเขาทำได้ปานกลางในทุกๆ อย่าง การที่ยิงประตูไม่ได้นั้นยังยากที่จะเชื่อ นั่นคือเหตุผลที่ผู้จัดการทีม (เทน ฮาก) ต้องตกงานไป”