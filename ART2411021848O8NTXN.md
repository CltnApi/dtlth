---
layout: post
code: "ART2411021848O8NTXN"
origin_url: "https://www.khaosod.co.th/sports/sports-inter/news_9487971"
image: "https://github.com/user-attachments/assets/5a555003-fc9a-451b-a245-251e60e0f554"
title: "อาร์เนอ เปิดใจหลัง ลิเวอร์พูล แซงชนะ ไบรตัน ขึ้นจ่าฝูง พรีเมียร์ลีก"
description: "อาร์เนอ ชล็อต เฮดโค้ช ลิเวอร์พูล ระบุพอใจที่ทีมสามารถแซงชนะ ไบรตัน 2-1 กลับไปครองจ่าฝูงพรีเมียร์ลีกอีกครั้งโดยเฉพาะผลงานในช่วงครึ่งหลัง พร้อมชี้ไม่สนเรื่องตำแหน่งจ่าฝูง"
category: "SPORTS"
language: "th"
date: 2024-11-02T18:51:59.214Z
---

# อาร์เนอ เปิดใจหลัง ลิเวอร์พูล แซงชนะ ไบรตัน ขึ้นจ่าฝูง พรีเมียร์ลีก

[![อาร์เนอ เปิดใจหลัง ลิเวอร์พูล แซงชนะ ไบรตัน ขึ้นจ่าฝูง พรีเมียร์ลีก](https://www.khaosod.co.th/wpapp/uploads/2024/11/arne-slot-Brighton-9755.jpg "อาร์เนอ เปิดใจหลัง ลิเวอร์พูล แซงชนะ ไบรตัน ขึ้นจ่าฝูง พรีเมียร์ลีก")](https://www.khaosod.co.th/wpapp/uploads/2024/11/arne-slot-Brighton-9755.jpg)

**อาร์เนอ ชล็อต เฮดโค้ช ลิเวอร์พูล ระบุพอใจที่ทีมสามารถแซงชนะ ไบรตัน 2-1 กลับไปครองจ่าฝูงพรีเมียร์ลีกอีกครั้งโดยเฉพาะผลงานในช่วงครึ่งหลัง พร้อมชี้ไม่สนเรื่องตำแหน่งจ่าฝูง**

โดย ลิเวอร์พูล พลิกสถานการณ์จากที่ตามหลัง ไบรตัน ไปก่อน 0-1 จากประตูของ แฟร์ดี คาดิโอกลู ในนาที 14 กลับมายิงสองลูกรวดช่วงครึ่งหลังจาก โคดี กักโป นาที 69 และโมฮาเหม็ด ซาลลาห์ นาที 72 แซงชนะ 2-1 ศึกพรีเมียร์ลีก อังกฤษ 2024-25 เมื่อวันที่ 2 พ.ย.

จากผลที่เกิดขึ้นทำให้ “หงส์แดง” เก็บเพิ่มเป็น 25 คะแนนจาก 10 นัดแซง แมนเชสเตอร์ ซิตี้ ขึ้นไปครองตำแหน่งจ่าฝูงอีกครั้งหลังมีแต้มมากว่า “เรือใบสีฟ้า” 2 คะแนนในจำนวนนัดเท่ากัน ส่วน ไบรตัน หยุดอยู่ที่ 16 คะแนนจาก 10 นัดอยู่อันดับ 7 ตาราง

Soccer Football – Premier League – Liverpool v Brighton & Hove Albion – Anfield, Liverpool, Britain – November 2, 2024 Liverpool’s Mohamed Salah with Liverpool manager Arne Slot after being substituted REUTERS/Molly Darlington EDITORIAL USE ONLY.



หลังเกม อาร์เนอ ซึ่งทำสถิติเป็นเฮดโค้ชของ ลิเวอร์พูล คนแรกที่พาทีมชนะในลีก 8 จาก 10 นัดแรก กล่าวถึงผลงานของทีม รวมถึงการขึ้นไปครองจ่าฝูงว่า “เราต้องการฟอร์มการเล่นในครึ่งหลังอีกครั้ง เพราะเราเล่นได้แย่ในครึ่งแรก พวกเขาเล่นได้ดีขึ้นเมื่อครองบอล เล่นเกมรุกได้ดีขึ้นเมื่อไม่มีบอล จากนั้นทุกอย่างก็เปลี่ยนไปในครึ่งหลังเพราะมันตรงกันข้ามอย่างสิ้นเชิง”

“กองหน้าของเรายิงประตูได้ แต่ความแตกต่างหลักคือเราอยู่ในตำแหน่งที่ดีกว่า และได้บอลมากขึ้น เมื่อไม่มีบอล พวกเขาสร้างปัญหาให้เรา แต่ในครึ่งหลังเรายังคงวิ่งต่อไป”

“(เกี่ยวกับตำแหน่งจ่าฝูง) มันสำคัญกว่าหากคุณเล่นกับ อาร์เซนอล ในสนามของพวกเขา และคุณสามารถเสมอได้นอกบ้าน ไบรตัน ก็เป็นทีมที่แข็งแกร่งมากเช่นกัน พวกเขาแสดงให้เห็นในฤดูกาลนี้ หากคุณเผชิญหน้ากับทีมแบบนี้ และตามหลังอยู่ 1-0 และสามารถกลับมาชนะ 2-1 ซึ่งในความคิดของผม มันสมควรแล้ว มันทำให้ผมมั่นใจมากขึ้น และมากกว่าตำแหน่งที่เราอยู่ตอนนี้”

นอกจากนั้นเฮดโค้ชวัย 46 ปียังอัพเดตอาการบาดเจ็บของ อิบราฮิมา โคนาเต กองหลังคนสำคัญซึ่งมีอาการเจ็บที่แขน และค้องถูกเปลี่ยนตัวออกช่วงพักครึ่งแรกว่า “เขาเจ็บมากในช่วงพักครึ่ง ดังนั้นคุณต้องเปลี่ยนตัว สิ่งดีคือเรามีตัวสำรองสองคนศึ่งดีมากคือ โจ โกเมซ และจาเรลล์ ควานซาห์ ผมเลือก โจ ในวันนี้เพราะ จาเรลล์ เหนื่อยมาก และเขาพิสูจน์ให้เห็นว่า ผมคิดถูก เพราะเขาเล่นได้โดดเด่นในครึ่งหลัง”