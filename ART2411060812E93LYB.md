---
layout: post
code: "ART2411060812E93LYB"
origin_url: "https://www.khaosod.co.th/entertainment/news_9492933"
image: "https://github.com/user-attachments/assets/2a2bd6aa-9421-4d0d-9f1c-499748ddff26"
title: "เมนแฟนคลับ กามิน เปิดใจ ติ๊กต็อกปลิว เพราะหาหลักฐานช่วยลบล้างข้อกล่าวหา"
description: "กามิน / เรียกว่าหลายคนรอคอยฟังข้อมูล จากทางด้านยูทูบเบอร์สาวชื่อดังชาวเกาหลีใต้ จีกามิน ที่เจอดราม่าโจมตีอย่างหนัก เมื่อได้ออกมายุติความสัมพันธ์"
category: "ENTERTAINMENT"
language: "th"
date: 2024-11-06T08:17:19.340Z
---

# เมนแฟนคลับ กามิน เปิดใจ ติ๊กต็อกปลิว เพราะหาหลักฐานช่วยลบล้างข้อกล่าวหา

[![เมนแฟนคลับ กามิน เปิดใจ ติ๊กต็อกปลิว เพราะหาหลักฐานช่วยลบล้างข้อกล่าวหา](https://www.khaosod.co.th/wpapp/uploads/2024/11/fc061167gamin-7.jpg "เมนแฟนคลับ กามิน เปิดใจ ติ๊กต็อกปลิว เพราะหาหลักฐานช่วยลบล้างข้อกล่าวหา")](https://www.khaosod.co.th/wpapp/uploads/2024/11/fc061167gamin-7.jpg)

กามิน / เรียกว่าหลายคนรอคอยฟังข้อมูล จากทางด้านยูทูบเบอร์สาวชื่อดังชาวเกาหลีใต้ **จีกามิน** ที่เจอดราม่าโจมตีอย่างหนัก เมื่อได้ออกมายุติความสัมพันธ์กับนักแสดงหนุ่ม **ชาลี ไตรรัตน์** ล่าสุดยูทูบเบอร์สาว ได้จัดแถลงข่าวที่โรงแรม Grand Four Wings Convention ศรีนครินทร์

![เมนแฟนคลับ](https://www.khaosod.co.th/wpapp/uploads/2024/11/fc061167gamin-5.jpg)

ซึ่งในการแถลงข่าวครั้งนี้ กามิน เดินทางมาพร้อมกับพร้อมทั้งคุณแม่ ทนายความส่วนตัว และล่ามอีก 2 ท่าน และซึ่งมีข้อมูลว่าเมื่อแถลงข่าวเสร็จ ยูทูบเบอร์สาวจะเดินทางกลับทันที

โดยผู้สื่อข่าว ข่าวสดบันเทิง ได้พูดคุยกับหนึ่งในแฟนคลับของยูทูบเบอร์สาวว่า ที่เข้ามาไลฟ์ติดตามการแถลงข่างการชี้แจงของกามินครั้งนี้ว่า “ผมเป็นตัวแทนของแฟนคลับ เข้ามาไลฟ์ในการชี้แจงครั้งนี้ครับ ไม่ได้ต้องการที่จะมาสอบถามอะไร แค่รอฟังที่น้องพูด ที่ผ่านกามินโดนกล่าวหาเยอะ

![เมนแฟนคลับ](https://www.khaosod.co.th/wpapp/uploads/2024/11/fc061167gamin-1.jpg)

ตัวผมเองก็โดนเช่นโจมตีเช่นกัน เพราะว่าผมเป็นคนแรกๆ ที่ออกมาช่วยลบล้างข้อกล่าวหาต่างๆ ที่มีคนพูดถึงกามิน ทำให้ช่วงนั้นคนติดตามในช่องติ๊กต๊อกลดลงไปเยอะ และช่องของผมก็ปลิวไปด้วย

ADVERTISEMENT

ตอนนั้นผมพยายามหาไทม์ไลฟ์ในเหตุการณ์ต่างๆ เพื่อออกมาหักล้างกับอีกฝั่งที่กล่าวหา ช่วงนั้นก็หลายคนงงว่ามันเกิดอะไรขึ้น เขาก็มาฟังที่ห้องผม แรกๆ ผมต้องหาหลักฐานคนเดียว วันหนึ่งก็ได้เจอเมนแฟนคลับฝ่ายชาย ก็มาช่วยหาหลักฐานให้ฝ่ายกามิน เขาบอกว่าเขารักทั้งสองฝ่าย แต่วันนึงถึงเวลาต้องเลือก เขาก็ขอเลือกอยู่กับฝ่ายหญิง

![เมนแฟนคลับ](https://www.khaosod.co.th/wpapp/uploads/2024/11/fc061167gamin-2.jpg)

ส่วนตัวผมเองตอนแรกไม่ได้เป็นแฟนคลับใคร แต่มาดูคลิปที่ฝ่ายหญิงเขาเบิร์ธเดย์ฝ่ายชาย เราก็รู้สึกว่าผู้หญิงคนนี้น่ารัก จากนั้นเราก็ติดตามดูความน่ารักที่ทั้งคู่เขาจีบกัน จนมาถึงวันที่เขาแยกทางกัน ไม่รู้เพราะเกิดอะไร **แต่ฝ่ายกามินโดนข้อความด่าเยอะมาก ผมก็พยายามหาหลักฐานมาลบล้าง** จนอย่างที่บอกว่าทำให้ช่องผมถูกปลิวไป

![เมนแฟนคลับ](https://www.khaosod.co.th/wpapp/uploads/2024/11/fc061167gamin-3.jpg)

เพราะนอกจากแฟนคลับอีกฝั่งกดรีพอร์ตแล้ว ตัวผมก็ทำผิดกฎด้วย เพราะเอายูสเซอร์ของคนที่โจมตีกามินมาแฉ แต่ผมก็ไม่เสียใจครั้งที่ช่องปลิวไป ผมก็สร้างขึ้นมาใหม่ วันนี้ก็มารอฟังกามินพร้อมกับทุกคนครับ”