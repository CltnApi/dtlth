---
layout: post
code: "ART2411290602QQ34OX"
origin_url: "https://www.khaosod.co.th/special-stories/news_9526999"
image: "https://github.com/user-attachments/assets/e14ba18b-6fb5-4e05-a256-41a761e946fb"
title: "เปิดวาร์ป ร้านลาบอุบล ที่ 'Dua Lipa' นักร้องดังระดับโลก เช็กอินกินแซ่บ"
description: "คนแห่ซูมร้านอาหารชัดๆ  หลัง  'Dua Lipa' นักร้องดังระดับโลก ยังมาแซ่บ โซเชียลฯ แห่ปักหมุดสนั่น ดันซอฟต์พาวเวอร์ไทย กระตุ้นนักท่องเที่ยวตามรอย"
category: "SPECIAL_STORIES"
language: "th"
date: 2024-11-29T06:41:57.361Z
---

# เปิดวาร์ป ร้านลาบอุบล ที่ 'Dua Lipa' นักร้องดังระดับโลก เช็กอินกินแซ่บ

[![เปิดวาร์ป ร้านลาบอุบล ที่ 'Dua Lipa' นักร้องดังระดับโลก เช็กอินกินแซ่บ](https://www.khaosod.co.th/wpapp/uploads/2024/11/dualipa291167-7.jpg "เปิดวาร์ป ร้านลาบอุบล ที่ 'Dua Lipa' นักร้องดังระดับโลก เช็กอินกินแซ่บ")](https://www.khaosod.co.th/wpapp/uploads/2024/11/dualipa291167-7.jpg)

ทั้งเที่ยววัด รถตุ๊กตุ๊ก เช็กอินกินไข่เจียวปู ร้านเจ๊ไฝ ประตูผี เจอตัวเงินตัวทองไซส์ยักษ์ กำลังเดินขึ้นบันได ไม่วายกระดกเบียร์ยี่ห้อดัง ในร้านลาบอุดรตามแบบโลคอล และที่สำคัญติดใจเมืองไทย จนบอกเองว่าจะกลับมาเที่ยวประเทศไทยแน่นอน

[![](https://www.khaosod.co.th/wpapp/uploads/2024/11/dualipa291167-17.jpg)](https://www.khaosod.co.th/wpapp/uploads/2024/11/dualipa291167-17.jpg)

จนกระทั่งล่าสุด กระแสเรื่องนี้แฟนๆ ทั่วโลก ต่างพากันสนใจ จุดชนวนให้หาวาร์ปกันสนั่น อันเนื่องมาจากบรรยากาศสุดชิลของร้านต่างๆ ที่สะท้อนให้เห็นมาจากตัวนักร้องดัง

หนึ่งในนั้น คือ ร้านอาหารอีสานที่มีชื่อว่า **“ร้านลาบอุบล คนตระการ”** ซึ่งอยู่หัวมุมสี่แยกเส้นถนนสาธร-ถนนเจริญราษฎร์ ที่เจ้าตัวดื่มเบียร์ มีความสุขกับการกินของแซ่บ

[![](https://www.khaosod.co.th/wpapp/uploads/2024/11/dualipa291167-10.jpg)](https://www.khaosod.co.th/wpapp/uploads/2024/11/dualipa291167-10.jpg)

ขณะเดียวกัน ทางเจ้าของ **“ร้านลาบอุบล คนตระการ”** ก็ได้โพสต์ภาพถ่ายเซลฟี่คู่กับ ดัว ลิปา อย่างเป็นกันเอง

พร้อมระบุข้อความว่า **“วันนี้ครอบครัวฉันเดินทางมาไกล ในการทำร้านลาบแห่งนี้มีความสุขในการที่ใครมาทานอาหารที่ร้านแล้วมีความสุขกลับไปมากๆๆค่ะ หวังว่าลูกค้าทุกคน จะคิดถึงเราเสมอนะคะ”**

[![](https://www.khaosod.co.th/wpapp/uploads/2024/11/dualipa291167-11.jpg)](https://www.khaosod.co.th/wpapp/uploads/2024/11/dualipa291167-11.jpg)

ก่อนทางเพจ **“ร้านลาบอุบล คนตระการ สี่แยกสาทร สุรศักดิ์ Laabubon kontrakran”** จะออกมาโพสต์ข้อความระบุว่า **“Thank you so much Dua lipa #dualipa #Lucky ขอบคุณที่แวะมาทานอาหารที่ร้านมาก ๆ ค่ะ”**

งานนี้เมื่อแชร์ออกไป ทำให้หลายคนมองว่า การที่นักร้องดังระดับโลก อย่าง ‘ดัว ลิปา’ เช็กอินฉ่ำๆ ลงโซเชียลฯในครั้งนี้ จะกลายเป็น Soft Power ครั้งใหม่ เป็นตำนานร้านแตก ทั่วโลกแห่ตามรอย ก็ไม่แปลกเลย

[![](https://www.khaosod.co.th/wpapp/uploads/2024/11/dualipa291167-13.jpg)](https://www.khaosod.co.th/wpapp/uploads/2024/11/dualipa291167-13.jpg)

[![](https://www.khaosod.co.th/wpapp/uploads/2024/11/dualipa291167-15.jpg)](https://www.khaosod.co.th/wpapp/uploads/2024/11/dualipa291167-15.jpg)

[![](https://www.khaosod.co.th/wpapp/uploads/2024/11/dualipa291167-16.jpg)](https://www.khaosod.co.th/wpapp/uploads/2024/11/dualipa291167-16.jpg)

**ข่าวที่เกี่ยวข้อง :** [ไทยแลนด์ปังไม่ไหว! Dua Lipa เที่ยวฉ่ำ ดื่มเบียร์-กินอาหารไทยแซ่บรัว ๆ](https://www.khaosod.co.th/entertainment/news_9525805)