---
layout: post
code: "ART2411100437JMIOTT"
origin_url: "https://www.khaosod.co.th/entertainment/news_9498363"
image: "https://github.com/user-attachments/assets/c8303109-82d7-4ce5-bf4d-1bbf25d930be"
title: "เปิ้ล ไอริณ จ่อฟ้องกลับ เรียก5ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท"
description: "เปิ้ล ไอริณ จ่อฟ้องกลับ ข้อหาฟ้องเท็จ เรียก 5 ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท จะนำเงินที่ได้หลังหักค่าใช้จ่ายช่วยเหลือผู้อื่นต่อไป"
category: "ENTERTAINMENT"
language: "th"
date: 2024-11-10T04:40:55.196Z
---

# เปิ้ล ไอริณ จ่อฟ้องกลับ เรียก5ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท

[![เปิ้ล ไอริณ จ่อฟ้องกลับ เรียก5ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท](https://www.khaosod.co.th/wpapp/uploads/2024/11/pleirin_101167-1.jpg "เปิ้ล ไอริณ จ่อฟ้องกลับ เรียก5ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท")](https://www.khaosod.co.th/wpapp/uploads/2024/11/pleirin_101167-1.jpg)

**เปิ้ล ไอริณ จ่อฟ้องกลับ ข้อหาฟ้องเท็จ เรียก 5 ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท จะนำเงินที่ได้หลังหักค่าใช้จ่ายช่วยเหลือผู้อื่นต่อไป**

จากเหตุการณ์ที่ก่อนหน้านี้ พิธีกรรายการโทรทัศน์แห่งหนึ่ง ชื่อย่อ **ปป.** ได้ฟ้อง **เปิ้ล ไอริณ** ในข้อหาหมิ่นประมาท ซึ่งเรื่องนี้เกิดขึ้นตั้งแต่เมื่อกลางปี 2566 ที่ผ่านมา

![เปิ้ล ไอริณ จ่อฟ้องกลับ เรียก5ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท](https://www.khaosod.co.th/wpapp/uploads/2024/11/pleirin_101167-4.jpg)

ล่าสุด **เปิ้ล ไอริณ** ที่มาร่วมงานแถลงข่าวภาพยนตร์ เรื่อง **ปลาบู่ทอง** ที่ โรงภาพยนตร์เอสพลานาด และได้เปิดใจให้สัมภาษณ์กับสื่อมวลชนถึงเรื่องที่ศาลสั่งยกฟ้อง ไม่มีความผิดฐานหมื่นประมาท

โดย **เปิ้ล** เผยว่า “ได้รับคำยกฟ้องจากศาลเมื่อวันที่ 6 พ.ย. ที่ผ่านมา เท่าที่ผ่านมาเราไม่ได้รับความเป็นธรรมจากหลายๆ เรื่อง และอีกหลายเรื่องที่ไม่มีใรเคยรับรู้ รับรู้แต่ด้านที่เขาแถลง เราเป็นแค่นักแสดงอิสระคนหนึ่ง ไม่ได้มีสื่อในมืออย่างพวกเขา ที่ผ่านมาเปิ้ลไม่ควรได้รับการกระทำแบบนี้ค่ะ”

**ย้อนถามถึงคดีที่ถูกฟ้อง?** “ศาลยกฟ้องจากคดีที่ พิธีกร ปป. ไปแจ้งไว้ว่าเปิ้ลหมิ่นประมาทเขาในรายการในเฟซบุ๊ก เขาฟ้องเราเรียกเงิน 1 ล้านบาท ในมุมมองเปิ้ลรู้สึกว่ามันไม่เป็นธรรมเลย และมีอีกหลายอย่างที่หลายคนไม่ได้รับรู้ อย่างเช่นประเด็นแรก นักข่าวบ. ที่เคยทำพีอาร์ ที่เคยมาดูแลเปิ้ล เขาไม่พาเราไปเจอที่ดีๆ หรือพาเราทำให้มีชื่อเสียงขึ้น แต่ก่อนหน้านั้นเรามีปากเสียงกัน เขานำงานของเราไปให้กับดาราอีกคนหนึ่ง ซึ่งดาราคนนี้มีประวัติอาชญากรรมมาก่อน เคยขโมยของรักเปิ้ลด้วย

ADVERTISEMENT

เราก็เตือนเขาว่าเราไม่โอเคนะ และมีผู้ใหญ่เตือนมาด้วย เขาก็ยังทำอยู่อีก จนเราบอกว่าถ้ายังเป็นแบบนี้คงต้องเลิกทำงานด้วยกัน เขาก็โอเคให้คนอื่นทำเลย เราไม่ได้ติดต่อกันเป็นอาทิตย์ จนเขาติดต่อเรามา พูดกับเราดีมาก บอกเราว่าอยากพาเราไปรายการเพื่อนสนิท เราถามไม่เกี่ยวกับการเมืองใช่ไหม เขาบอกไม่เกี่ยวแต่เป็นเรื่องซอฟพาวเวอร์ให้เด็ก เขาพูดแบบนี้ เราก็ตัดสินใจไป ย้ำตลอดว่าไม่เกี่ยวข้องการเมืองนะ ห้ามสัมภาษณ์การเมืองเด็ดขาด และขอสคริปต์หน่อย เขาก็พลัด สุดท้ายได้มาเป็นหัวข้อ 1.การสนับสนุนเรื่องลูกเสือ วัฒนธรรมไทย กับเด็กๆ 2.เรื่องโดนแคลเซิลงานหนึ่ง”

“แต่พอไปถึงปรากฏว่าพิธีกร ปป. สัมภาษณ์เราประเด็นนี้สิบเปอร์เซ็นต์ อีกเก้าสิบเปอร์เซ็นต์เป็นการเมืองหมดเลย เขาเอารูปลุงตู่ขึ้นมาถามเราว่าทำไมซัพพอร์ตคนนี้ ทำไมสนับสนุนลุงตู่ ตอนนั้นความรู้สึกคือมาเปิ้ลทำอะไรตรงนี้เนี่ย ความที่เราไม่อยากให้เขาเสียหน้าเขาถามมาเราก็พูดตอบไป ลักษณะคำพูดก็พยายามสร้างความเกลียดชัง หรือไม่ถามถึงความเห็นต่อนักการเมืองคนอื่นบ้าง เขาปล่อยให้เราพูดเรื่องลุงตู่ และคัดลอกคำพูดท่อนนั้นๆ เอาไปลงสื่อเขา และไม่ได้ขออนุญาตเปิ้ลด้วยเลย”

“ที่แย่กว่านั้นคือคุณบ. บอกเราว่างานนี้ได้ 10,000 บาท แต่สุดท้ายมีน้องนักศึกษาฝึกงานเอาเอกสารมาให้เซ็น ยอดเงิน 15,000 บาท ทีนี้ก็มีการดึงรั้งเอกสารกัน จนเปิ้ลได้เซ็นเอกสารและได้ไง ก็เอาใส่กระเป๋าถือไว้ ทีนี้คุณบ.บอกกับเปิ้ลว่ามีนักข่าวมารอสัมภาษณ์นะ เรื่องถูกแคลเซิ้ลงานนั่นแหละ และนักข่าวเป็นนักข่าวการเมืองทั้งหมดเลย ถามแต่เรื่องการเมือง เราก็คิคว่าทำไมต้องให้พูดการเมืองด้วย มีแต่จะยุแหย่ให้แตกแยก ทำให้คนไม่สามัคคีกัน เราไม่โอเคเลย ทีนี้ก่อนไปสัมภาษณ์เราเองกระเป๋าวางบนโต๊ะ ห่างจากที่ยืนสัมภาษณ์ประมาณ 3 เมตร นั่นแหละทุกคนหาว่าเปิ้ลไปกล่าวโทษเขา แต่เรามีสิทธิ์ที่เราสงสัยเพราะเขายืนอยู่ตรงนั้น มีแค่เขาสองคน”

![เปิ้ล ไอริณ จ่อฟ้องกลับ เรียก5ล้าน พิธีกร ปป. หลังศาลมีคำสั่งยกฟ้อง คดีหมิ่นประมาท](https://www.khaosod.co.th/wpapp/uploads/2024/11/pleirin_101167-5.jpg)

“ตอนที่สัมภาษณ์อยู่ข้างในเราแตกสลายแล้ว หน้าถึงออกมาไม่ดี ไม่มีความสุขเลย ไฟสปอร์ตไลท์ก็ไม่มี ใครยืนตรงนั้นก็แย่ แล้วเราเหลือบไปเห็นตรงนั้น คุณบ.กำลังล้วงกระเป๋าเราอยู่ และเราพยายามสบตาเพื่อขอความช่วยเหลือจากเขา อยากให้เขาพาเราออกจากวงสัมภาษณ์นี้ สิ่งที่เกิดขึ้นคือคุณปป. เขาเห็นเราแล้วเขาก็หยิบมือถือมาเล่น ทำเป็นไม่สบตาเรา คุณบ. ก็ล้วงกระเป๋าเราอยู่ตรงนั้น นี่คือสิ่งที่เราไม่ควรได้รับ เพราะจากที่เราคิดแค่ว่าเราอยากมาเป็นซอฟพาวเวอร์แค่นั้นเลย”

“สิ่งที่เปิ้ลได้รับคือ หลังจากที่เปิ้ลไปแจ้งความ คุณบ. เขาก็เรียกนักข่าวไปแถลงข่าวตัวเอง ซึ่งเปิ้ลว่ามันไม่ยุติธรรมเลย แล้วยังมาหาว่าเปิ้ลไปละเมิดลูกเขา ซึ่งเปิ้ลเป็นคนมีเมตตากับเด็กมากๆ หลังจากนั้นอีกสองวันคุณปป.ก็เรียกพวกตัวเองแถลงข่าวตัวเองอีก เขาร้องไห้บอกว่าเป็นผู้หญิงตัวเล็กๆ ที่ถูกรังแก ลองคิดกลับกันดูใครคือผู้หญิงตัวคนเดียวที่ถูกรังแก ผ่านไปอีกสองวันหัวหน้าข่าวเขาก็เปิดแถลงข่าวอีก และก็ไปแจ้งความเปิ้ลเรียกนักข่าวไปอีก เปิ้ลโดนด่าซ้ำแล้วซ้ำอีก เปิ้ลโดนแคลเซิลงานเป็นสิบๆ งาน สมปรารถนาพวกเขา แล้วเขาก็ไปฟ้องศาลเปิ้ลจนเปิ้ลตกเป็นจำเลยอีก”

“สุดท้ายศาลยกฟ้อง ตัวเปิ้ลเองแทบจะไม่ดีใจอะไร เราพร้อมออกจากวงการบันเทิง เปิ้ลพร้อมอยู่บ้านตัวคนเดียว และเปิ้ลก็เตรียมตัวดำเนินการฟ้องกลับ เพราะสิ่งที่เจอมามันหนักหนาสาหัสมาก ทุกคนเห็นแต่เขาร้องไห้ แต่ทุกคนไม่ได้ยินเสียงหัวเราะลั่นตึก ตอนที่ศาลเรียกเปิ้ลเป็นผู้ต้องหา เปิ้ลเดินออกมาเสียงหัวเราะเขาลั่นศาลเลย”

“เปิ้ลอยากให้สังคมเมตตาเปิ้ลบ้าง หรือมองเห็นเจตนาเปิ้ลบ้างที่ไปให้สัมภาษณ์ก็เพราะอยากเป็นซอฟพาวเวอร์ให้เด็กๆ นะ เรื่องมันตั้งต้นตั้งแต่วันนั้น งานเราควักเงินเกือบล้านในการทำชิ้นหนึ่งด้วยความภูมิใจ แต่ถูกเอาเท้าเหยียบขยี้แหลกหมดเลย คือใจตอนนี้แหลกสลายหมดแล้วไม่มีเหลือน้ำตาสักหยดแล้ว”

“หลังจากนี้วันที่ 2 จะเริ่มร่างจดหมายที่จะฟ้องกลับ คุณปป.ในข้อหาฟ้องเท็จนะคะ แต่คิดว่าไม่เกินต้นเดือนธันวาคมถึงจะฟ้องได้ จะเรียกร้อง 5 ล้านบาท และจะนำเงินที่ได้หักค่าใช้จ่ายต่างๆ แล้วเก็บเป็นกองทุนสาธารณกุศล วาตภัย อุทกภัย เปิ้ลก็พร้อมใช้เงินก้อนนี้ช่วยเหลือต่อไปค่ะ ส่วนคุณบ.เขาได้รับโทษจำคุก 2 ปี รอลงอาญา ปรับไปแล้ว 1 หมื่นบาทจากข้อหาลักทรัพย์ค่ะ มีกล้องวงจรปิดชัดเจนค่ะ และให้ทนายดูอีก ใครบ้างทีเป็นนักข่าวอีก 3 คน มีอินฟลูเอนเซอร์ด้วยที่ด่าเปิ้ลที่บอกว่าเปิ้ลผิดๆ เปิ้ลอยากให้เขาทราบว่าตอนนี้มันสิ้นสุดกฎหมายแล้ว ศาลสั่งยกฟ้องแล้วค่ะ”