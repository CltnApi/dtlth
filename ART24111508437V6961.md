---
layout: post
code: "ART24111508437V6961"
origin_url: "https://www.khaosod.co.th/special-stories/news_9507011"
image: "https://github.com/user-attachments/assets/f5dfc09c-fa83-42d1-b6ad-bb1718529dc0"
title: "ลูกค้า ถึงกับงง ร้านเขียนหน้าเค้ก \"Happy Birthday เขา\" เผยเหตุผล"
description: "ลูกค้า สั่งเค้กวันเกิดให้พี่ชาย จัดเต็มชื่อนามสกุล พอไปรับ ถึงกับงง ร้านเขียนหน้าเค้ก \"Happy Birthday เขา\" แทนชื่อเจ้าของวันเกิด พอรู้เหตุผล ถึงกับโกรธไม่ลง"
category: "SPECIAL_STORIES"
language: "th"
date: 2024-11-15T13:15:15.150Z
---

# ลูกค้า ถึงกับงง ร้านเขียนหน้าเค้ก "Happy Birthday เขา" เผยเหตุผล

[![ลูกค้า ถึงกับงง ร้านเขียนหน้าเค้ก "Happy Birthday เขา" เผยเหตุผล](https://www.khaosod.co.th/wpapp/uploads/2024/11/customer.jpg "ลูกค้า ถึงกับงง ร้านเขียนหน้าเค้ก "Happy Birthday เขา" เผยเหตุผล")](https://www.khaosod.co.th/wpapp/uploads/2024/11/customer.jpg)

**ลูกค้า สั่งเค้กวันเกิดให้พี่ชาย จัดเต็มชื่อนามสกุล พอไปรับ ถึงกับงง ร้านเขียนหน้าเค้ก “Happy Birthday เขา” แทนชื่อเจ้าของวันเกิด พอรู้เหตุผล ถึงกับโกรธไม่ลง**

จากกรณีผู้ใช้เฟซบุ๊กรายหนึ่ง โพสต์รูปภาพเหตุการณ์ที่ตนเองสั่งเค้กจากร้านหนึ่งในป่าตอง พร้อมสั่งเขียนอวยพรเจ้าของวันเกิด แต่สิ่งที่ได้รับกลับมาเป็นคำว่า “Happy Birthday เขา” แทนชื่อเต็มของเจ้าของวันเกิด

ล่าสุดวันที่ 15 พ.ย.2567 คุณโบ้ เจ้าของโพสต์ดังกล่าว เปิดใจกับ ‘[ข่าวสดออนไลน์](https://www.khaosod.co.th/home)‘ ว่า เมื่อวันที่ 10 พ.ย.ที่ผ่านมา เป็นวันเกิดของพี่ชาย ซึ่งปกติแล้วตนมักจะสั่งเค้กวันเกิดกับร้านพี่สาว แต่วันนั้นร้านพี่สาวปิดพอดี

ลูกค้า สั่งเค้กวันเกิดให้พี่ชาย จัดเต็มชื่อนามสกุล พอไปรับ ถึงกับงง ร้านเขียนหน้าเค้ก “Happy Birthday เขา” แทนชื่อเจ้าของวันเกิด พอรู้เหตุผล ถึงกับโกรธไม่ลง

ตนจึงหาร้านเค้กแถวป่าตองใน Google จนเจอร้านหนึ่งก็ทำการติดต่อสั่งเค้กไปผ่านแอปพลิเคชันไลน์ โดยพิมพ์ข้อมูลรายละเอียดไปทุกอย่าง รวมถึงชื่อของเจ้าของวันเกิดด้วย

พอตนขับรถไปถึงร้านเพื่อรอรับเค้ก เห็นพนักงานร้านเดินข้ามถนนเอาเค้กมาให้ตนที่นั่งรออยู่ในรถ พอเห็นชื่อที่เขียน Happy Birthday บนเค้ก ไม่ใช่ชื่อพี่ชาย แต่กลับใช้คำว่า “Happy Birthday เขา” แทน ตนจึงรีบเช็กดูในไลน์ร้านว่าตนพิมพ์ชื่อพี่ชายไปถูกหรือไม่ ซึ่งก็พบว่าตนพิมพ์ชื่อเต็มของพี่ชายไปครบถ้วน

แต่ทางร้านกลับเขียนแค่คำว่า “เขา” แทนชื่อพี่ชายของตน จากนั้นทางร้านจึงเปิดไลน์ของฝั่งร้านให้ดูว่า ข้อความที่ตนพิมพ์ชื่อเต็มของพี่ชายมานั้น มันไม่ขึ้นพอดี ส่วนข้อความอื่นกลับขึ้นหมด จากนั้นทางร้านก็นำเค้กกลับไปแก้ชื่อให้ ตนรอประมาณ 5 นาที ก็ได้เค้กอันเดิมที่ถูกแก้ไขเปลี่ยนชื่อเรียบร้อย

[![](https://www.khaosod.co.th/wpapp/uploads/2024/11/15-งง1.jpg)](https://www.khaosod.co.th/wpapp/uploads/2024/11/15-งง1.jpg)

ตนไม่เคยเจออะไรแบบนี้มาก่อน ตอนแรกก็ยอมรับว่าโกรธนิดนึง ด้วยความที่ตนรีบด้วย จึงแอบอารมณ์เสียเพราะตนก็เป็นลูกค้า พิมพ์ชื่อพี่ชายไปถูกต้องชัดเจนทุกอย่าง แต่กลับได้คำว่า “เขา” มาแทนชื่อพี่ชาย

แต่พอทางร้านอธิบายให้ตนฟังว่า ไลน์ของทางร้านไม่ขึ้นชื่อเต็มพี่ชายที่ตนพิมพ์มา ตนจึงเข้าใจและไม่ได้โกรธอะไร การที่ตนเอามาโพสต์ลงเฟซบุ๊กนั้นก็เป็นการโพสต์เล่น ๆ เท่านั้นไม่มีอะไร

[![](https://www.khaosod.co.th/wpapp/uploads/2024/11/cats-16.jpg)](https://www.khaosod.co.th/wpapp/uploads/2024/11/cats-16.jpg)

พร้อมฝากทิ้งทายไว้ว่า ถ้าใครจะสั่งเค้กจากร้านอะไรก็ตาม ควรพยายามสื่อสารกันให้ดี ๆ ให้เข้าใจกันมากกว่านี้ ทางที่ดีควรโทรไปคุยกันน่าจะดีที่สุด เพื่อป้องกันไม่ให้เกิดการผิดพลาดแบบนี้ขึ้นอีก