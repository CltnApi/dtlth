---
layout: post
code: "ART2411210502VIE0R8"
origin_url: "https://www.khaosod.co.th/entertainment/news_9514921"
image: "https://github.com/user-attachments/assets/3a8cc3e6-97a2-470e-a987-971ea2ec1b0f"
title: "แต้ว ณฐพร แง้มแพลนงานแต่ง เผยสิ่งประทับใจในตัว ประณัย ที่ไม่เคยเจอในใครเลย"
description: "น้อยแต่มาก! แต้ว ณฐพร แง้มแพลนจัดงานแต่งสุดอบอุ่น ย้อนเส้นทางรัก ประณัย เผยสิ่งประทับใจที่ไม่เคยเจอในใครเลย"
category: "ENTERTAINMENT"
language: "th"
date: 2024-11-21T05:11:09.124Z
---

# แต้ว ณฐพร แง้มแพลนงานแต่ง เผยสิ่งประทับใจในตัว ประณัย ที่ไม่เคยเจอในใครเลย

[![แต้ว ณฐพร แง้มแพลนงานแต่ง เผยสิ่งประทับใจในตัว ประณัย ที่ไม่เคยเจอในใครเลย](https://www.khaosod.co.th/wpapp/uploads/2024/11/tpnnnn111.jpg "แต้ว ณฐพร แง้มแพลนงานแต่ง เผยสิ่งประทับใจในตัว ประณัย ที่ไม่เคยเจอในใครเลย")](https://www.khaosod.co.th/wpapp/uploads/2024/11/tpnnnn111.jpg)

_**น้อยแต่มาก! แต้ว ณฐพร แง้มแพลนจัดงานแต่งสุดอบอุ่น ย้อนเส้นทางรัก ประณัย เผยสิ่งประทับใจที่ไม่เคยเจอในใครเลย**_

ในที่สุดก็ถึงเวลาของว่าที่เจ้าสาวป้ายแดงมากความสามารถ **แต้ว ณฐพร เตมีรักษ์** ที่กำลังจะเข้าพิธีวิวาห์เร็วๆ นี้ ล่าสุดมาเปิดใจถึงรายละเอียดของงานแต่ง ในรายการ _**เมาท์อยู่กับปากอยากอยู่กับคิ้ม**_ ก่อนเผยจุดเริ่มต้นความรักกับหวานใจ **ไฮโซณัย ประณัย พรประภา** พร้อมเล่าถึงความตั้งใจในการจัดงานแต่งครั้งนี้ และปิดท้ายกับอีกบทบาทใหม่ การทำธุรกิจร้านอาหารสุดเก๋ ในชื่อ **KAO PIAK SEN (ข้าว เปียก เส้น)** ที่กำลังเป็นที่พูดถึงอย่างมากในตอนนี้

[![](https://www.khaosod.co.th/wpapp/uploads/2024/11/1111111111111-3.jpg)](https://www.khaosod.co.th/wpapp/uploads/2024/11/1111111111111-3.jpg)

โดย **แต้ว** เล่าถึงเหตุผลที่ทำให้ตัวเองตัดสินใจแต่งงานกับแฟนหนุ่มว่า _“มันเหมือนเป็นช่วงชีวิตที่พอดี หลายๆ อย่างมีความเข้ากันด้วย แม้อายุจะใกล้ๆ กัน แต่เขาก็ไกด์เราได้ เราก็เลยรู้สึกว่าเราวางใจในเขา นอกจากนี้ยังมีความเข้าใจซึ่งกันและกัน เป็นความสบายใจที่ได้อยู่ด้วยกัน_ แม้ว่าเราสองคนจะมีไลฟ์สไตล์ที่แตกต่างกันหลายอย่าง แต่กลับเติมเต็มกันได้อย่างลงตัว เขาเป็นคนที่มีความเป็นระเบียบและใส่ใจสุขอนามัยมากๆ ซึ่งเป็นสิ่งที่แต้วกำลังปรับตัวให้เข้ากันได้มากขึ้น”

[![](https://www.khaosod.co.th/wpapp/uploads/2024/11/555555555555.jpg)](https://www.khaosod.co.th/wpapp/uploads/2024/11/555555555555.jpg)

“ส่วนจุดเริ่มต้นที่ทำให้เราได้เจอกัน เราเจอกันช่วงโควิด เพื่อนที่รู้จักกันมาบอกเราว่าเขาอยากรู้จักนะ แล้วช่วงโควิดก็ไปไหนไม่ได้ เลยเจอกันที่ร้านอาหาร ซึ่งเป็นร้านอาหารของคุณประณัยเอง เลยได้มีโอกาสทานข้าวกันกับเพื่อนๆ และครั้งนั้นเป็นครั้งแรกได้เจอกัน”

ADVERTISEMENT

**“สิ่งที่ทำให้ตัดสินใจเปิดใจคุยและทำความรู้จักเขามากขึ้น อย่างแรกเลยเรารู้สึกว่าเขาไม่เหมือนใครที่เราเคยเจอที่พูดเยอะๆ แต่เรารู้สึกว่าเขานิ่งๆ ซึ่งเราเองก็เป็นคนนิ่งๆ เเละเราก็รู้สึกว่าเขามีอะไรที่เราอยากจะทำความรู้จัก ตั้งแต่วันนั้นก็ค่อยๆ เรียนรู้กันมาเรื่อยๆ”**

[![](https://www.khaosod.co.th/wpapp/uploads/2024/11/222222222222-5.jpg)](https://www.khaosod.co.th/wpapp/uploads/2024/11/222222222222-5.jpg)

**“ส่วนสิ่งที่เราชอบที่สุดในตัวเขาและไม่เคยเจอในใครเลย คงเป็นความบาลานซ์ค่ะ** เพราะแต้วเองมีหลายๆ อย่างที่ไม่เหมือนเขาเลย แต้วเป็นคนลุยมาก ทำงานบางวันกลับมาไม่อาบน้ำ เป็นคนง่ายสุดๆ แต่เขาจะเป็นคนรักษาความสะอาดสุดๆ เหมือนกันฉีดแอลกอฮอล์ตั้งแต่ยังไม่มีโควิด **ตรงข้ามกันสุดๆ เรารู้สึกว่าพอเขามาเจอเราเขาก็บาลานซ์ได้ มีจุดที่เขาโอเค และจุดที่เขาไม่โอเค แต่เขาก็บาลานซ์ได้”**

[![](https://www.khaosod.co.th/wpapp/uploads/2024/11/444444444444-2.jpg)](https://www.khaosod.co.th/wpapp/uploads/2024/11/444444444444-2.jpg)

“สำหรับรูปแบบบรรยากาศ_**ในงานจะเน้นความเรียบง่ายแต่พิถีพิถัน ให้ความรู้สึกที่อบอุ่นและใกล้ชิด โดยเน้นความเป็นธรรมชาติ เพราะชอบสีเขียวกันทั้งคู่ค่ะ**_ ส่วนชุดแต่งงานตอนแรกคิดไว้แบบน้อยๆ เรียบๆ แต่เชฟรูปไว้ในโทรศัพท์ 500 กว่ารูปแล้ว แต่ก็คือตัดจบ สั่งออเดอร์ไปเรียบร้อยแล้วค่ะ เป็นแบรนด์จากต่างประเทศที่ชอบ และเป็นคอลเลกชั่นในปีที่จะเเต่งพอดีก็จะมีประมาณ 3 ชุด ไม่รวม After party ค่ะ”

นอกจากเรื่องความรักแล้ว **สาวแต้ว** ยังได้เปิดเผยถึงที่มาของธุรกิจร้านอาหาร **KAO PIAK SEN (ข้าว เปียก เส้น) ว่า** “เป็นคนชอบทานอยู่แล้ว ทานได้ทั้งฝรั่ง ไทย และเอเชีย แต่ว่าอาหารเวียดนามที่เคยทานมารสชาติค่อนข้างจืดในความออริจินัลเวียดนาม”

[![](https://www.khaosod.co.th/wpapp/uploads/2024/11/66666666666.jpg)](https://www.khaosod.co.th/wpapp/uploads/2024/11/66666666666.jpg)

“แต่พอได้ไปเจอร้านนี้ เขามีความผสมผสานความเป็นอีสาน อาหารเวียดนามที่อีสานจะเป็นเวียดนามที่เหมือนได้รับอิทธิพลของลาวอีสาน จะมีรสชาติจัดจ้านกว่าปกติ และความต้องการที่จะสร้างสรรค์เมนูที่ผสมผสานรสชาติแบบไทยและเวียดนามเข้าด้วยกันค่ะ”

**ชมรายการได้ที่นี่**

