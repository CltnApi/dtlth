---
layout: post
code: "ART2411061022WRA65O"
origin_url: "https://www.khaosod.co.th/breaking-news/news_9493307"
image: "https://github.com/user-attachments/assets/5f3c7d23-ea80-4f9f-82c3-32ae1bae923b"
title: "กรมอุตุนิยมวิทยา พยากรณ์อากาศ วันพรุ่งนี้ เตือนฝนตกหนักถึงหนักมาก เปิดชื่อ 27 จังหวัด ได้รับผลกระทบ"
description: "กรมอุตุนิยมวิทยา พยากรณ์อากาศ วันพรุ่งนี้ เตือนฝนตกหนักถึงหนักมาก เปิดชื่อ 27 จังหวัด ได้รับผลกระทบ ภาคใต้หนักสุด กทม.ยังมีฝน"
category: "HOT_NEWS"
language: "th"
date: 2024-11-06T10:26:13.574Z
---

# กรมอุตุนิยมวิทยา พยากรณ์อากาศ วันพรุ่งนี้ เตือนฝนตกหนักถึงหนักมาก เปิดชื่อ 27 จังหวัด ได้รับผลกระทบ

[![กรมอุตุนิยมวิทยา พยากรณ์อากาศ วันพรุ่งนี้ เตือนฝนตกหนักถึงหนักมาก เปิดชื่อ 27 จังหวัด ได้รับผลกระทบ](https://www.khaosod.co.th/wpapp/uploads/2024/11/weather-1.jpg "กรมอุตุนิยมวิทยา พยากรณ์อากาศ วันพรุ่งนี้ เตือนฝนตกหนักถึงหนักมาก เปิดชื่อ 27 จังหวัด ได้รับผลกระทบ")](https://www.khaosod.co.th/wpapp/uploads/2024/11/weather-1.jpg)

**กรมอุตุนิยมวิทยา พยากรณ์อากาศ วันพรุ่งนี้ เตือนฝนตกหนักถึงหนักมาก เปิดชื่อ 27 จังหวัด ได้รับผลกระทบ ภาคใต้หนักสุด กทม.ยังมีฝน**

วันที่ 6 พ.ย.2567 **[กรมอุตุนิยมวิทยา](https://www.tmd.go.th/forecast/daily/061120241800)** พยากรณ์อากาศ 24 ชั่วโมงข้างหน้า ร่องมรสุมพาดผ่านภาคใต้ตอนล่าง ในขณะที่มีมรสุมตะวันออกเฉียงเหนือกำลังปานกลางพัดปกคลุมอ่าวไทยและภาคใต้ ทำให้ภาคใต้มีฝนตกหนักถึงหนักมากบางแห่ง

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ส่วนคลื่นลมบริเวณอ่าวไทยและทะเลอันดามันมีกำลังปานกลาง โดยอ่าวไทยมีคลื่นสูง 1-2 เมตร ทะเลอันดามันมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวเดินเรือด้วยความระมัดระวัง และหลีกเลี่ยงการเดินเรือในบริเวณที่มีฝนฟ้าคะนองไว้ด้วย

สำหรับบริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงจากประเทศจีนแผ่ลงมาปกคลุมประเทศไทยตอนบนและทะเลจีนใต้ ลักษณะเช่นนี้ทำให้บริเวณดังกล่าวมีอากาศเย็นในตอนเช้า และอุณหภูมิจะลดลง 1-2 องศาเซลเซียส กับมีลมแรง ในภาคตะวันออกเฉียงเหนือ ภาคเหนือ ภาคกลาง และภาคตะวันออก

ในขณะที่คลื่นกระแสลมตะวันตกจากประเทศเมียนมาเคลื่อนเข้าปกคลุมด้านตะวันตกของภาคเหนือ ทำให้บริเวณดังกล่าวมีฝนฟ้าคะนองและมีลมกระโชกแรงบางแห่ง ขอให้ประชาชนในบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลง

สำหรับเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรไว้ด้วย

**ภาคเหนือ**

อากาศเย็นในตอนเช้า กับอุณหภูมิลดลง 1-2 องศาเซลเซียส  
โดยมีฝนฟ้าคะนอง ร้อยละ 30 ของพื้นที่ และมีลมกระโชกแรงบางแห่ง  
บริเวณ **จังหวัดแม่ฮ่องสอน เชียงใหม่ เชียงราย และตาก**  
อุณหภูมิต่ำสุด 19-23 องศาเซลเซียส  
อุณหภูมิสูงสุด 28-31 องศาเซลเซียส  
บริเวณยอดดอยอากาศหนาว อุณหภูมิต่ำสุด 8-14 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออกเฉียงเหนือ**

อากาศเย็นในตอนเช้ากับมีลมแรง และอุณหภูมิลดลง 1-2 องศาเซลเซียส  
โดยมีฝนเล็กน้อยบางแห่ง ส่วนมากทางตอนล่างของภาค  
อุณหภูมิต่ำสุด 18-22 องศาเซลเซียส  
อุณหภูมิสูงสุด 28-32 องศาเซลเซียส  
บริเวณยอดภูอากาศหนาว อุณหภูมิต่ำสุด 13-15 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคกลาง**

อากาศเย็นในตอนเช้า กับอุณหภูมิจะลดลงเล็กน้อย โดยมีฝนฟ้าคะนอง ร้อยละ 10 ของพื้นที่  
ส่วนมากบริเวณ **จังหวัดกาญจนบุรี ราชบุรี สมุทรสงคราม สมุทรสาคร และนครปฐม**  
อุณหภูมิต่ำสุด 21-23 องศาเซลเซียส  
อุณหภูมิสูงสุด 30-32 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

เมฆเป็นส่วนมาก กับอุณหภูมิจะลดลงเล็กน้อย โดยมีฝนฟ้าคะนอง ร้อยละ 10 ของพื้นที่  
ส่วนมากบริเวณ **จังหวัดชลบุรี ระยอง จันทบุรี และตราด**  
อุณหภูมิต่ำสุด 23-25 องศาเซลเซียส  
อุณหภูมิสูงสุด 30-33 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 80 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช**  
**พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 22-24 องศาเซลเซียส อุณหภูมิสูงสุด 28-33 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง  
บริเวณ **จังหวัดระนอง พังงา ตรัง และสตูล**  
อุณหภูมิต่ำสุด 23-24 องศาเซลเซียส  
อุณหภูมิสูงสุด 29-33 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีฝนฟ้าคะนอง ร้อยละ 10 ของพื้นที่  
อุณหภูมิต่ำสุด 24-25 องศาเซลเซียส  
อุณหภูมิสูงสุด 31-33 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

กรมอุตุนิยมวิทยา พยากรณ์อากาศ วันพรุ่งนี้ เตือนฝนตกหนักถึงหนักมาก เปิดชื่อ 27 จังหวัด ได้รับผลกระทบ