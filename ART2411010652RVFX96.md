---
layout: post
code: "ART2411010652RVFX96"
origin_url: "https://www.khaosod.co.th/sports/news_9485002"
image: "https://github.com/user-attachments/assets/eb704634-07e1-451b-9dad-b5b5a8009100"
title: "แมนยู บรรลุข้อตกลงดึง อโมริม นั่งกุนซือใหม่ - เผยวันประเดิมคุมทีม"
description: "แมนเชสเตอร์ ยูไนเต็ด บรรลุข้อตกลงกับ สปอร์ติง ลิสบอน ในการดึงตัว รูเบน อโมริม มาทำหน้าที่เป็นผู้จัดการทีมคนใหม่โดยจะเริ่มงานในช่วงเบรกทีมชาติเดือน พ.ย. และมีกำหนดคุมทีมนัดแรกในเกมพบ อิปสวิช ทาวน์ 24 พ.ย."
category: "SPORTS"
language: "th"
date: 2024-11-01T14:30:13.177Z
---

# แมนยู บรรลุข้อตกลงดึง อโมริม นั่งกุนซือใหม่ - เผยวันประเดิมคุมทีม

[![แมนยู บรรลุข้อตกลงดึง อโมริม นั่งกุนซือใหม่ - เผยวันประเดิมคุมทีม](https://www.khaosod.co.th/wpapp/uploads/2024/10/amorim-manchester-995543.jpg "แมนยู บรรลุข้อตกลงดึง อโมริม นั่งกุนซือใหม่ - เผยวันประเดิมคุมทีม")](https://www.khaosod.co.th/wpapp/uploads/2024/10/amorim-manchester-995543.jpg)

**แมนเชสเตอร์ ยูไนเต็ด บรรลุข้อตกลงกับ สปอร์ติง ลิสบอน ในการดึงตัว รูเบน อโมริม มาทำหน้าที่เป็นผู้จัดการทีมคนใหม่โดยจะเริ่มงานในช่วงเบรกทีมชาติเดือน พ.ย. และมีกำหนดคุมทีมนัดแรกในเกมพบ อิปสวิช ทาวน์ 24 พ.ย.**

โดย แมนฯ ยูไนเต็ด ล็อกเป้า อโมริม ในการให้เข้ามาทำหน้าที่ผู้จัดการทีมคนใหม่แทนที่ อีริก เทน ฮาก ซึ่งถูกปลอดจากตำแหน่ง และได้เดินหน้าเจรจากับทั้งตัวของเฮดโค้ชวัย 39 ปี รวมถึง สปอร์ติง เพื่อปิดดีล

ก่อนหน้านี้มีรายงานว่า “ปีศาจแดง” บรรุลข้อตกลงเบื้องต้นกับ อโมริม แล้ว รวมถึงยอมจ่ายค่าฉีกสัญญาให้กับ สปอร์ติง เพื่อให้ข้อเสนอเสร็จสิ้น ถึงกระนั้นยังติดปัญหาเรื่องเงื่อนไขการแจ้งลาออก 30 วัน

Soccer Football – Primeira Liga – Sporting CP v Casa Pia – Estadio Jose Alvalade, Lisbon, Portugal – October 5, 2024 Sporting CP coach Ruben Amorim REUTERS/Pedro Rocha



ล่าสุด “ดิ แอธเลติก” รายงานว่า แมนฯ ยูไนเต็ด บรรลุข้อตกลงในการดึง อโมริม มาทำหน้าที่เป็นเฮดโค้ชคนใหม่ได้เป็นที่เรียบร้อยแล้ว อย่างไรก็ตามเจ้าตัวจะยังคุม สปอร์ติง ไปต่ออีก 3 นัด และจะย้ายมาอยู่กับ “ปีศาจแดง” ในช่วงเบรกทีมชาติเดือน พ.ย.

สื่อเจ้าเดิมระบุเพิ่มเติมว่า เกมแรกที่ อโมริม จะคุมทัพ แมนฯ ยูไนเต็ด คือแมตช์ที่จะบุกไปเยือน อิปสวิช ทาวน์ ในศึกพรีเมียร์ลีก วันที่ 24 พ.ย.นี้

ส่วน “ฟาบริซิโอ โรมาโน” ระบุว่า อโมริม จะเซ็นสัญญากับ แมนฯ ยูไนเต็ด ถึงปี 2027 โดย สปอร์ติง จะได้รับเงินรวม 11 ล้านยูโร (ราว 403 ล้านบาท) จากการปล่อยตัวเทรนเนอร์รายนี้ แบ่งเป็น 10 ล้านยูโร (ราว 366.3 ล้านบาท) คือค่าฉีกสัญญา และ1 ล้านยูโร (ราว 36.6 ล้านบาท) คือค่าผ่อนปรนกฎการแจ้งลาออก 30 วัน

ขณะที่ “สกาย สปอร์ตส” ระบุว่า การยืนยันเรื่องที่ อโมริม จะเข้ามาทำหน้าที่เป็นกุนซือคนใหม่ของ แมนฯ ยูไนเต็ด จะมีขึ้นในวันนี้ (31 ต.ค.)

