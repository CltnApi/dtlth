---
layout: post
code: "ART2411070916R9XBJM"
origin_url: "https://www.khaosod.co.th/special-stories/news_9494891"
image: "https://github.com/user-attachments/assets/fe565613-e85f-4df9-8ee2-ff09cb167828"
title: "ร้อง! ลูกสาวนักการเมืองดังอยุธยา โกงเงินค่า 'อาร์ตทอย' รวมหลายล้าน ผู้เสียหายเพียบ"
description: "ร้อง! ลูกสาวนักการเมืองดังอยุธยา โกงเงินค่า 'อาร์ตทอย' รวมหลายล้าน ผู้เสียหายเพียบ โดยมีการทยอยจ่ายคืนบางส่วนเท่านั้น สงสัยเหยื่อเพียบ ทำไมเอาผิดไม่ได้"
category: "SPECIAL_STORIES"
language: "th"
date: 2024-11-07T09:21:53.374Z
---

# ร้อง! ลูกสาวนักการเมืองดังอยุธยา โกงเงินค่า 'อาร์ตทอย' รวมหลายล้าน ผู้เสียหายเพียบ

[![ร้อง! ลูกสาวนักการเมืองดังอยุธยา โกงเงินค่า 'อาร์ตทอย' รวมหลายล้าน ผู้เสียหายเพียบ](https://www.khaosod.co.th/wpapp/uploads/2024/11/arttoy-b.jpg "ร้อง! ลูกสาวนักการเมืองดังอยุธยา โกงเงินค่า 'อาร์ตทอย' รวมหลายล้าน ผู้เสียหายเพียบ")](https://www.khaosod.co.th/wpapp/uploads/2024/11/arttoy-b.jpg)

**ร้อง! ลูกสาวนักการเมืองดังอยุธยา โกงเงินค่า ‘อาร์ตทอย’ รวมหลายล้าน ผู้เสียหายเพียบ โดยมีการทยอยจ่ายคืนบางส่วนเท่านั้น สงสัยเหยื่อเพียบ ทำไมเอาผิดไม่ได้**

อีกหนึ่งเรื่องราวที่เกิดขึ้นในวงการ “อาร์ตทอย” อีกหนึ่งของสะสมยอดนิยมในยุคนี้ ภายหลังแฟนเพจเฟซบุ๊ก [**เจ๊ม้อย v+**](https://www.facebook.com/profile.php?id=100091577111726&__cft__[0]=AZXd6tH_wYVYZRJVOpixeMXsBgx4zsna5E7tsO3OYcPeHSaiWAS1HkCzpNwLWddDZiUVFkOpLE1IemySbgozi6XqVcmFZ4ytwag2UyLOsA7F2SGG6lzq69fuXFOWps9hO-57FIGZyFLjj7k5ujkx_CjYaKLOLTc91E1ijJVkajYybw&__tn__=-UC%2CP-R) ได้รับเรื่องร้องเรียนจากลูกเพจรายหนึ่งว่า ถูกลูกสาวนักการเมืองชื่อดัง จ.อยุธยา รายหนึ่ง “โกงเงิน” ไปจากการสั่งอาร์ตทอย โดยระบุใจความดังนี้

ผู้ร้องเรียน ระบุว่า ได้สั่งซื้ออาร์ตทอยเป็นมูลค่ารวม 250,000 บาท แต่กลับยังไม่ได้สินค้า ทุกครั้งที่ทวงเงิน หรือทวงถามตามนัด กลับโดนข่มขู่ทำให้ไม่มีที่ยืนในสังคม ช่วงแรกยังได้รับการทยอยคืนเงินมาบ้าง แต่พักหลัง ทางคู่กรณีหายไปเป็นเดือน

หลังโพสต์ดังกล่าวได้ถูกเผยแพร่ ได้มีผู้เสียหายอีกจำนวนมากเข้ามาตอบคอมเมนต์ว่าตนเองเป็น 1 ในเหยื่อเช่นกัน โดยเหยื่อมีตั้งแต่หลักพันไปจนถึงตัวเลขสูงถึง 800,000 บาท

แฟนเพจระบุเพิ่มว่า จากการรวมเคสผู้เสียหายยอดรวมสูงถึง 5-6 ล้านบาท ทั้งอาร์ตทอย ลอตเตอร์รี่ รวมถึงสั่งของจากจีน นอกจากนี้ยังมีการเปิดเผยแชตข้อความที่ลูกสาวนักการเมืองคนดังกล่าวตอบผู้เสียหายคนหนึ่งว่า

“บ้านหนูก็เป็นนักการเมืองค่ะ เงิน 16,000 หนูไม่กล้าแลกแน่นอนค่ะ”

![](https://www.khaosod.co.th/wpapp/uploads/2024/11/arttoy-a.jpg)

![](https://www.khaosod.co.th/wpapp/uploads/2024/11/arttoy.jpg)