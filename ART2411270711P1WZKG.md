---
layout: post
code: "ART2411270711P1WZKG"
origin_url: "https://www.khaosod.co.th/sports/news_9523410"
image: "https://github.com/user-attachments/assets/b2a8c928-d17e-4408-90fa-8b6beb67b935"
title: "สโมสรเซเรีย อา พร้อมหนุน เดล ปิเอโร ชิงประธานสหพันธ์ฟุตบอลอิตาลี"
description: "ลา รีพุบบลิกา สื่อในอิตาลี รายงานว่า อเลสซานโดร เดล ปิเอโร ตำนานดาวยิงทีมชาติอิตาลี ได้รับการหนุนหลังจากหลายสโมสรใน เซเรีย อา อิตาลี ในลงชิงตำแหน่ง"
category: "SPORTS"
language: "th"
date: 2024-11-27T07:42:22.568Z
---

# สโมสรเซเรีย อา พร้อมหนุน เดล ปิเอโร ชิงประธานสหพันธ์ฟุตบอลอิตาลี

[![สโมสรเซเรีย อา พร้อมหนุน เดล ปิเอโร ชิงประธานสหพันธ์ฟุตบอลอิตาลี](https://www.khaosod.co.th/wpapp/uploads/2024/11/del.jpg "สโมสรเซเรีย อา พร้อมหนุน เดล ปิเอโร ชิงประธานสหพันธ์ฟุตบอลอิตาลี")](https://www.khaosod.co.th/wpapp/uploads/2024/11/del.jpg)

ลา รีพุบบลิกา สื่อในอิตาลี รายงานว่า อเลสซานโดร เดล ปิเอโร ตำนานดาวยิงทีมชาติอิตาลี ได้รับการหนุนหลังจากหลายสโมสรใน เซเรีย อา อิตาลี ในลงชิงตำแหน่งประธานฟีซีชี

สหพันธ์ฟุตบอลอิตาลี หรือ ฟีจีชี กำลังจะมีการเลือกตั้งตำแหน่งประธานอีกครั้งในปี 2025 โดยทาง กาบริเอเล กราวินา ประธานคนปัจจุบันจะลงป้องกันตำแหน่ง

ขณะที่ก่อนหน้านี้มีกระแสเกี่ยวกับ อเลสซานโดร เดล ปิเอโร ซึ่งเจ้าตัวยังไม่ยืนยันแต่ก็ไม่ปฏิเสธว่าจะลงชิงตำแหน่งดังกล่าวหรือไม่

แต่ล่าสุดทาง ลา รีพุบบลิกา สื่อในอิตาลี ระบุว่ามีหลายสโมสรได้ติดต่อไปหาอดีตดาวยิงรายนี้และพร้อมสนับสนุนหากเขาลงชิงตำแหน่งประธานลูกหนังอิตาเลียน

สำหรับสมัชชาสหพันธ์ฟุตบอลของอิตาลี ประกอบด้วย สโมสรในเซเรีย อา, เซเรีย บี, เลกา โปร, เลกา นาซิโอนาเล ดิเลตตานตี, รวมกับ 52 นักกีฬา, 26 โค้ช และ 9 ตัวแทนผู้ตัดสิน

ซึ่งรวมแล้วมีทั้งหมด 276 เสียง ซึ่งประธานคนใหม่จะได้รับเลือกเมื่อเขาได้รับคะแนนเกินครึ่ง

