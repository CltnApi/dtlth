---
layout: post
code: "ART2411240456KDRTOS"
origin_url: "https://www.khaosod.co.th/breaking-news/news_9518923"
image: "https://github.com/user-attachments/assets/714d5e72-798b-4997-8bc7-0577a7aae638"
title: "ตั้งด่านสกัด \"แก๊งน้ำไม่อาบ\" 430 คัน ทำผิดกฎหมายเพียบ ยึดยาเสพติด"
description: "ตำรวจทางหลวงเพชรบูรณ์ ตั้งด่านสกัด \"แก๊งน้ำไม่อาบ\" 430 คัน พบทำผิดกฎหมายเกือบ 100 คัน ยึดยาเสพติดอีก 1 ราย คุมตัวดำเนินคดี"
category: "HOT_NEWS"
language: "th"
date: 2024-11-24T05:27:15.441Z
---

# ตั้งด่านสกัด "แก๊งน้ำไม่อาบ" 430 คัน ทำผิดกฎหมายเพียบ ยึดยาเสพติด

[![ตั้งด่านสกัด "แก๊งน้ำไม่อาบ" 430 คัน ทำผิดกฎหมายเพียบ ยึดยาเสพติด](https://www.khaosod.co.th/wpapp/uploads/2024/11/The-water-gang-cant-take-a-shower.jpg "ตั้งด่านสกัด "แก๊งน้ำไม่อาบ" 430 คัน ทำผิดกฎหมายเพียบ ยึดยาเสพติด")](https://www.khaosod.co.th/wpapp/uploads/2024/11/The-water-gang-cant-take-a-shower.jpg)

**ตำรวจทางหลวงเพชรบูรณ์ ตั้งด่านสกัด “แก๊งน้ำไม่อาบ” 430 คัน พบทำผิดกฎหมายเกือบ 100 คัน ยึดยาเสพติดอีก 1 ราย คุมตัวดำเนินคดี**

วันที่ 24 พ.ย.2567 พ.ต.ท.วรบดินทร์ เลิศศุภสินสถิต สารวัตรสถานีตำรวจทางหลวง 5 กองกำกับการ 1 กองบังคับการตำรวจทางหลวงเพชรบูรณ์ กล่าวว่า ตามคำสั่ง พล.ต.ท.จิรภพ ภูริเดช ผบช.ก. พร้อมด้วย พล.ต.ต.คงกฤช เลิศสิทธิกุล ผบก.ทล.

ให้นำกำลังเจ้าหน้าที่ตำรวจทางหลวงเพชรบูรณ์ ตั้งจุดตรวจ จุดสกัด “แก๊งน้ำไม่อาบ” จำนวน 3 จุดด้วยกัน โดยจุดที่ 1 บริเวณถนนทางหลวง 21 กม.105 ต.โคกสะอาด อ.ศรีเทพ จ.เพชรบูรณ์ จุดที่ 2 ระหว่างทางบริเวณถนนทางหลวง 21 กม.152 ต.หนองแจง อ.บึงสามพัน จ.เพชรบูรณ์ และจุดที่ 3 ปลายทางถนนทางหลวง 2372 กม 8 ต.นาเกาะ อ.หล่มเก่า จ.เพชรบูรณ์ เมื่อวันที่ 23 พ.ย.ที่ผ่านมา

ตำรวจทางหลวงเพชรบูรณ์ ตั้งด่านสกัด “แก๊งน้ำไม่อาบ” 430 คัน พบทำผิดกฎหมายเกือบ 100 คัน ยึดยาเสพติดอีก 1 ราย

จากการผลการปฏิบัติหน้าที่ได้เรียกตรวจสอบรถจำนวน 430 คัน เป็นรถยนต์บรรทุกสไลด์ 30 คัน รถจักรยานยนต์ 400 คัน พร้อมออกใบสั่งไม่ติดแผ่นป้ายทะเบียน 38 ราย ไม่มีใบอนุญาตขับขี่ 16 ราย

[![](https://www.khaosod.co.th/wpapp/uploads/2024/11/24-จับ3.jpg)](https://www.khaosod.co.th/wpapp/uploads/2024/11/24-จับ3.jpg)

ไม่สวมหมวกนิรภัย 17 ราย ไม่ติดแผ่นป้ายแสดงการเสียภาษี 1 ราย รวม 72 ราย และตรวจยึดรถจักรยานยนต์ไว้เพื่อตรวจสอบ 1 คัน ตรวจยึดยาเสพติดไว้เพื่อตรวจสอบอีก 1 ราย

[![](https://www.khaosod.co.th/wpapp/uploads/2024/11/24-จับ6.jpg)](https://www.khaosod.co.th/wpapp/uploads/2024/11/24-จับ6.jpg)

พ.ต.ท.วรบดินทร์ กล่าวต่อว่า ตามคำสั่งผู้บังคับบัญชาได้มีคำสั่งให้สถานีตำรวจทางหลวง 5 กองกำกับการ 1 กองบังคับการตำรวจทางหลวงเพชรบูรณ์ ดำเนินมาตรการป้องกันการแข่งรถในทางและความผิดอื่นที่เกี่ยวข้องโดยมีกลุ่มผู้ใช้รถจักรยานยนต์จัดกิจกรรมทริป “น้ำไม่อาบ” จะเดินทางเข้ามาในพื้นที่ จ.เพชรบูรณ์

[![](https://www.khaosod.co.th/wpapp/uploads/2024/11/24-จับ1.jpg)](https://www.khaosod.co.th/wpapp/uploads/2024/11/24-จับ1.jpg)

ซึ่งในช่วงเวลาดังกล่าวจะมีนักท่องเที่ยวและผู้ใช้รถใช้ถนนกันเป็นจำนวนมาก อาจส่งผลกระทบต่อความปลอดภัยของประชาชนผู้ใช้รถใช้ถนน อีกทั้งเป็นปัญหาด้านการจราจรและอาจก่อความเดือดร้อนรำคาญ

[![](https://www.khaosod.co.th/wpapp/uploads/2024/11/24-จับ2.jpg)](https://www.khaosod.co.th/wpapp/uploads/2024/11/24-จับ2.jpg)

เพื่อให้การป้องกันและปราบปรามการแข่งรถในทางและความผิดอื่นที่เกี่ยวข้องในพื้นที่รับผิดชอบเป็นไปด้วยความเรียบร้อย จึงสั่งการให้เจ้าหน้าที่ตำรวจทางหลวงเพชรบูรณ์จึงตั้งจุดตรวจ จุดสกัดกวดขันวินัยจราจรดังกล่าว

[![](https://www.khaosod.co.th/wpapp/uploads/2024/11/24-จับ5.jpg)](https://www.khaosod.co.th/wpapp/uploads/2024/11/24-จับ5.jpg)