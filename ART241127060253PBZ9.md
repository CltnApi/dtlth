---
layout: post
code: "ART241127060253PBZ9"
origin_url: "https://www.khaosod.co.th/breaking-news/news_9523258"
image: "https://github.com/user-attachments/assets/32d7cb76-2a19-4c34-8fbd-0e77daf729f8"
title: "มอบของขวัญปีใหม่ ลดค่าไฟ 3 สตางค์ต่อหน่วย เหลือ 4.15 บาท/หน่วย มีผล ม.ค-เม.ย.68"
description: "พีระพันธุ์ มอบของขวัญปีใหม่ ลดค่าไฟ 3 สตางค์ต่อหน่วย เหลือ 4.15 บาท/หน่วย มีผลตั้งแต่เดือน ม.ค-เม.ย.2568 เพื่อช่วยบรรเทาภาระค่าครองชีพ"
category: "HOT_NEWS"
language: "th"
date: 2024-11-27T06:11:08.175Z
---

# มอบของขวัญปีใหม่ ลดค่าไฟ 3 สตางค์ต่อหน่วย เหลือ 4.15 บาท/หน่วย มีผล ม.ค-เม.ย.68

[![มอบของขวัญปีใหม่ ลดค่าไฟ 3 สตางค์ต่อหน่วย เหลือ 4.15 บาท/หน่วย มีผล ม.ค-เม.ย.68](https://www.khaosod.co.th/wpapp/uploads/2024/11/Electricity-bill5488-2.jpg "มอบของขวัญปีใหม่ ลดค่าไฟ 3 สตางค์ต่อหน่วย เหลือ 4.15 บาท/หน่วย มีผล ม.ค-เม.ย.68")](https://www.khaosod.co.th/wpapp/uploads/2024/11/Electricity-bill5488-2.jpg)

**พีระพันธุ์ มอบของขวัญปีใหม่ ลดค่าไฟ 3 สตางค์ต่อหน่วย เหลือ 4.15 บาท/หน่วย มีผลตั้งแต่เดือน ม.ค-เม.ย.2568 เพื่อช่วยบรรเทาภาระค่าครองชีพ**

วันที่ 27 พ.ย.67 นายพีระพันธุ์ สาลีรัฐวิภาค รองนายกรัฐมนตรี และรมว.พลังงาน เปิดเผยว่า ที่ประชุมคณะกรรมการกำกับกิจการพลังงาน (กกพ.) มีมติเห็นชอบทบทวนค่าไฟฟ้าผันแปร (ค่าเอฟที) ส่งผลให้ค่าไฟฟ้าที่เรียกเก็บงวดเดือนม.ค.-เม.ย. 2568

โดยลดลง 3 สตางค์ต่อหน่วย เหลือ 4.15 บาท/หน่วย จากค่าไฟฟ้าเฉลี่ยในงวดปัจจุบัน (ก.ย.-ธ.ค.2567) เก็บอยู่ที่ 4.18 บาท/หน่วย มีผลตั้งแต่เดือน ม.ค-เม.ย.2568 เพื่อช่วยบรรเทาภาระค่าครองชีพและเป็นของขวัญปีใหม่ 2568 ให้กับพี่น้องชาวไทยทุกคน โดย กกพ.จะได้มีการประกาศอย่างเป็นทางการต่อไป

“ผมเพิ่งได้รับแจ้งเบื้องต้นเป็นข่าวดีจากทางสำนักงานคณะกรรมการกำกับกิจการพลังงาน (กกพ.) ซึ่งจะปรับลดค่าไฟในงวดหน้า (ม.ค.-เม.ย.2568) ลงได้อีก และเหลือเฉลี่ยหน่วยละ 4.15 บาท หลังจากที่ผมขอให้ทุกหน่วยงานได้ไปลองดูว่าจะสามารถลดค่าไฟลงได้อีกหรือไม่ เพื่อบรรเทาภาระค่าครองชีพให้พี่น้องประชาชน”

“ในนามรัฐบาลและกระทรวงพลังงานขอถือโอกาสนี้มอบเป็นของขวัญปีใหม่ให้กับทุกท่าน และขอขอบคุณ กกพ.ในฐานะหน่วยงานหลักขอบคุณ การไฟฟ้าฝ่ายผลิตแห่งประเทศไทย (กฟผ.) และบริษัท ปตท. จำกัด(มหาชน) ในการร่วมกันกับรัฐบาลช่วยเหลือพี่ น้องประชาชน”