---
layout: post
code: "ART2411141947T36GT7"
origin_url: "https://www.khaosod.co.th/breaking-news/news_9506207"
image: "https://github.com/user-attachments/assets/baae334a-c39f-4193-afe3-2d33e1166e50"
title: "ระทึก ไฟไหม้ลานจอดรถใต้คอนโด ย่านโชคชัย 4 กระบะวอดทั้งคัน รถยนต์พังอีก 2"
description: "ระทึก ไฟไหม้ลานจอดรถใต้คอนโด ย่านโชคชัย 4 กระบะวอดทั้งคัน รถยนต์พังอีก 2 คาดจุดต้นเพลิงจากกองขยะ เร่งสอบสวนสาเหตุ"
category: "HOT_NEWS"
language: "th"
date: 2024-11-14T19:52:15.929Z
---

# ระทึก ไฟไหม้ลานจอดรถใต้คอนโด ย่านโชคชัย 4 กระบะวอดทั้งคัน รถยนต์พังอีก 2

[![ระทึก ไฟไหม้ลานจอดรถใต้คอนโด ย่านโชคชัย 4 กระบะวอดทั้งคัน รถยนต์พังอีก 2](https://www.khaosod.co.th/wpapp/uploads/2024/11/car-3.jpg "ระทึก ไฟไหม้ลานจอดรถใต้คอนโด ย่านโชคชัย 4 กระบะวอดทั้งคัน รถยนต์พังอีก 2")](https://www.khaosod.co.th/wpapp/uploads/2024/11/car-3.jpg)

**ระทึก ไฟไหม้ลานจอดรถใต้คอนโด ย่านโชคชัย 4 กระบะวอดทั้งคัน รถยนต์พังอีก 2 คาดจุดต้นเพลิงจากกองขยะ เร่งสอบสวนสาเหตุ**

เมื่อเวลา 00.10 น. วันที่ 15 พ.ย. 2567 สน.โชคชัย รับแจ้งเหตุเพลิงไหม้รถยนต์ ภายในคอนโดมิเนียมแห่งหนึ่ง ซอยโชคชัย 4 ซอย 37 แยก 5 ถนนโชคชัย 4 แขวงและเขตลาดพร้าว กทม. จึงประสานเจ้าหน้าที่ดับเพลิงและกู้ภัยลาดพร้าว พร้อมรถน้ำ 1 คัน

ไฟไหม้ลานจอดใต้คอนโด

ที่เกิดเหตุบริเวณลานจอดรถใต้อาคาร พบกองขยะจำนวนมากมีแสงเพลิงไหม้และลุกลามรถกระบะ 1 คัน เจ้าหน้าที่จึงใช้น้ำฉีดประมาณ 10 นาที เพลิงจึงสงบลง พบรถกระบะได้รับความเสียหายทั้งคัน และรถยนต์อีก 2 คัน ที่จอดใกล้กันเสียหายด้วย นอกจากนี้ยังพบไฟลามไหม้ตัวอาคาร ทำให้คอมเพรสเซอร์แอร์ของห้องพักด้านบนเสียหาย

ไฟไหม้ลานจอดใต้คอนโด รถยนต์เสียหาย 3 คัน

เบื้องต้นเจ้าหน้าที่คาดว่าเพลิงไหม้เกิดจากกองขยะ ทำให้เปลวไฟลุกลามรถกระบะ และรถยนต์ที่จอดอยู่ใกล้เคียงได้รับความเสียหาย ทั้งนี้ ต้องรอสอบถามเจ้าของรถกระบะอีกครั้ง เพื่อสรุปสาเหตุเพลิงไหม้ต่อไป