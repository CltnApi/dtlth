---
layout: post
code: "ART2411110241E5GMEK"
origin_url: "https://www.khaosod.co.th/special-stories/news_9499523"
image: "https://github.com/user-attachments/assets/03a27347-a42f-43e4-8071-c0bc12daa3d9"
title: "สัตวแพทยสภา เผยอันตราย ข้อควรระวงในการวางยาสลบสัตว์ ชี้สิ่งจำเป็นที่ต้องคำนึง"
description: "สัตวแพทยสภา เผยอันตราย ข้อควรระวงในการวางยาสลบสัตว์ ชี้มีสิ่งจำเป็นที่ต้องคำนึงหลายประการ ต้องมีสัตวแพทย์ดูแลอย่างใกล้ชิด"
category: "SPECIAL_STORIES"
language: "th"
date: 2024-11-11T02:51:59.482Z
---

# สัตวแพทยสภา เผยอันตราย ข้อควรระวงในการวางยาสลบสัตว์ ชี้สิ่งจำเป็นที่ต้องคำนึง

[![สัตวแพทยสภา เผยอันตราย ข้อควรระวงในการวางยาสลบสัตว์ ชี้สิ่งจำเป็นที่ต้องคำนึง](https://www.khaosod.co.th/wpapp/uploads/2024/11/cat-3.jpg "สัตวแพทยสภา เผยอันตราย ข้อควรระวงในการวางยาสลบสัตว์ ชี้สิ่งจำเป็นที่ต้องคำนึง")](https://www.khaosod.co.th/wpapp/uploads/2024/11/cat-3.jpg)

**สัตวแพทยสภา เผยอันตราย ข้อควรระวงในการวางยาสลบสัตว์ ชี้มีสิ่งจำเป็นที่ต้องคำนึงหลายประการ ต้องมีสัตวแพทย์ดูแลอย่างใกล้ชิด**

กลายเป็นดราม่าที่มีผู้วิพากษ์วิจารณ์อย่างหนัก กับละครเรื่อง **แม่หยัว** ออกอากาศทางช่อง ONE ละครฟอร์มยักษ์แห่งปี โดยในตอนที่ 5 ฉากหนึ่งมีการใช้แมวดำเข้าฉากพิสูจน์พระไชยราชาถูกท้าวศรีสุดาจันทร์วางยาจริงหรือไม่ พระสนมตันหยง ให้พี่เลี้ยงนำน้ำชาของพระไชยราชาให้แมวกิน ปรากฏแมวชักกระตุกตายคาที่

จนกลายเป็นกระแสวิพากษ์วิจารณ์ฉากนี้ใช้ แมว จริงๆ หรือไม่ ซึ่งมีการออกมายอมรับว่าเป็นแมวจริง มีการฉีดยาสลบแมว ท่ามกลางดราม่าต่างๆ นานา แมวยังมีชีวิตอยู่ไหม มีสัตวแพทย์ดูแลขณะถ่ายทำหรือเปล่า

ต่อประเด็นดังกล่าว เพจ **[สัตวแพทยสภา ประเทศไทย](https://www.facebook.com/@vetcouncil/?__cft__[0]=AZXlfwTPs5HKrvWCwkLzj7Jfi_8UwVS2ewhlAzjRRZak_qQGlSOLjhdgyPwM1w52AgTnbrP2PaG8AWGme2prTOJFvS6vjxTvQeSnGevpAXIeL13OQWaHr63iXLyuRPZIsQXk8T_3nrzdNWmwRyR1epAqIMlzuhr7SjrDtA9YeqayPntVAmwQ0e-eb5rYQmLttRaS1OoE2TR790H_vjlbslbfe43dZoarouby8_gEz9kk_g&__tn__=-UC*F)** เผยแพร่บทความ เรื่อง **อันตรายและข้อควรระวังในการวางยาสลบสัตว์** โดย ผศ. สัตวแพทย์หญิง ดร.สิริรัตน์ นิยม อนุมัติบัตรแสดงความรู้ความชำนาญในการประกอบวิชาชีพการสัตวแพทย์ สาขาศัลยศาสตร์, อนุกรรมการฝึกอบรมและสอบความรู้ความชำนาญฯ สาขาศัลยศาสตร์

การวางยาสลบในทางสัตวแพทย์เป็นกระบวนการที่ทำให้สัตว์เกิดสภาวะหมดความรู้สึกของร่างกาย การตอบสนองต่อสิ่งเร้าลดลงหรือหมดไป เพื่อเป็นประโยชน์ในการทำหัตถการต่อสัตว์ในการป้องกัน การวินิจฉัยโรค และการรักษาโรคที่สัตวแพทย์ไม่สามารถกระทำในขณะที่สัตว์รู้สึกตัวได้ หรือนำมาใช้ในการจับบังคับสัตว์ที่ควบคุมได้ยากเพื่อการเคลื่อนย้ายสัตว์ เป็นต้น

**โดยการให้ยาสลบนั้นมีสิ่งที่จำเป็นต้องคำนึงถึงหลายประการ** เนื่องจากฤทธิ์ของยาที่นอกเหนือไปจากการทำให้สัตว์หมดสติแล้วยังมีผลต่อระบบการทำงานของร่างกาย ทั้งระบบประสาท ระบบไหลเวียนโลหิต ระบบทางเดินหายใจ ระบบทางเดินอาหาร และระบบต่อมไร้ท่อ

โดยเฉพาะอย่างยิ่งผลข้างเคียงต่อระบบบไหลเวียนโลหิต และระบบทางเดินหายใจ ที่ถูกกดการทำงานมากขึ้น เมื่อระดับการสลบลึกขึ้น ผลข้างเคียงจะแตกต่างกันไปในแต่ละชนิดของยาสลบและยานำสลบที่ใช้

การประเมินสุขภาพสัตว์อย่างละเอียดรอบคอบครบถ้วนสมบูรณ์นั้น จึงเป็นสิ่งที่สัตวแพทย์ต้องให้ความสำคัญ เพื่อให้ได้ข้อมูลที่เพียงพอ ในการนำมาวางแผนเตรียมตัว ปรับสภาพร่างกายสัตว์ให้มีความพร้อมต่อการรับการวางยาสลบ และเลือกใช้ชนิดยาในการวางยาได้อย่างเหมาะสม ลดโอกาสของการเกิดผลไม่พึงประสงค์ได้

นอกจากนี้พึงตระหนักว่าภาวะแทรกช้อนในการวางยาสลบสามารถเกิดขึ้นได้ตลอดทุกช่วงเวลา ตั้งแต่เริ่มต้นให้ยานำสลบกลุ่ม premedication ขณะเหนี่ยวนำการสลบ ขณะคงภาวะสลบ ไปจนกระทั่งระยะพักฟื้นหรือขณะสัตว์ตื่นจากการสลบ

ดังนั้น การวางยาสลบสัตว์ จึงควรดำเนินการ หรือควบคุมการดำเนินการอย่างใกล้ชิดโดยสัตวแพทย์ และควรมีการวางแผนให้มีอุปกรณ์และผู้เฝ้าระวังติดตามสัญญาณชีพของสัตว์ อย่างใกล้ชิดอยู่ตลอดเวลา มีการปรับระดับความลึกของการสลบให้เหมาะสม

และมีการเตรียมพร้อมทั้งทางด้านอุปกรณ์ สารน้ำ และเวชภัณฑ์ฉุกเฉิน ที่ทำให้สามารถนำมาใช้แก้ไขปัญหาแทรกช้อนเหล่านั้นได้อย่างทันท่วงที การกระทำที่ไม่รอบคอบหรือไม่มีการวางแผนเตรียมความพร้อมอย่างถูกต้อง หรือการวางยาสลบในสัตว์โดยไม่มีเหตุจำเป็น อาจส่งผลเพิ่มความเสี่ยงให้สัตว์ได้รับอันตรายจนถึงเสียชีวิตได้  
[![](https://www.khaosod.co.th/wpapp/uploads/2024/11/465672781_952089960279230_8839436871294675857_n-538x696.jpg)](https://www.khaosod.co.th/wpapp/uploads/2024/11/465672781_952089960279230_8839436871294675857_n.jpg)