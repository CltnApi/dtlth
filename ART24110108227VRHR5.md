---
layout: post
code: "ART24110108227VRHR5"
origin_url: "https://www.khaosod.co.th/entertainment/news_9486147"
image: "https://github.com/user-attachments/assets/b7f1c0a2-469e-4a2e-b037-9d89243321c3"
title: "เบลล่า จัดแฟนมีตติ้งแบบใหม่ ปาร์ตี้หมูกระทะ ขอบคุณแฟนคลับอยู่ด้วยกันมา 12ปี"
description: "เบลล่า จัดแฟนมีตติ้งแบบใหม่ ปาร์ตี้หมูกระทะ ออกตัวเป็นเจ้าภาพเอง ขอบคุณแฟนคลับอยู่ด้วยกันมา 12 ปี ไม่เปย์ให้แฟนๆ จะเปย์ให้ใคร"
category: "ENTERTAINMENT"
language: "th"
date: 2024-11-01T14:55:26.539Z
---

# เบลล่า จัดแฟนมีตติ้งแบบใหม่ ปาร์ตี้หมูกระทะ ขอบคุณแฟนคลับอยู่ด้วยกันมา 12ปี

[![เบลล่า จัดแฟนมีตติ้งแบบใหม่ ปาร์ตี้หมูกระทะ ขอบคุณแฟนคลับอยู่ด้วยกันมา 12ปี](https://www.khaosod.co.th/wpapp/uploads/2024/11/bella_fanmeet_011167-2.jpg "เบลล่า จัดแฟนมีตติ้งแบบใหม่ ปาร์ตี้หมูกระทะ ขอบคุณแฟนคลับอยู่ด้วยกันมา 12ปี")](https://www.khaosod.co.th/wpapp/uploads/2024/11/bella_fanmeet_011167-2.jpg)

**เบลล่า จัดแฟนมีตติ้งแบบใหม่ ปาร์ตี้หมูกระทะ ออกตัวเป็นเจ้าภาพเอง ขอบคุณแฟนคลับอยู่ด้วยกันมา 12 ปี ไม่เปย์ให้แฟนๆ จะเปย์ให้ใคร**

เรียกว่าจัดกันเป็นประจำทุกปี กับงานแฟนมีต ของนางเอกสาว **เบลล่า ราณี แคมเปน** กับแฟนๆ ซึ่งปีนี้ก็จัดแบบสบายๆ ด้วยการมาปาร์ตี้หมูกระทะกัน

![เบลล่า จัดแฟนมีตติ้งแบบใหม่ ปาร์ตี้หมูกระทะ ขอบคุณแฟนคลับอยู่ด้วยกันมา 12ปี](https://www.khaosod.co.th/wpapp/uploads/2024/11/bella_fanmeet_011167-4.jpg)

ล่าสุดได้เจอนางเอกสาวที่มาร่วมงาน การไฟฟ้าส่วนภูมิภาค (PEA) เปิดตัวแคมเปญใหม่ **“PEA Sabuy Service”** ที่ การไฟฟ้าส่วนภูมิภาค สำนักงานใหญ่ ถนนงามวงศ์วาน หลังจากจบกิจกรรม ผู้สื่อข่าวได้สัมภาษณ์นางเอกสาว ถึงประเด็นดังกล่าว

**เพิ่งจัดแฟนมีตไป?**  
“เป็นแฟนมีตแบบใหม่ แบบไปนั่งกินหมูกะทะกันชิลๆ ที่ร้านรูฟท็อป เป็นกิจกรรมที่แฟนคลับจัดในวาระครบรอบ 12 ปี เราทราบเลยไปร่วมแจมด้วย แล้วก็เป็นเจ้าภาพเลี้ยงหมูกะทะทุกคน ขอบคุณที่อยู่ด้วยกันมาอย่างยาวนาน 12 ปี รวมถึงคนใหม่ๆ ที่มาติดตาม ขอบคุณที่มาเป็นครอบครัวเดียวกัน วันนั้นก็เกือบ 300 ชีวิต เป็นบรรยากาศสบายๆ แฮ้งก์เอ้าต์กินข้าวกับเพื่อน กับครอบครัว”

![เบลล่า จัดแฟนมีตติ้งแบบใหม่ ปาร์ตี้หมูกระทะ ขอบคุณแฟนคลับอยู่ด้วยกันมา 12ปี](https://www.khaosod.co.th/wpapp/uploads/2024/11/bella_fanmeet_011167-6.jpg)

ADVERTISEMENT

**มีโชว์ร้องเพลง?**  
“เป็นอะไรที่เขินมาก เบลบอกเขาช้ามากว่าเบลจะไป เขาก็บอกมีวงสดด้วยนะ อยากร้องเพลงไหม ก็เอาเพลงที่ไม่เคยร้อง แล้วก็จำเนื้อไม่ได้ ขนาดอ่านแล้วก็ยังอ่านไม่ทัน ให้นักร้องช่วยร้องไปด้วย ก็เซอร์ไพรส์มาเซอร์ไพรส์กลับ แฟนคลับจะร้องเพลงให้เบลแต่ก็ร้องไม่ค่อยได้เหมือนกัน วันนั้นก็มีคุณแม่ มีญาติๆ มีคนรู้จัก คนสนิทของเบลไปร่วมด้วย”

![เบลล่า จัดแฟนมีตติ้งแบบใหม่ ปาร์ตี้หมูกระทะ ขอบคุณแฟนคลับอยู่ด้วยกันมา 12ปี](https://www.khaosod.co.th/wpapp/uploads/2024/11/bella_fanmeet_011167-5.jpg)

**ความผูกพันกับแฟนคลับที่ยาวนาน?**  
“ไม่มีเขาก็ไม่รู้ว่าวันนี้เราจะเป็นยังไง คงเหงาน่าดู ก็เป็นกำลังใจที่ดีมากๆ เป็นเหมือนแรงกระตุ้นให้เราทำงานได้อย่างมีความสุข ปีที่แล้วเรียกว่าเป็นแฟนมีตที่จัดใหญ่ที่สุด ปีนี้เป็นอะไรที่น่ารักๆ อบอุ่น ชิลๆๆ“

**กลายเป็นนางเอกสายเปย์?**  
“ไม่เปย์ให้แฟนคลับจะเปย์ให้ใคร เบลรู้ว่าเขาทุ่มเทในหลายๆ อย่างให้เบล ในเรื่องของเวลา เรื่องของแรง กำลัง เขาต้องสละเวลาของเขาเพื่อมาซัพพอร์ตเรา เบลว่ามันเล็กน้อยมากถ้าเทียบกับสิ่งที่เขาทำให้เรา ก็ปีละครั้ง”