---
layout: post
code: "ART2411280802DDV8H9"
origin_url: "https://www.khaosod.co.th/lifestyle/news_9523227"
image: "https://github.com/user-attachments/assets/2cebf3fb-85c5-45ee-b4fe-a3256040d4b6"
title: "จานเด็ด 77 จังหวัด - อั่วบักเผ็ดไส้ปลา"
description: "วันนี้ บุญพิมพ์ ใบยา ผู้สื่อข่าว จ.อุตรดิตถ์ พาไปเปิบอาหารอร่อย เมนูถิ่น อั่วบักเผ็ดไส้ปลา เมนูสืบทอดมานานกว่า 300 ปี นายศิริวัฒน์ บุปผาเจริญ"
category: "LIFESTYLE"
language: "th"
date: 2024-11-28T08:36:24.468Z
---

# จานเด็ด 77 จังหวัด - อั่วบักเผ็ดไส้ปลา

[![จานเด็ด 77 จังหวัด - อั่วบักเผ็ดไส้ปลา](https://www.khaosod.co.th/wpapp/uploads/2024/11/ปก-จานเด็ด-3.jpg "จานเด็ด 77 จังหวัด - อั่วบักเผ็ดไส้ปลา")](https://www.khaosod.co.th/wpapp/uploads/2024/11/ปก-จานเด็ด-3.jpg)

วันนี้ **บุญพิมพ์ ใบยา** ผู้สื่อข่าว จ.อุตรดิตถ์ พาไปเปิบอาหารอร่อย เมนูถิ่น อั่วบักเผ็ดไส้ปลา เมนูสืบทอดมานานกว่า 300 ปี

**นายศิริวัฒน์ บุปผาเจริญ** ผู้ว่าฯ อุตรดิตถ์ เตรียมจัดงาน **“ประเพณีไหลแพไฟเฉลิมพระเกียรติฯ”** และพิธีขอบคุณพืชพันธุ์ธัญญาหารและสายน้ำ ประจำปี 2567

_ภายในงานดังกล่าวมีกิจกรรมประกอบด้วย การชมแพไฟและพลุเฉลิมพระเกียรติ การเลือกช็อปอาหารและสินค้าผลิตภัณฑ์ในชุมชน การแสดงศิลปวัฒนธรรม และเทศกาลกินปลากินไข่_

![จานเด็ด 77 จังหวัด](https://www.khaosod.co.th/wpapp/uploads/2024/11/จานเด็ด-696x489.jpg)

เมนูไฮไลต์ ผู้ว่าฯ อุตรดิตถ์ ให้ความสนใจและลงมือสาธิต **“อั่วบักเผ็ดไส้ปลา”** เป็นอาหารพื้นบ้านชุมชนลาวเวียงหาดสองแคว ต.หาดสองแคว อ.ตรอน

**“อั่ว” คือ ไส้ “บักเผ็ด” คือ พริกเขียวเม็ดใหญ่**

_“อั่วบักเผ็ด” คือ พริกยัดไส้ ที่แน่นด้วยเครื่องสมุนไพร_

ที่ขาดไม่ได้คือ กระชาย ใบแมงลัก โขลกให้ละเอียด คลุกเคล้าด้วยไข่ไก่ ผสมเนื้อปลาและปลาร้าสูตรเฉพาะของชุมชน

จากนั้นทอดด้วยไฟปานกลาง จนพริกและไส้ สุกเหลือง ทานกับข้าวสวย ข้าวเหนียวสายร้อนๆ หรือกินเล่นก็ได้ รับรองอร่อยหอมด้วยสมุนไพร นัวด้วยปลาร้า

**“อั่วบักเผ็ดไส้ปลา”** มีให้ชิมภายในงาน ประเพณีไหลแพไฟเฉลิมพระเกียรติฯ ระหว่าง 3-6 ธ.ค.67

**ที่ท่าน้ำในพื้นที่อ.ตรอน จ.อุตรดิตถ์ ได้แก่ ท่าน้ำวัดวังแดง หมู่ 3, ท่าน้ำสวนสาธารณะเทศบาลตำบลตรอน, ท่าน้ำองค์การบริหารส่วนตำบลบ้านแก่ง, ท่าน้ำลานริมน่าน เทศบาลตำบลบ้านแก่ง และท่าน้ำวัดหาดสองแคว**