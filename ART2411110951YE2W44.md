---
layout: post
code: "ART2411110951YE2W44"
origin_url: "https://www.khaosod.co.th/sports/news_9500434"
image: "https://github.com/user-attachments/assets/9f8f2a04-654b-4387-a14d-aa3a4802229c"
title: "อโมริม ยันชัดพร้อมคุมทัพ แมนยู - เตรียมเจรจา ฟาน นิสเทลรอย เรื่องอนาคต"
description: "รูเบน อโมริม เฮดโค้ชคนใหม่ของ แมนเชสเตอร์ ยูไนเต็ด ยืนยันพร้อมรับความท้าทายในการทำหน้าที่ดังกล่าวแล้ว และเตรียมเจรจากับ รุด ฟาน นิสเทลรอย เรื่องอนาคตกับสโมสร"
category: "SPORTS"
language: "th"
date: 2024-11-11T09:56:31.388Z
---

# อโมริม ยันชัดพร้อมคุมทัพ แมนยู - เตรียมเจรจา ฟาน นิสเทลรอย เรื่องอนาคต

[![อโมริม ยันชัดพร้อมคุมทัพ แมนยู - เตรียมเจรจา ฟาน นิสเทลรอย เรื่องอนาคต](https://www.khaosod.co.th/wpapp/uploads/2024/11/Ruben-Amorim-466.jpg "อโมริม ยันชัดพร้อมคุมทัพ แมนยู - เตรียมเจรจา ฟาน นิสเทลรอย เรื่องอนาคต")](https://www.khaosod.co.th/wpapp/uploads/2024/11/Ruben-Amorim-466.jpg)

**รูเบน อโมริม เฮดโค้ชคนใหม่ของ แมนเชสเตอร์ ยูไนเต็ด ยืนยันพร้อมรับความท้าทายในการทำหน้าที่ดังกล่าวแล้ว และเตรียมเจรจากับ รุด ฟาน นิสเทลรอย เรื่องอนาคตกับสโมสร**

โดย อโมริม ได้รับการแต่งตั้งให้เข้ามาทำหน้าที่เป็นเฮดโค้ชคนใหม่ของ แมนฯ ยูไนเต็ด แทนที่ อีริก เทน ฮาก ซึ่งโดนปลดจากตำแหน่งด้วยสัญญาถึงปี 2027 และจะเริ่มงานตั้งแต่วันที่ 11 พ.ย.เป็นต้นไป

Sporting’s head coach Ruben Amorim, center, applauds the fans at the end of the Portuguese league soccer match between SC Braga and Sporting CP at the Municipal stadium in Braga, Portugal, Sunday, Nov. 10, 2024.



ล่าสุดหลังจบเกมที่ สปอร์ติง ลิสบอน แซงชนะ บรากา 4-2 เมื่อวันที่ 10 พ.ย. ซึ่งเป็นการคุม สปอร์ติง นัดสุดท้ายของ อโมริม ด้วย เจ้าตัวให้สัมภาษณ์ถึงความพร้อมในการเข้ามาคุม แมนฯ ยูไนเต็ดว่า

“ผมรู้สึกพร้อมสำหรับความท้าทายครั้งใหม่ ผมไม่ได้ไร้เดียงสา ผมรู้ดีว่ามันจะแตกต่างไปจากเดิมมาก และยากมาก ตอนนี้ผมสบายใจแล้ว ผมสามารถโฟกัสกับงานใหม่ได้ และตั้งตารอที่จะเริ่มต้นงานใหม่”

นอกจากนั้นแล้วเทรนเนอร์วัย 39 ปียังพูดถึงอนาคตของ รุด ฟาน นิสเทลรอย ซึ่งก่อนหน้านี้ทำหน้าที่เป็นกุนซือขัดตาทัพให้กับ “ปีศาจแดง” 4 นัด ละพาทีมทำผลงานได้น่าพอใจด้วยสถิติชนะ 3 เสมอ 1 นัดว่า “รุด ฟาน นิสเทลรอย คือตำนานของ แมนฯ ยูไนเต็ด เขาทำผลงานได้ยอดเยี่ยมมาก เขาจะอยู่ต่อไหม? ผมต้องคุยกับเขาในอีกไม่กี่ชั่วโมงข้างหน้านี้ แล้วผมจะอธิบายทุกอย่างให้ฟัง”