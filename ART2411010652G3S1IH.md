---
layout: post
code: "ART2411010652G3S1IH"
origin_url: "https://www.khaosod.co.th/horoscope/news_9481946"
image: "https://github.com/user-attachments/assets/34efe92c-581a-45f1-b758-bcfd9ef0ca35"
title: "หมอช้าง เผยราศีนาทีทองโค้งสุดท้าย ราศีข่าวดีเรื่องเงินโชคจัดเต็ม ราศีต้องเตือน"
description: "ดวงชะตาโค้งสุดท้ายปีมังกร หมอช้าง เผยราศีนาทีทองโค้งสุดท้าย ราศีข่าวดีมากเรื่องเงิน โชคลาภจัดเต็ม ราศีได้เงินได้โชคฟลุคๆ ราศีงานดีส่งท้ายปี ราศีที่ต้องเตือน"
category: "HOROSCOPE"
language: "th"
date: 2024-11-01T13:50:20.666Z
---

# หมอช้าง เผยราศีนาทีทองโค้งสุดท้าย ราศีข่าวดีเรื่องเงินโชคจัดเต็ม ราศีต้องเตือน

[![หมอช้าง เผยราศีนาทีทองโค้งสุดท้าย ราศีข่าวดีเรื่องเงินโชคจัดเต็ม ราศีต้องเตือน](https://www.khaosod.co.th/wpapp/uploads/2024/10/mchang2m12rasee3010679998.jpg "หมอช้าง เผยราศีนาทีทองโค้งสุดท้าย ราศีข่าวดีเรื่องเงินโชคจัดเต็ม ราศีต้องเตือน")](https://www.khaosod.co.th/wpapp/uploads/2024/10/mchang2m12rasee3010679998.jpg)

ดวงชะตาโค้งสุดท้ายปีมังกร หมอช้าง เผยราศีนาทีทองโค้งสุดท้าย ราศีข่าวดีมากเรื่องเงิน โชคลาภจัดเต็ม ราศีได้เงินได้โชคแบบฟลุคๆ ราศีงานปังส่งท้ายปีมังกร ราศีที่ต้องเตือน

หมอช้าง ทศพร เผยคลิป _“ดวงรายเดือนกับหมอช้าง ดวงชะตาโค้งสุดท้ายปีมังกร ดวงปลายปี 2567”_ ดังนี้

ราศีเมษ งานดีขึ้น แต่ช่วงโค้งสุดท้าย ดาวอังคารโคจรผิดปกติไปจนถึงปีหน้า มีนาคม ระวังถูกนินทาใส่ร้าย เสียชื่อเสียง ถูกโจมตี แต่ช่วงเข้าธันวาคม มีความก้าวหน้า ลุ้นเลื่อนตำแหน่ง เปลี่ยนไปในทางที่ดี

การเงิน รายได้ เจอมรสุมช่วงพฤศจิกายนบ้าง แต่เข้าธันวาคมแล้ว ทุกอย่างเคลียร์ได้ เรื่องหนี้สิน หมุนเงินต่างๆ มีข่าวดีรออยู่ , ความรัก กระท่อนกระแท่น ต้องลดขัดแย้ง คนโสดเพิ่งคบ อย่าเพิ่งรีบตัดสินใจ

ราศีพฤษภ งานได้รับความเมตตาจากผู้ใหญ่ การร่วมหุ้นลงทุน การเซ็นสัญญา การช่วยเหลือ จะส่งผลดีส่งท้ายปีมังกร ปลายธันวาคม มีข่าวดีเข้ามา วุ่นวายหน่อย เดินทางหน่อย แต่โดยรวมงานปังส่งท้ายปี , การเงิน เติบโตต่อเนื่อง รายได้เพิ่มพูน มีโชคลาภเล็กน้อย มีจังหวะปิดหนี้ , ความรักลงตัว

ราศีมิถุน ยิ่งใกล้สิ้นปี งานโดดเด่น การเจรจา ติดต่อ เซ็นสัญญา สำเร็จ รอโยกย้ายก็มีจังหวะดี คนทำธุรกิจก็คึกคักลงตัว ปัญหาลดลง

การเงินดีส่งท้ายปี เด่นโชคลาภ มีโอกาสได้เงิน ได้ของที่หายไปคืนมา การลงทุนที่มีความเสี่ยงก็ส่งผลดี รายจ่ายลดลง , ความรักลุ่มๆดอนๆ ต้องประคับประคอง ไปเน้นเรื่องงานดีกว่า

ราศีกรกฎ ดวงดาวผันผวน ข้ามไปธันวาคมเลย จะเป็นจังหวะที่ดี ของราศีกรกฎ ก่อนหน้านั้นมีเรื่องวุ่นวาย มีปัญหา ทั้งการงานการเงินความรัก จุกจิกไปหมด แต่เข้าธันวาคม เรื่องที่โดดเด่น มีตัวช่วยที่ดี ทุกอย่างสดใส

มีความสำเร็จในการทำงานเข้ามา งานเกี่ยวข้องกับความหรูหรา สวยงาม บันเทิง เสื้อผ้า เครื่องประดับ ในช่วงโค้งสุดท้ายปี จะทำเงินทำทองให้

การเงิน ต้องเตือน เรื่องหมุนเงินต้องวางแผนช่วงโค้งสุดท้ายของปีไว้เยอะหน่อย นักเสี่ยงโชค ต้นเดือนธันวาคม พอจะมีลุ้นโชคลาภ , ความรักดีส่งท้ายปี

[![](https://www.khaosod.co.th/wpapp/uploads/2024/10/mchang2m12rasee3010671.jpg)](https://www.khaosod.co.th/wpapp/uploads/2024/10/mchang2m12rasee3010671.jpg)

ราศีสิงห์ ช่วงโค้งสุดท้าย มีโปรเจ็กต์ใหม่ๆ ขยายธุรกิจ หรือมีลูกน้องมากขึ้น ความรับผิดชอบมากขึ้น แต่จะมีความก้าวหน้าสำเร็จ

การเงินต้นร้ายปลายดี เสียตังค์เยอะ แต่มีช่องทางรายได้ธุรกิจงอกเงย ช่องทางรายได้ใหม่ๆ ทำให้มีรายได้ที่ดี , ความรักติดขัด

ราศีกันย์ ส่งท้ายปีด้วยข่าวดีหลายเรื่อง งานมีโชคเรื่องเจรจา หรือรื้อโปรเจ็กต์มาทำ จะมีชื่อเสียง ได้รับรางวัล ก้าวหน้า , การเงิน หาเงิน หมุนเงิน มีรายได้ต่อเนื่อง แต่รายจ่ายเยอะมากขึ้น มีลุ้นโชคลาภไม่คาดฝัน , ความรักราบรื่น

ราศีตุล มีข่าวดีมากๆ เรื่องการเงิน จังหวะรายได้อยู่เกณฑ์ที่ดี ดวงดาวโชคลาภ ก็ส่องแสงสว่าง มีลางสังหรณ์ที่แม่นยำ มีดวงเสี่ยงโชค จังหวะดวงดาวการเงิน รายได้ โชคลาภ จัดเต็ม

งานเปลี่ยนแปลงเยอะ วุ่นวาย แต่ก็ยังสำเร็จก้าวหน้า เรื่องการเดินทาง ก็ส่งผลดี ทำให้เกิดข่าวดี , ความรักไม่หวือหวา

ราศีพิจิก โค้งสุดท้ายปี เป็นช่วงเวลาที่ดีนาทีทอง เรื่องงาน ฟ้าหลังฝน งานก้าวหน้า ดาวเด่นการทำงาน การเงินมาหลายทาง คึกคัก รายได้โชคลาภก็มีให้ลุ้น , ความรักพบรักจากเพื่อน

ราศีธนู โดดเด่นการเงินมาก โชคลาภมีลุ้น รายได้มีข่าวดีเข้ามามากยิ่งขึ้น การเงินคล่องตัว ขอเครดิตสินเชื่อ ได้รับอนุมัติ เพิ่มวงเงิน , เรื่องงาน หาความรู้เยอะๆ ปีหน้ามีความท้าทาย สิ่งใหม่ให้ได้ลอง , ความรักพักไว้ก่อน

ราศีมังกร ดวงปังขึ้น การงานมีดาวความสุขเข้ามา ดาวตัวช่วย โค้งสุดท้ายการงานคึกคัก ถาโถม สำเร็จก้าวหน้า ทั้งงานประจำ พ่อค้าแม่ค้า

การเงิน โชคลาภมีให้ลุ้น ถูกรางวัล เสี่ยงโชค รายได้ที่เคยลงทุนเริ่มเป็นผลกำไร งอกเงย ความรักก็ชัดเจน ผลลัพธ์ดี

ราศีกุมภ์ การเงินอยู่ในจุดที่ดีมีพลัง รายได้ดีขึ้น โอกาสการได้อะไรใหม่ๆ รายได้พิเศษ รายได้จร มีเข้ามามากขึ้น โชคลาภ ลงทุนที่มีความเสี่ยง มีลุ้นได้เงิน ได้โชค ได้อะไรมาแบบฟลุคๆ

การงาน โค้งสุดท้ายงานใหม่ แผนกใหม่ เจ้านายใหม่ ต้องอาศัยการปรับตัว แต่งานวุ่นน้อยลง ก้าวหน้า ตำแหน่งที่ดีขึ้น , ความรักเดินทางบ่อยช่วยลดความแรงดวงดาว

ราศีมีน ดาวสวยงาม เรื่องงาน ได้เป็นผู้นำ ส่งผลดีต่อภาพลักษณ์ การทำข้อตกลง งานก้าวหน้า , การเงิน ดวงดาวรายได้มีต่อเนื่อง แต่กว่าจะได้ใช้เวลา ทำหลายครั้ง แต่ก็ได้ มีลุ้นโชคลาภ เลขจากที่อยู่อาศัย , ความรักไปได้ดี