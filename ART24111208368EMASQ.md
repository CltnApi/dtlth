---
layout: post
code: "ART24111208368EMASQ"
origin_url: "https://www.khaosod.co.th/lottery/news_9501847"
image: "https://github.com/user-attachments/assets/0cb8bc10-f180-42bc-85cb-8189b36e79da"
title: "พิธีเข้มขลัง คืน 11 เดือน 11 จุดเทียนเสริมดวง ตีเลขเด็ดอ่างน้ำมนต์ ฮือฮาตรงกับวันเกิดหลวงพ่อ"
description: "ลูกศิษย์ฮือฮา! คืน 11 เดือน 11 หลวงพ่อแป๊ะ ทำพิธีโบราณจุดเทียนเสริมดวงชะตา เข้มขลัง ตี เลขเด็ดอ่างน้ำมนต์ ศักดิ์สิทธิ์ ฮือฮาตรงกับวันเกิดหลวงพ่อ"
category: "LOTTERY"
language: "th"
date: 2024-11-12T08:42:08.965Z
---

# พิธีเข้มขลัง คืน 11 เดือน 11 จุดเทียนเสริมดวง ตีเลขเด็ดอ่างน้ำมนต์ ฮือฮาตรงกับวันเกิดหลวงพ่อ

[![พิธีเข้มขลัง คืน 11 เดือน 11 จุดเทียนเสริมดวง ตีเลขเด็ดอ่างน้ำมนต์ ฮือฮาตรงกับวันเกิดหลวงพ่อ](https://www.khaosod.co.th/wpapp/uploads/2024/11/lottery.jpg "พิธีเข้มขลัง คืน 11 เดือน 11 จุดเทียนเสริมดวง ตีเลขเด็ดอ่างน้ำมนต์ ฮือฮาตรงกับวันเกิดหลวงพ่อ")](https://www.khaosod.co.th/wpapp/uploads/2024/11/lottery.jpg)

**ลูกศิษย์ฮือฮา! คืน 11 เดือน 11 หลวงพ่อแป๊ะ ทำพิธีโบราณจุดเทียนเสริมดวงชะตา เข้มขลัง ตีเลขเด็ดอ่างน้ำมนต์ศักดิ์สิทธิ์ ฮือฮาตรงกับวันเกิดหลวงพ่อ**

เมื่อวันที่ 12 พ.ย.67 ผู้สื่อข่าวรายงานว่า เมื่อกลางดึกวันที่ 11 พ.ย.ที่ผ่านมา พระครูยติธรรมานุยุต หรือหลวงพ่อแป๊ะ เจ้าอาวาสเกจิดัง วัดสว่างอารมณ์ แคแถว ต.ขุนแก้ว อ.นครชัยศรีจ.นครปฐม ที่ลานกว้างทางขึ้นศาลาการเปรียญ ประกอบพิธีจุดเทียนเสริมดวงบูชาดวงชะตา ในคืนวันที่ 11 เดือน 11 โดยทำพิธีด้านหน้าพระตรีมูรติความก้าวหน้าใหญ่ที่สุดในประเทศไทย ตามความเชื่อหากใครได้บูชาองค์เทพหรือสิ่งศักดิ์สิทธิ์จะสามารถดลบันดาลทุกสิ่งทุกอย่างตามที่ได้ขอดังที่ปรารถนาไว้

[![](https://www.khaosod.co.th/wpapp/uploads/2024/11/20241111_193629-696x392.jpg)](https://www.khaosod.co.th/wpapp/uploads/2024/11/20241111_193629.jpg)

โดยบริเวณด้านหน้าสิ่งศักดิ์สิทธิ์ มีต้นเทียนจำนวนมากของสาธุชนที่เข้าร่วมพิธีมาร่วมกันบูชาสักการะในค่ำคืนของวันที่ 11 เดือน11 ตั้งวางเรียงรายไว้จำนวนมาก ซึ่งตามความเชื่อแล้วเลข 11 ถือเป็นเลขมงคล เลขผู้นำความเป็นที่ 1 ชาวจีนเชื่อว่าเป็นเลขรวย เลขมหามงคลแห่งความร่ำรวย และเป็นสัญลักษณ์ของเลขนำโชค

[![](https://www.khaosod.co.th/wpapp/uploads/2024/11/20241111_193009-696x392.jpg)](https://www.khaosod.co.th/wpapp/uploads/2024/11/20241111_193009.jpg)

นอกจากนี้ พระครูยติธรรมานุยุต เกิดวันที่ 11 เดือน 1 บ้านเลขที่วัดก็ 111 โดยในวันที่ 11 พ.ย. ที่ผ่านมา จึงประกอบพิธีจุดเทียนเสริมดวงบูชาดวงชะตา ถือเป็นหนึ่งในพิธีกรรมในสมัยโบราณ ที่ปัจจุบันหายากและไม่ค่อยมีวัดใดประกอบพิธีนี้ เชื่อว่าถือเป็นการเปิดดวง เปิดรับความเฮงโชคลาภ

[![](https://www.khaosod.co.th/wpapp/uploads/2024/11/20241111_202322-696x392.jpg)](https://www.khaosod.co.th/wpapp/uploads/2024/11/20241111_202322.jpg)

ผู้สื่อข่าวรายงานว่า ก่อนเริ่มพิธีพระครูยุติธรรมานุยุต เป็นผู้ประกอบพิธีสะเดาะเคราะห์ต่อชะตา เสริมมงคลชีวิตเสริมโชคลาภความร่ำรวย โดยจุดเทียนที่ด้านหน้าสิ่งศักดิ์สิทธิ์ทุกต้น ส่องสว่างไสวดังแสงทองไปทั่วบริเวณ สร้างความตื่นตาให้กับสาธุชนที่เข้าร่วมพิธีในครั้งนี้เป็นอย่างยิ่ง

[![](https://www.khaosod.co.th/wpapp/uploads/2024/11/20241111_204243-696x392.jpg)](https://www.khaosod.co.th/wpapp/uploads/2024/11/20241111_204243.jpg)

และถือเป็นครั้งแรกที่วัดสว่างอารมณ์ ประกอบพิธีจุดเทียนเสริมดวง โดยผู้ที่เข้าร่วมพิธีได้นั่งอยู่ภายในปรัมพิธี ก่อนจะโยงสายสิญจน์ พันรอบศีรษะและมีผ้ายันต์ท้าวเวสสุวรรณ สีแดง ให้ไว้บูชาเพื่อความเป็นสิริมงคลในขณะสวดบูชานพเคราะห์อีกด้วย

[![](https://www.khaosod.co.th/wpapp/uploads/2024/11/20241111_1936030-696x392.jpg)](https://www.khaosod.co.th/wpapp/uploads/2024/11/20241111_1936030.jpg)

หลังเสร็จพิธี หลวงพ่อแป๊ะได้อาบน้ำมนต์ที่พระสงฆ์สวดเจริญพระพุทธมนต์ และประกอบพิธีสวดต่อชะตาพารวยให้กับผู้เข้าร่วมพิธีและบรรดาศิษยานุศิษย์ โดยทุกคนต่างเข้าแถวเป็นแถวยาวหลวงพ่อแป๊ะยืนบนแท่นยกน้ำรดให้คนละขัน จนครบทุกคน

[![](https://www.khaosod.co.th/wpapp/uploads/2024/11/20241111_205515-696x392.jpg)](https://www.khaosod.co.th/wpapp/uploads/2024/11/20241111_205515.jpg)

ท่ามกลางเสียงสวดมนต์ชินบัญชร ตลอดเวลาขณะที่หลวงพ่ออาบน้ำมนต์ให้สาธุชน สิ่งที่สร้างความฮือฮาให้กับลูกศิษย์ที่เข้าร่วมพิธีในครั้งนี้ คือหยดน้ำตาเทียนที่เราอยู่บนอ่างน้ำมนต์ศักดิ์สิทธิ์ขณะที่หลวงพ่อแป๊ะอาบน้ำมนต์นั่นเอง

ซึ่งหลายคนต่างตีเป็นตัวเลขหลากหลายเลขเด็ดไม่ว่าจะเป็น 14, 41, 954 หรือจะเป็นวันที่หลวงพ่อแป๊ะประกอบพิธีคือ 11 เดือน 11 ซึ่งตรงกับวันเกิดของหลวงพ่อแป๊ะในวันที่ 11 เดือน 1 เช่นกัน

[![](https://www.khaosod.co.th/wpapp/uploads/2024/11/20241111_205022-696x392.jpg)](https://www.khaosod.co.th/wpapp/uploads/2024/11/20241111_205022.jpg)

[![](https://www.khaosod.co.th/wpapp/uploads/2024/11/Screenshot_20241112_132917_Samsung_Notes-696x670.jpg)](https://www.khaosod.co.th/wpapp/uploads/2024/11/Screenshot_20241112_132917_Samsung_Notes.jpg)