---
layout: post
code: "ART2410310916798BQW"
origin_url: "https://www.khaosod.co.th/https://www.khaosod.co.th/horoscope/news_9470634"
image: "https://github.com/user-attachments/assets/0d1e6e3f-8b0f-4e19-ac18-0958e05257c3"
title: "ดวงเฮงดวงปัง - ราศีใดจะได้รับของขวัญมีค่าน่าประทับใจ ราศีใดคู่ครองคนรักมีลาภมาให้"
description: "ลัคนา (ลั) ราศีเมษวันนี้ท่านจะสนิทสนมกับญาติพี่น้องมากขึ้น การงานที่เคยนำลาภมาให้จะหยุดชะงักไปชั่วคราว กิจการที่เกี่ยวกับดินหรือเหมืองจะให้ผลกำไรอย่างงดงาม"
category: "HOROSCOPE"
language: "th"
date: 2024-10-31T11:46:04.947Z
---

# ดวงเฮงดวงปัง - ราศีใดจะได้รับของขวัญมีค่าน่าประทับใจ ราศีใดคู่ครองคนรักมีลาภมาให้

[![ดวงเฮงดวงปัง - ราศีใดจะได้รับของขวัญมีค่าน่าประทับใจ ราศีใดคู่ครองคนรักมีลาภมาให้](https://www.khaosod.co.th/wpapp/uploads/2024/10/01-วันพฤหัส.jpg "ดวงเฮงดวงปัง - ราศีใดจะได้รับของขวัญมีค่าน่าประทับใจ ราศีใดคู่ครองคนรักมีลาภมาให้")](https://www.khaosod.co.th/wpapp/uploads/2024/10/01-วันพฤหัส.jpg)

**ดวงเฮงดวงปัง  
****วันพฤหัสบดีที่ 24 ตุลาคม พ.ศ.2567  
****โดย…บุศพันธ์**
![ดวงเฮงดวงปัง - ราศีใดจะได้รับของขวัญมีค่าน่าประทับใจ ราศีใดคู่ครองคนรักมีลาภมาให้](https://www.khaosod.co.th/wpapp/uploads/2024/10/02-วันพฤหัส.jpg)
**ลัคนา (ลั) ราศีเมษ**
วันนี้ท่านจะสนิทสนมกับญาติพี่น้องมากขึ้น การงานที่เคยนำลาภมาให้จะหยุดชะงักไปชั่วคราว กิจการที่เกี่ยวกับดินหรือเหมืองจะให้ผลกำไรอย่างงดงาม แต่ท่านอาจต้องรอจับเงินจริงๆ นานสักหน่อยในระยะนี้ เพราะดาวเสาร์ในภพลาภผลของท่านกำลังโคจรถอยหลัง อาจต้องรอให้เดินหน้าอีกทีราวปลายปี
**ลัคนา (ลั) ราศีพฤษภ**
วันนี้ท่านจะมีโอกาสในการลงทุนด้านบันเทิงธุรกิจ เช่น โทรทัศน์วิทยุ หรืองานอีเวนต์ต่างๆ ที่ท่านมีความชำนาญมาก่อนและถูกโฉลกกับโชคชะตาของท่านในขณะนี้ ญาติพี่น้องให้การต้อนรับท่านดีกว่าที่เคยผ่านมา จะได้รับของขวัญมีค่าน่าประทับใจ เช่น หนังสือหายาก หรือเอกสารที่เกี่ยวข้องกับทรัพย์สินต่างๆ
**ลัคนา (ลั) ราศีเมถุน**
วันนี้ท่านมีค่าใช้จ่ายสูงโดยสมัครใจ ส่วนใหญ่เสียไปกับการช่วยเหลือผู้ใหญ่หรือผู้มีพระคุณที่ทำงานให้ท่านอย่างจริงจังและถูกต้องตามวิธีการทุกอย่าง แต่ดวงตกดินฟ้าอากาศไม่อำนวย การช่วยเหลือของท่านจะฟื้นฟูจิตใจเขาให้เข้มแข็งขึ้น คนโสดไม่ควรทุ่มเทเอาชนะใจใคร เพราะไม่ใช่เวลาของท่าน
**ลัคนา (ลั) ราศีกรกฎ**
วันนี้ท่านจะมีลาภจากผู้ใหญ่คนสูงอายุและจากงานที่ทำสำเร็จแล้ว ได้รับชำระหนี้สิน หรือในกรณีที่ท่านเป็นลูกหนี้เรื้อรังมานานก็จะจัดการให้เรียบร้อยไปได้ ปฏิบัติหน้าที่การงานได้เรียบร้อยไม่มีคั่งค้าง ได้รับความเมตตาจากผู้บังคับบัญชาพอสมควร การท่องเที่ยวทางไกลไม่สะดวก อาจต้องเลื่อนออกไปก่อน
**ลัคนา (ลั) ราศีสิงห์**
วันนี้ท่านจะพบเจอเรื่องเดือดเนื้อร้อนใจ อันเกิดจากญาติพี่น้อง คนเก่าแก่ที่อยู่ในบ้านจะเจ็บป่วยหรือเกิดอุบัติเหตุ ในบริเวณบ้านท่านมีแมลงและปลวกชุกชุมและจะมีต้นไม้มีพิษขึ้น พระเกตุเล็งราศีของท่าน จะพบเห็นเหตุการณ์อันแปลกประหลาด เช่น ผู้คนทะเลาะวิวาทกันรุนแรง แต่ก็คืนดีกันอย่างรวดเร็ว
**ลัคนา (ลั) ราศีกันย์**
วันนี้ท่านได้ลาภจากบุคคลที่จากไปแล้ว ซึ่งส่วนมากเป็นคนที่ท่านสนิทสนมด้วย ไม่ชอบเที่ยวเตร่ไปตามที่ต่างๆ ที่เป็นแหล่งชุมนุมของสังคม หรือสถานที่ที่อึกทึกรื่นเริงต่างๆ มีรสนิยมตรงกับเพื่อนคนใดคนหนึ่งที่นำลาภผลประโยชน์มาให้ แต่สิ่งใดที่จะได้มาด้วยการประกวดแข่งขันชิงดีชิงเด่น ท่านก็อย่าไปสนใจ
**ลัคนา (ลั) ราศีตุล**
วันนี้ท่านมีความคล่องตัวสูงในการติดต่อต่างๆ มีมนุษยสัมพันธ์อันดีกับคนต่างชาติต่างภาษา มีรายจ่ายที่มักไม่ก่อให้เกิดประโยชน์ทั้งแก่ส่วนตัวและส่วนรวม อุปสรรคขัดข้องต่างๆ จะทุเลาเบาบางลงไปชั่วคราว บริวารเก่าแก่ยังซื่อตรงและมั่นคง ไม่ควรเดินทางทางน้ำนานๆ เพราะอาจมีข้าวของเสียหายได้
**ลัคนา (ลั) ราศีพิจิก**
วันนี้ท่านควรงดเว้นการโปรยปรายเสน่ห์อย่างเด็ดขาด เพราะคำหวานที่ออกจากปากท่านในช่วงนี้จะผูกใจเพศตรงข้ามได้เป็นอันมาก และจะนำความยุ่งยากมาให้ท่าน หากท่านมีคนที่คู่ควรเพียบพร้อมอยู่แล้ว การเดินทางต่างๆ มีอุปสรรคข้อขัดข้องที่นึกไม่ถึง หรือถูกเลื่อนออกไป ไม่ควรขึ้นที่สูงหรือหลังคาบ้าน
**ลัคนา (ลั) ราศีธนู**
วันนี้ท่านได้ลาภและได้ข่าวดีต่างๆ ทางการงานหรือโครงการที่ท่านยกเลิกไปแล้ว จะมีผู้วานให้ท่านซื้อสิ่งของโดยให้ท่านออกเงินไปก่อน ถ้าไม่ซื้อมาให้เขาก็โกรธ ถึงจะซื้อมาให้แล้ว เขาก็ไม่ให้เงินอยู่ดี มีผู้พยายามเกลี้ยกล่อมให้ท่านเห็นกงจักรเป็นดอกบัว แต่ท่านอาจคิดว่ากงจักรขายได้แพงกว่าดอกบัวเสียอีก
**ลัคนา (ลั) ราศีมังกร**
วันนี้ท่านได้ลาภเป็นทองรูปพรรณหรือเครื่องประดับมีค่าสวยงาม พูดจาหรือทำอะไรในงานก็ตาม จะได้รับความนิยมจากเพื่อนร่วมงานเป็นอันมาก มีลาภผลประโยชน์เพิ่มขึ้นโดยสุจริตหรือได้ลาภจากความขัดแย้ง แต่การเปลี่ยนแปลงต่างๆ ที่เกิดขึ้นในระยะนี้ยังไม่แน่นอนเสียทีเดียว คู่ครองคนรักมีลาภมาให้
**ลัคนา (ลั) ราศีกุมภ์**
วันนี้ท่านได้โชคลาภอย่างปัจจุบันทันด่วน เป็นเหตุให้สงสัยว่าจะมีเหตุการณ์อะไรตามมาภายหลังหรือไม่ เพราะโชคดีที่นำเรื่องยุ่งมาให้ภายหลังก็เคยมีมาบ่อยๆ เหมือนกัน ดาวศุภเคราะห์นำหน้าราศีเกิด จะพบผู้ที่มีไหวพริบเฉลียวฉลาดที่ให้ความรู้สติปัญญาแก่ท่าน รวมทั้งแนะนำเรื่องทำมาหากินได้อย่างดี
**ลัคนา (ลั) ราศีมีน**
วันนี้ท่านจะมีเพื่อนฝูงที่ชักชวนให้ทำบุญทำกุศล เช่น บริจาคหยูกยาที่เหลือใช้ของท่านให้โรงพยาบาลที่ขาดแคลน หรืออย่างน้อยก็ช่วยกันจูงสตรีมีครรภ์ข้ามถนนอย่างปลอดภัย บางท่านอาจชวนกันไปศึกษาเล่าเรียนธรรมะขั้นสูง รวมทั้งการปิดวาจาของท่านในระยะนี้จะช่วยให้ท่านรอดพ้นอันตรายได้