---
layout: post
code: "ART2410310916KQGG51"
origin_url: "https://www.khaosod.co.th/https://www.khaosod.co.th/horoscope/news_9479007"
image: "https://github.com/user-attachments/assets/bd2a5e4e-9eba-4e6a-8a14-7c44292f5ff0"
title: "ดวงเฮงดวงปัง - ราศีใดจะมีความสุขสบายไม่ทุกข์ยากลำบากอะไร ราศีใดการเงินส่วนตัวไม่มีอุปสรรคใดๆ"
description: " ลัคนา (ลั) ราศีเมษ วันนี้ท่านมีทุกข์และสุขปนกัน แบบซื้อสิ่งของถูกใจแต่พบว่าราคาสูงกว่าปกติเล็กน้อย ดวงของท่านตอนนี้เหมือนผู้อยู่ในกระท่อมหลังน้อย โดยมี"
category: "HOROSCOPE"
language: "th"
date: 2024-11-01T11:55:25.214Z
---

# ดวงเฮงดวงปัง - ราศีใดจะมีความสุขสบายไม่ทุกข์ยากลำบากอะไร ราศีใดการเงินส่วนตัวไม่มีอุปสรรคใดๆ

[![ดวงเฮงดวงปัง - ราศีใดจะมีความสุขสบายไม่ทุกข์ยากลำบากอะไร ราศีใดการเงินส่วนตัวไม่มีอุปสรรคใดๆ](https://www.khaosod.co.th/wpapp/uploads/2024/10/04-วันพุธ.jpg "ดวงเฮงดวงปัง - ราศีใดจะมีความสุขสบายไม่ทุกข์ยากลำบากอะไร ราศีใดการเงินส่วนตัวไม่มีอุปสรรคใดๆ")](https://www.khaosod.co.th/wpapp/uploads/2024/10/04-วันพุธ.jpg)

**ดวงเฮงดวงปัง  
****วันพุธที่ 30 ตุลาคม พ.ศ.2567  
****โหรบุศพันธ์**

![ดวงเฮงดวงปัง - ราศีใดจะมีความสุขสบายไม่ทุกข์ยากลำบากอะไร ราศีใดการเงินส่วนตัวไม่มีอุปสรรคใดๆ](https://www.khaosod.co.th/wpapp/uploads/2024/10/044-วันพุธ.jpg)

**ลัคนา (ลั) ราศีเมษ**

วันนี้ท่านมีทุกข์และสุขปนกัน แบบซื้อสิ่งของถูกใจแต่พบว่าราคาสูงกว่าปกติเล็กน้อย ดวงของท่านตอนนี้เหมือนผู้อยู่ในกระท่อมหลังน้อย โดยมีคฤหาสน์ขนาดใหญ่ที่อยู่ใกล้ชิดไม่รู้ว่าจะพังลงมาทับบ้านท่านเมื่อไหร่ ได้ลาภเงินสดก้อนใหญ่หรือสิ่งของมีค่ามากตามอัตภาพ และจะเป็นสิ่งที่ท่านชื่นชมได้อีกนาน

**ลัคนา (ลั) ราศีพฤษภ**

วันนี้ท่านอาจมีเรื่องเกี่ยวข้องกับคดีความ หรือสนใจศึกษาในเรื่องตัวบทกฎหมายต่างๆ อาจมีการปวดฟันหรือถอนฟัน เด็กที่อยู่ในความดูแลของท่านจะหลบหนีออกไปเที่ยวเตร่ตามอำเภอใจ และอาจหลงทางหรือหลงคารมผู้อื่น จนไม่กลับบ้าน การเดินทางไกลของท่านไม่ราบรื่น ยกเว้นเดินทางกับคู่ครองคนรัก

**ลัคนา (ลั) ราศีเมถุน**

วันนี้ท่านไม่ควรเรียกร้องหาความเป็นธรรมใดๆ จากสิ่งที่ท่านควบคุมไม่ได้ เพราะท่านจะเสียอารมณ์ไปโดยเปล่าประโยชน์ แม้กระทั่งคู่ครองคนรักของท่านก็มักทำอะไรไม่ได้อย่างใจท่านเสมอ ไม่ควรเข้าไปเกี่ยวข้องกับการเสี่ยงโชคแบบพนันและการเที่ยวเสเพล เพราะท่านจะเสียทรัพย์มากเกินความจำเป็น

**ลัคนา (ลั) ราศีกรกฎ**

วันนี้ท่านขยันขันแข็งอุตสาหะเป็นอย่างมาก ต่อให้ยากจนขนาดไหนก็มั่งมีขึ้นได้ และถ้าสามารถจัดการกับโชคลาภของตนเองได้อย่างเหมาะสมแล้ว ท่านจะมีความสุขสบายไม่ทุกข์ยากลำบากอะไร แต่มีข้อที่ท่านควรระวังคือ จะตื่นเต้นดีใจเกินไป จนเกิดความสูญเสียอย่างนึกไม่ถึง อนาคตสดใสกำลังมา

**ลัคนา (ลั) ราศีสิงห์**

วันนี้ท่านจะทำการงานใดๆ ก็ตามมักมีเรื่องหยุมหยิมต่างๆ เป็นเหตุให้หงุดหงิดรำคาญใจเสมอ ทั้งนี้ อาจเกิดจากตัวท่านเองหรือสิ่งแวดล้อมก็ได้ ทรัพย์สินหรือรายได้อาจถูกขโมยหรือเบียดบังยักยอก โดยท่านรู้ว่าใครเป็นคนทำและเขาก็รู้ว่าท่านรู้ หรือมีญาติมิตรมาขอยืมเงินท่าน โดยไม่คิดจะคืนเต็มจำนวน

**ลัคนา (ลั) ราศีกันย์**

วันนี้ท่านจะเดินทางไกล หรือเดินทางจากแผ่นดินใหญ่ไปตามเกาะหรือจากเกาะไปแผ่นดินใหญ่ โดยไม่จำเป็นแต่สนุกสนาน ญาติมิตรที่ทำงานแล้วหรือเป็นฝั่งเป็นฝาจะนำลาภมาให้ท่าน หรือพาไปเที่ยวชมสถานที่ต่างๆ ถ้าไม่มีคนช่วยทำงานบ้าน บริวารจะหาให้ท่านได้ แต่ท่านไม่ควรไว้ใจบริวารใหม่ๆ มากนัก

**ลัคนา (ลั) ราศีตุล**

วันนี้ท่านทำกิจการงานตามหน้าที่หรือที่เกี่ยวกับการเงินรายได้ด้วยความมั่นใจ ไม่มีใครทำให้ท่านเกิดความสงสัยลังเลได้ บริวารรุ่นเด็กเล่นสนุกซุกซนทำข้าวของแตกหัก ซึ่งถ้าเป็นของเพื่อนบ้านจะเกิดความเดือดร้อนมาถึงท่าน คนรักคู่หมั้นไปมาหาสู่เยี่ยมเยียนถึงบ้านสร้างความอบอุ่นให้แก่ท่านอย่างมาก

**ลัคนา (ลั) ราศีพิจิก**

วันนี้ท่านมีจิตใจสดชื่นแจ่มใส มักใช้เวลาว่างไปในการยิงนกตกปลา หรือเล่นเกมส์ต่อสู้กับเพื่อน โดยไม่หวังผลใดๆ แต่มีลู่ทางหารายได้ที่แจ่มชัด มีรายได้เข้ากระเป๋าพอมสมควรแก่ความอุตสาหะของตน ใช้สายตามากหรืออยู่ท่ามกลางแสงสว่างจัดจ้า ได้รับผลลัพธ์์ที่ดีในการศึกษาค้นคว้าวิชาการที่สลับซับซ้อน

**ลัคนา (ลั) ราศีธนู**

วันนี้ท่านมีความรู้ความสามารถขนาดไหนก็ตาม แต่บังเอิญไปอยู่ในสังคมที่ล้วนแต่มีคนที่แน่ๆ ทั้งนั้น และพวกเขาก็มักนึกว่าเขาเก่งกว่าใครๆ รวมทั้งท่านด้วย พี่น้องสนิทจะชักชวนกันพาท่านไปที่เสี่ยงอันตราย ไม่ควรปล่อยให้เด็กเล็กพากันไปเที่ยวตามลำพัง การเงินของท่านค่อนข้างดีและสวนทางกับคนอื่น

**ลัคนา (ลั) ราศีมังกร**

วันนี้ท่านดำเนินชีวิตด้วยความปลอดโปร่ง การงานและการเงินส่วนตัวไม่มีอุปสรรคใดๆ นอกจากเหตุการณ์ในบ้านไม่ค่อยปกติ เช่น สัตว์เลี้ยงกัดกันมีสิ่งของเสียหาย คนบ้านอื่นมาทะเลาะกับคนในบ้านท่าน ได้รับเงินสดก้อนหนึ่งหรือถ้าดวงดีมากๆ ก็อาจได้หนังสือหรือสัญญาที่มีคุณค่ากับท่านมากในอนาคต

**ลัคนา (ลั) ราศีกุมภ์**

วันนี้ท่านที่เดินทางไกลไปต่างประเทศอาจมีผลกระทบแก่พลานามัยของท่าน ควรชะลอการเดินทางไปก่อน เดินทางไปไหนด้วยความเร็วควรระวังให้มากๆ เพราะอาจมีอุบัติเหตุหรือเรื่องฉับพลันต่างๆ ที่ท่านนึกไม่ถึง บริวารจะสนับสนุนท่านให้กระทำการไม่สุจริต โดยไม่คำนึงถึงความรับผิดชอบแต่อย่างใด

**ลัคนา (ลั) ราศีมีน**

วันนี้ท่านจะไม่เอาเรื่องเอาราวกับบริวารที่เถลไถล จะปล่อยให้เขารู้สำนึกและรับผิดชอบตนเอง อาจต้องเข้าร่วมประมูลหรือเสนอราคาแข่งขันกับคู่แข่งที่เหนือกว่าท่านมากๆ คู่หมั้นคู่สมรสช่วยเหลือกิจการงานของท่านได้มากขึ้น เป็นคู่คิดในการแก้ปัญหาได้อย่างดี และได้รับผลตอบแทนอย่างน่าปลื้มใจ