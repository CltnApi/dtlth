---
layout: post
code: "ART2411181307ECTIHD"
origin_url: "https://www.khaosod.co.th/sports/news_9511230"
image: "https://github.com/user-attachments/assets/8da92528-3681-4a2b-a4f8-be7c11959849"
title: "ชมชัด ๆ 'โตโน่' ปั่นฟรีคิกโค้ง ๆ เสียบสามเหลี่ยมใส่ ทีมชาติไทย U23 ต่อหน้า อิชิอิ"
description: "ชมชัด ๆ 'โตโน่' ภาคิน คำวิลัยศักดิ์ ประธานสโมสร เกษตรศาสตร์ เอฟซี ปั่นฟรีคิกโค้ง ๆ เสียบสามเหลี่ยมใส่ ทีมชาติไทย U23 ต่อหน้า มาซาทาดะ อิชิอิ"
category: "SPORTS"
language: "th"
date: 2024-11-18T13:16:20.658Z
---

# ชมชัด ๆ 'โตโน่' ปั่นฟรีคิกโค้ง ๆ เสียบสามเหลี่ยมใส่ ทีมชาติไทย U23 ต่อหน้า อิชิอิ

[![ชมชัด ๆ 'โตโน่' ปั่นฟรีคิกโค้ง ๆ เสียบสามเหลี่ยมใส่ ทีมชาติไทย U23 ต่อหน้า อิชิอิ](https://www.khaosod.co.th/wpapp/uploads/2024/11/tono.jpg "ชมชัด ๆ 'โตโน่' ปั่นฟรีคิกโค้ง ๆ เสียบสามเหลี่ยมใส่ ทีมชาติไทย U23 ต่อหน้า อิชิอิ")](https://www.khaosod.co.th/wpapp/uploads/2024/11/tono.jpg)

**ชมชัด ๆ ‘โตโน่’ ภาคิน คำวิลัยศักดิ์ ประธานสโมสร เกษตรศาสตร์ เอฟซี ปั่นฟรีคิกโค้ง ๆ เสียบสามเหลี่ยมใส่ ทีมชาติไทย U23 ต่อหน้า มาซาทาดะ อิชิอิ**

ความเคลื่อนไหว ทีมชาติไทยรุ่นอายุไม่เกิน 23 ปี ซึ่งอยู่ระหว่างเข้าแคมป์เก็บตัว ล่าสุดเมื่อวันที่ 18 พ.ย. ได้ลงอุ่นเครื่องกับ เกษตรศาสตร์ เอฟซี ทีมจากไทยลีก 2 ที่สนาม DYNAMIC FOOTBALL CAMP จ.สมุทรปราการ

สำหรับเกมนี้ แข่งขันกันแบบปกติ 3 ควอเตอร์ ควอเตอร์ละ 40 นาที โดยในเกมนี้ มี ปิยะพงษ์ ผิวอ่อน สภากรรมการ และ มาซาทาดะ อิชิอิ หัวหน้าผู้ฝึกสอนทีมชาติไทยชุดใหญ่ มาร่วมชมในเกมนี้ด้วย

สำหรับผลการแข่งขันเป็นทาง ทีมชาติไทยรุ่นอายุไม่เกิน 23 ปี เอาชนะ เกษตรศาสตร์ เอฟซี ไป 2-1 โดยทีมชาติไทย ได้ประตูจาก ชลชาติ ทองจินดา และ นพรัตน์ พรมเอี่ยม ส่วน เกษตรศาสตร์ ได้ประตูจาก “โตโน่” ภาคิน คำวิลัยศักดิ์

ซึ่งช็อตที่เรียกเสียงฮือฮาในเกมนี้คือ จังหวะประตูตีตื้นของ “นาคามรกต” ซึ่งเป็น “โตโน่” ประธานสโมสร ที่วันนี้สวมปลอกแขนกัปตันทีมพร้อมเสื้อหมายเลข 10 ลงเล่น ปั่นฟรีคิกด้วยขวาเสียบสามเหลี่ยมเสาแรกไปอย่างสุดสวยใส่ทีมชาติไทย

**Photo :** FB Kasetsart FC



