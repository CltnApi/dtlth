---
layout: post
code: "ART2411140119JGY2BD"
origin_url: "https://www.khaosod.co.th/breaking-news/news_9504584"
image: "https://github.com/user-attachments/assets/944bafb0-68bd-4e79-a8e1-21ac59bfb53c"
title: "เงินดิจิทัล 10,000 กลุ่มตกหล่นรอบ 2 รีบแก้ไขด่วน ก่อนหมดสิทธิ์รับเงิน"
description: "เงินดิจิทัล 10,000 บาท กลุ่มเปราะบาง กลุ่มตกหล่นรอบ 2 โครงการกระตุ้นเศรษฐกิจ ผ่านบัตรสวัสดิการแห่งรัฐ-คนพิการ รีบแก้ไขก่อนหมดสิทธิ์รับเงินสด"
category: "HOT_NEWS"
language: "th"
date: 2024-11-14T04:21:18.725Z
---

# เงินดิจิทัล 10,000 กลุ่มตกหล่นรอบ 2 รีบแก้ไขด่วน ก่อนหมดสิทธิ์รับเงิน

[![เงินดิจิทัล 10,000 กลุ่มตกหล่นรอบ 2 รีบแก้ไขด่วน ก่อนหมดสิทธิ์รับเงิน](https://www.khaosod.co.th/wpapp/uploads/2024/11/State-welfare-card-1.jpg "เงินดิจิทัล 10,000 กลุ่มตกหล่นรอบ 2 รีบแก้ไขด่วน ก่อนหมดสิทธิ์รับเงิน")](https://www.khaosod.co.th/wpapp/uploads/2024/11/State-welfare-card-1.jpg)

**เงินดิจิทัล 10,000 บาท กลุ่มเปราะบาง กลุ่มตกหล่นรอบ 2 โครงการกระตุ้นเศรษฐกิจ ผ่านบัตรสวัสดิการแห่งรัฐ-คนพิการ รีบแก้ไขก่อนหมดสิทธิ์รับเงินสด**

วันที่ 14 พ.ย.2567 ผู้สื่อข่าวรายงานว่า กระทรวงการคลัง โดยกรมบัญชีกลาง จ่ายเงินให้กับกลุ่มเป้าหมายตามโครงการกระตุ้นเศรษฐกิจ ปี 2567 ผ่านผู้มีบัตรสวัสดิการแห่งรัฐและคนพิการ (โครงการ) เรียบร้อยแล้ว เมื่อวันที่ 25, 26, 27 และ 30 ก.ย.ที่ผ่านมา

เงินดิจิทัล 10,000 บาท กลุ่มตกหล่นรอบ 2 สำหรับความคืบหน้าล่าสุด กรมบัญชีกลางเตรียมจ่ายเงินซ้ำรอบที่ 2 หลังจากโอนเงินให้กลุ่มตกหล่นรอบแรกไปแล้วเมื่อวันที่ 21 ต.ค.ที่ผ่านมา แต่ยังพบว่าโอนเงินไม่สำเร็จจำนวน 64,892 ราย

จึงขอประชาสัมพันธ์ให้ผู้มีสิทธิดำเนินการผูกบัญชีพร้อมเพย์กับเลขประจำตัวประชาชน หรือติดต่อธนาคาร เพื่อแก้ไขบัญชีเงินฝากธนาคารที่มีปัญหาข้างต้น เพื่อให้พร้อมรับเงินตามโครงการฯ ในรอบการจ่ายเงินซ้ำ (Retry)

สำหรับคนพิการที่บัตรประจำตัวคนพิการหมดอายุ หรือผู้ได้รับเงินเบี้ยความพิการที่ไม่มีบัตรประจำตัวคนพิการ ข้อมูลบัตรประจำตัวคนพิการไม่สมบูรณ์ ขอแนะนำให้ดำเนินการต่ออายุบัตรประจำตัวคนพิการ ทำบัตรประจำตัวคนพิการ หรือแก้ไขข้อมูลประจำตัวคนพิการที่ศูนย์บริการคนพิการทั่วประเทศให้ถูกต้องภายในกำหนดเวลา

**อ่านข่าวที่เกี่ยวข้อง**