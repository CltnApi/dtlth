---
layout: post
code: "ART2411121211U5OHIV"
origin_url: "https://www.khaosod.co.th/entertainment/news_9502477"
image: "https://github.com/user-attachments/assets/716cab37-3b13-40dc-9966-219c70317882"
title: "เผาคุณยายบรรเจิดศรี เบลล่า สวมกอด แดง ศัลยา ร่ำไห้ ส่งดวงวิญญาณครั้งสุดท้าย"
description: "เมื่อวันที่ 12 พฤศจิกายน 2567 ที่วัดมกุฎกษัตริยารามราชวรวิหาร เขตพระนคร กรุงเทพฯ สถานที่พิธีฌาปนกิจศพ คุณยายบรรเจิดศรี ยมาภัย นักแสดงอาวุโส"
category: "ENTERTAINMENT"
language: "th"
date: 2024-11-12T12:16:36.358Z
---

# เผาคุณยายบรรเจิดศรี เบลล่า สวมกอด แดง ศัลยา ร่ำไห้ ส่งดวงวิญญาณครั้งสุดท้าย

[![เผาคุณยายบรรเจิดศรี เบลล่า สวมกอด แดง ศัลยา ร่ำไห้ ส่งดวงวิญญาณครั้งสุดท้าย](https://www.khaosod.co.th/wpapp/uploads/2024/11/bella121167-10.jpg "เผาคุณยายบรรเจิดศรี เบลล่า สวมกอด แดง ศัลยา ร่ำไห้ ส่งดวงวิญญาณครั้งสุดท้าย")](https://www.khaosod.co.th/wpapp/uploads/2024/11/bella121167-10.jpg)

เมื่อวันที่ 12 พฤศจิกายน 2567 ที่วัดมกุฎกษัตริยารามราชวรวิหาร เขตพระนคร กรุงเทพฯ สถานที่พิธีฌาปนกิจศพ **คุณยายบรรเจิดศรี ยมาภัย นักแสดงอาวุโส** ที่จากไปอย่างสงบด้วยโรคปอดอักเสบ ในวัย 100 ปี เมื่อวันที่ 5 พ.ย. 2567 ที่ผ่านมา

![เผาคุณยายบรรเจิดศรี](https://www.khaosod.co.th/wpapp/uploads/2024/11/bella121167-11.jpg)

ในช่วงเช้า **‘เจเจ’ แดน พฤกษ์พยุง** หลานชาย ได้บวชหน้าไฟอุทิศส่วนกุศลให้คุณยายบรรเจิดศรี ผู้ล่วงลับโดยเมื่อเวลา 10.30 น. ครอบครัวนิมนต์พระสงฆ์ 9 รูป สวดพระพุทธมนต์ ถวายภัตตาหารเพล

ต่อมาในเวลา 15.00 น. เจ้าหน้าที่ได้เคลื่อนร่าง คุณยายบรรเจิดศรี เวียนอุตรวัตร รอบเมรุ 3 รอบ โดยมีพระสงฆ์เดินนำ 3 รูป ตามด้วย เณรเจเจ หลานชาย, คุณโจ ดอน พฤกษ์พยุง (ลูกชาย) ถือกระถางธูป, อาจารย์แดง ศัลยา นักเขียนบทโทรทัศน์ (ลูกสาว) ถือรูป, จ๊ะจ๋า แดนดาว (หลานสาว) ถือผ้าไตร ตามด้วยหีบบรรจุร่าง คุณยายบรรเจิดศรี เมื่อครบ 3 รอบ เจ้าหน้าที่ยกหีบศพขึ้นตั้งบนเมรุ เพื่อรอประกอบพิธีฌาปนกิจ ในลำดับต่อไป

![เผาคุณยายบรรเจิดศรี](https://www.khaosod.co.th/wpapp/uploads/2024/11/bella121167-5.jpg)

ในเวลา 16.50 น. **จ๊ะจ๋า แดนดาว** ได้เป็นตัวแทนครอบครัว กล่าวไว้อาลัยคุณยายบรรเจิดศรี  
ต่อมาในเวลา 17.00 น. เข้าสู่พิธีทอดผ้าไตรบังสุกุล และเชิญแขกทยอยขึ้นวางดอกไม้จันทน์ เพื่อส่วงดวงวิญญาณผู้วายชนม์ไปสู่สุคติเป็นครั้งสุดท้าย

ADVERTISEMENT

โดยนางเอกชื่อดัง **เบลล่า ราณี** ซึ่งเคยมีผลงานแสดงเรื่อง พรหมลิขิต ร่วมกับคุณยายบรรเจิดศรี เดินทางมาร่วมส่งดวงวิญญาณคุณยายบรรเจิดศรี เป็นครั้งสุดท้าย หลังจากนางเอกสาววางดอกไม้จันทร์แล้วได้เข้าไปสวมกอดให้กำลังใจ **‘ป้าแดง ศัลยา’ และ ‘จ๊ะจ๋า แดนดาว’ พร้อมร่ำไห้ด้วยความอาลัย**

![เผาคุณยายบรรเจิดศรี](https://www.khaosod.co.th/wpapp/uploads/2024/11/bella121167-3.jpg)

บรรยากาศภายในงานเต็มไปด้วยความโศกเศร้า มีดาราคนดังในวงการบันเทิง และแฟนคลับมาร่วมไว้อาลัยอย่างเนืองแน่น อาทิ ตู่ นพพล โกมารชน, ดวงดาว จารุจินดา, หน่อง พลากร สมสุวรรณ, ป้าแจ๋ว ยุทธนา ลอพันธุ์ไพบูลย์, เบลล่า ราณี แคมเปน, แอน ทองประสม, กวาง กมลชนก, น็อต นุติ เขมะโยธิน, กบ ปภัสรา เตชะไพบูลย์ ฯลฯ

![เผาคุณยายบรรเจิดศรี](https://www.khaosod.co.th/wpapp/uploads/2024/11/bella121167-1.jpg) ![](https://www.khaosod.co.th/wpapp/uploads/2024/11/bella121167-4.jpg) ![](https://www.khaosod.co.th/wpapp/uploads/2024/11/bella121167-12.jpg)