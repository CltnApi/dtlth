---
layout: post
code: "ART2411040607KYDHPG"
origin_url: "https://www.khaosod.co.th/lifestyle/news_9488211"
image: "https://github.com/user-attachments/assets/d7c41559-9ecc-48bd-94a2-2b17716e9ce0"
title: "สดจากเยาวชน - ส่งต่อความดี คืนสู่สังคม"
description: " “LEARN Corporation” และโครงการทุนเปลี่ยนชีวิต นำนักเรียนทุนในโครงการ และโรงเรียนเครือข่าย พร้อมด้วยพนักงาน LEARN Corporation ร่วมกิจกรรม"
category: "LIFESTYLE"
language: "th"
date: 2024-11-04T06:12:51.126Z
---

# สดจากเยาวชน - ส่งต่อความดี คืนสู่สังคม

[![สดจากเยาวชน - ส่งต่อความดี คืนสู่สังคม](https://www.khaosod.co.th/wpapp/uploads/2024/11/POK-SS.jpg "สดจากเยาวชน - ส่งต่อความดี คืนสู่สังคม")](https://www.khaosod.co.th/wpapp/uploads/2024/11/POK-SS.jpg)

**“LEARN Corporation”** และโครงการทุนเปลี่ยนชีวิต นำนักเรียนทุนในโครงการ และโรงเรียนเครือข่าย พร้อมด้วยพนักงาน LEARN Corporation ร่วมกิจกรรม **“LEARN Volunteers”** กิจกรรมพัฒนาพื้นที่การเรียนรู้ในโรงเรียนที่ต้องการโอกาส เพื่อปลูกฝังการเป็นผู้ให้และส่งต่อสิ่งดีๆ กลับคืนสู่สังคมในเยาวชนไทย

![สดจากเยาวชน - ส่งต่อความดี คืนสู่สังคม](https://www.khaosod.co.th/wpapp/uploads/2024/11/4-2.jpg)

โครงการ **“ทุนเปลี่ยนชีวิต”** โดย มูลนิธิเลิร์น มีวัตถุประสงค์เพื่อสนับสนุนเยาวชนที่เรียนดี มีความมุ่งมั่น แต่ต้องการโอกาส เข้าถึงการศึกษาที่มีคุณภาพ พร้อมปลูกฝังแนวคิด Pay It Forward หรือการส่งต่อความดีให้ผู้อื่น ทั้งนี้ เพื่อให้นักเรียนทุนในโครงการ มีส่วนร่วมส่งต่อความดีให้ผู้อื่นอย่างเป็นรูปธรรม โครงการ **“ทุนเปลี่ยนชีวิต”** จึงจัดกิจกรรม **“LEARN Volunteers”** ปรับปรุงสภาพแวดล้อมการเรียนการสอนโรงเรียนที่ต้องการโอกาส เช่น ปรับปรุงสนามกีฬาในโรงเรียน ทำความสะอาดพื้นที่กิจกรรมเด็กประถม ปรับปรุงห้องสมุด และจัดกิจกรรมส่งเสริมการเรียนรู้ ณ โรงเรียนจรัสวิทยาคาร (มิตรภาพที่ 57) จ.พระนครศรีอยุธยา โดยมีนักเรียนทุนในโครงการ นักเรียนจากโรงเรียนเครือข่าย และพนักงานจิตอาสา LEARN Corporation กว่า 200 คน ร่วมกิจกรรม

![สดจากเยาวชน - ส่งต่อความดี คืนสู่สังคม](https://www.khaosod.co.th/wpapp/uploads/2024/11/1-3.jpg)

**นายธานินทร์ ทิมทอง** ประธานเจ้าหน้าที่สายความยั่งยืนทางสังคม บริษัท เลิร์น คอร์ปอเรชั่น จำกัด (มหาชน) กล่าวว่า เราเชื่อว่าการศึกษาไม่ได้จำกัดอยู่แค่ในห้องเรียน แต่ควรเป็นเครื่องมือในการสร้างคนที่มีจิตใจพร้อมจะเป็นผู้นำและผู้ให้ กิจกรรม LEARN Volunteers ไม่เพียงแค่ช่วยเหลือโรงเรียนที่ต้องการโอกาส แต่ส่งเสริมการเรียนรู้พร้อมปลูกฝังจิตสำนึกแห่งการตอบแทนและการเป็นผู้รับผิดชอบต่อสังคมให้นักเรียนในโครงการ เชื่อมโยงการเรียนรู้กับการพัฒนาสังคม การมีส่วนร่วมในกิจกรรมช่วยสร้างความเข้าใจในเรื่องการเป็นผู้ให้และจิตอาสา ซึ่งจะเป็นรากฐานสำคัญในการพัฒนาเยาวชนไทยให้เป็นผู้ที่มีศักยภาพในการส่งต่อคุณค่าและสิ่งดีๆ คืนสู่สังคมอย่างยั่งยืน

**น.ส.กุลธิดา ศิลาอุดม** นักเรียนชั้น ม.6 โรงเรียนเบญจมราชาลัย ในพระบรมราชูปถัมภ์ นักเรียนโครงการทุนเปลี่ยนชีวิต กล่าวว่า _“ดีใจที่มีส่วนช่วยพัฒนาโรงเรียน การปรับปรุงสภาพแวดล้อมและสื่อการเรียนการสอนครั้งนี้จะช่วยให้น้องๆ อยากมาเรียนมากขึ้น เชื่อว่าสิ่งที่ทำจะเป็นประโยชน์ต่อโรงเรียนในระยะยาว”_

![สดจากเยาวชน - ส่งต่อความดี คืนสู่สังคม](https://www.khaosod.co.th/wpapp/uploads/2024/11/3-3.jpg)

![สดจากเยาวชน - ส่งต่อความดี คืนสู่สังคม](https://www.khaosod.co.th/wpapp/uploads/2024/11/2-2.jpg)

ด้าน **นายนิทัศน์ แซ่ฉั่ว** นักเรียนชั้น ม.6 โรงเรียนไตรมิตรวิทยาลัย นักเรียนโครงการทุนเปลี่ยนชีวิต กล่าวเสริมว่า _“ผมดีใจมากที่ได้ลงมือช่วยเหลือจริงๆ และได้แนะนำโครงการทุนเปลี่ยนชีวิตให้น้องๆ ที่โรงเรียนด้วย หวังว่าการปรับปรุงนี้จะเป็นประโยชน์ต่อการเสริมสร้างทักษะการเรียนรู้ให้น้องๆ ครับ”_

**หน่วยงานการศึกษาหรือเยาวชนที่สนใจร่วมโครงการทุนเปลี่ยนชีวิต อ่านรายละเอียดเพิ่มเติมที่ www.learn.co.th/ทุนเปลี่ยนชีวิต**