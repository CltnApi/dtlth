---
layout: post
code: "ART24112909418RXTI5"
origin_url: "https://www.matichon.co.th/politics/news_4927581"
image: "https://github.com/user-attachments/assets/1660ec0f-c2a2-478e-acb7-cb4d98438b10"
title: "นายกฯ มอบนโยบายป้องไฟป่า-PM2.5 ยันเร่งงบให้หน่วยดำเนินการ สั่งมท.หามาตรการจูงใจแลกไม่เผา"
description: "'นายกฯ' มอบนโยบายป้องกันไฟป่า-หมอกควัน-PM2.5 ยันเร่งงบให้หน่วยงานดำเนินการ กำชับ มท.หามาตรการจูงใจ แลกไม่เผา-แนะ แปรรูปสินค้าเกษตร-เพิ่มรายได้"
category: "POLITICS"
language: "th"
date: 2024-11-29T09:45:39.592Z
---

# นายกฯ มอบนโยบายป้องไฟป่า-PM2.5 ยันเร่งงบให้หน่วยดำเนินการ สั่งมท.หามาตรการจูงใจแลกไม่เผา

[![](https://www.matichon.co.th/wp-content/uploads/2024/11/d166.jpg "d166")](https://www.matichon.co.th/wp-content/uploads/2024/11/d166.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**‘นายกฯ’ มอบนโยบายป้องกันไฟป่า-หมอกควัน-PM2.5 ยันเร่งงบให้หน่วยงานดำเนินการ กำชับ มท.หามาตรการจูงใจ แลกไม่เผา-แนะ แปรรูปสินค้าเกษตร-เพิ่มรายได้ มอบกำลังใจจนท.ดับไฟ ชมจนท.ดับไฟ ทำงานเต็มที่ ย้ำ ‘ดูแลความปลอดภัยตัวเอง-ดูแลปชช.’**

เมื่อเวลา 14.20 น. วันที่ 29 พฤศจิกายน ที่ห้องประชุมสโมสรยอดทัพ กองพลทหารราบที่ 7 อ.แม่ริม จ.เชียงใหม่ **น.ส.แพทองธาร ชินวัตร** นายกรัฐมนตรี รับฟังสรุปสถานการณ์ป้องกันและแก้ไขปัญหาไฟป่า หมอกควันและฝุ่นละอองขนาดเล็ก PM2.5 ในพื้นที่ภาคเหนือ โดยมี **นายภูมิธรรม เวชยชัย** รองนายกรัฐมนตรี และ รมว.กลาโหม **นายประเสริฐ จันทรรวงทอง** รมว.ดิจิทัลเพื่อเศรษฐกิจและสังคม **นายมาริษ เสงี่ยมพงษ์** รมว.การต่างประเทศ **นายพิชัย นริพทะพันธุ์** รมว.พาณิชย์ **นายสรวงศ์ เทียนทอง** รมว.ท่องเที่ยวและกีฬา **นายจุลพันธ์ อมรวิวัฒน์** รมช.คลัง **นายประจญ ปรัชญ์สกุล** ผู้ว่าฯ เชียงใหม่ หน่วยงานที่เกี่ยวข้อง รวมถึง **นายไผ่ ลิกค์** ส.ส.กำแพงเพชร เข้าร่วม โดยนายกฯ รับฟังบรรยายสรุปความคืบหน้าการปฏิบัติงานของหน่วยราชการ และการสะท้อนปัญหาจากฝ่ายการเมือง ใช้เวลากว่า 1 ชั่วโมงครึ่ง

![](https://www.matichon.co.th/wp-content/uploads/2024/11/S__26353791_0.jpg)

จากนั้น น.ส.แพทองธารกล่าวมอบนโยบาย ว่า การลงพื้นที่ของ ครม.เพราะทราบว่าในช่วงต้นปีจะมีเรื่องฝุ่นควัน และขอชมผู้ว่าฯในเรื่องการบริหารจัดการทั้งอุทกภัย ส่วนปัญหาฝุ่น มั่นใจว่าจะช่วยได้อีกเช่นกัน โดยต้องอาศัยความร่วมมือจากทุกส่วน ที่สำคัญขอความร่วมมือภาคเอกชนในการช่วยอุดหนุนเกษตรกร ให้เปลี่ยนผลผลิต เช่น นำซังข้าวโพดมาแปรรูปหรือใช้ทำเป็นพลังงาน สำหรับเรื่องงบประมาณที่จะใช้ดำเนินการ จะเร่งให้งบออกทันเพื่อนำมาใช้ประโยชน์กับประชาชนเพราะเรื่องสุขภาพเป็นปัจจัยพื้นฐานที่เราต้องดูแล

![](https://www.matichon.co.th/wp-content/uploads/2024/11/S__26353758_0.jpg)

นายกฯกล่าวว่า สิ่งที่ต้องดำเนินการต่อจะต้องดูการช่วยเหลือเกษตรกรที่ให้ความร่วมมือไม่เผา โดยฝากกระทรวงมหาดไทย ไปพิจารณาแรงจูงใจว่าจะทำอย่างไร ขณะที่กรมวิชาการเกษตรเข้าไปให้ความรู้กับเกษตรกรถึงผลดีและผลเสียของการเผาและไม่เผาให้เข้าใจตรงกัน และจะนำผลผลิตไปแปรรูปใช้ประโยชน์เพื่อให้เกิดรายได้เพิ่มอย่างไรและให้กรมอุทยานฯกำหนดมาตรการและตื่นตัวป้องกันการเผาในพื้นที่เขต  
อุทยานฯ

“เราอยากจัดการเรื่องนี้ให้เด็ดขาด ส่วนเจ้าหน้าที่ต้องเพิ่มความระมัดระวังในการลงพื้นที่ ให้ดูแลเรื่องอุบัติเหตุในการเข้าไปในพื้นที่ หากมีความต้องการเพิ่มเติมให้แจ้งเข้ามาที่รัฐบาล ขอย้ำให้บูรณาการความร่วมมือทำงานให้เกิดประโยชน์กับประเทศ”

จากนั้นนายกฯได้ถ่ายภาพกับศิษย์เก่ามงฟอร์ต 2508 ที่มารอให้กำลังใจ ก่อนรับฟังการกล่าวปฏิญาณตนของเจ้าหน้าที่ปฏิบัติการดับไฟป่า 1,100 นาย และนายกฯกล่าวให้โอวาทกำลังพลว่า คำปฏิญาณตนของเจ้าหน้าที่ ได้รับฟังในฐานะประชาชนคน รู้สึกสบายใจ ที่กองกำลังเข้มแข็งและขอเป็นตัวแทน ครม. ขอบคุณทุกคนที่มีความตั้งใจช่วยเหลืออย่างเต็มที่ เพราะการลงพื้นที่มีความเสี่ยงจึงขอบคุณทุกคนที่เป็นตัวแทนและขอให้ดูแลสุขภาพของตัวเอง และชื่นชมที่ดูแลสุขภาพของประชาชน ขอให้ภูมิใจตัวเองที่ช่วยเหลือประชาชน

![](https://www.matichon.co.th/wp-content/uploads/2024/11/S__26353786_0.jpg)

ขอให้ปกป้องพื้นที่ป่าไม้ด้วยความระมัดระวัง เพราะชีวิตของทุกคนมีความสำคัญ ขอให้ช่วยดูแลประชาชนที่ต้องการความช่วยเหลือ เพราะอาจไม่ชำนาญวิธีในการดับไฟป่าเหมือนเจ้าหน้าที่ที่ถูกฝึกมา สุดท้ายขอให้ร่วมมือทำงานบูรณาการทุกภาคส่วน ให้ควันและพีเอ็ม 2.5 ลดลง ซึ่งปีนี้ลดลงจากปีที่แล้วครึ่งหนึ่ง และจากปีนี้ไปถึงปีหน้า ขอให้ลดลงเรื่อยๆ เพื่อให้ประชาชนมีสุขภาพแข็งแรง ขอให้ทุกคนมีกำลังใจปฎิบัติหน้าที่และมีความปลอดภัยและดูแลประชาชนต่อไป

ผู้สื่อข่าวรายงานว่า นายกฯส่งมอบเสบียงถุงยังชีพให้ตัวแทนกำลังพล5 หน่วยงาน จากกรมทรัพยากรฯ ผู้แทนเหยี่ยวไฟ ของกรมป่าไม้,ผู้แทนอาสาสมัครพิทักษ์อุทยานแห่งชาติ, ผู้แทนหน่วยงานทหาร และผู้แทนที่ทำการปกครองเชียงใหม่ และมอบอุปกรณ์สำหรับดับไฟป่า

![](https://www.matichon.co.th/wp-content/uploads/2024/11/S__26353783_0.jpg) ![](https://www.matichon.co.th/wp-content/uploads/2024/11/S__26353762_0.jpg) ![](https://www.matichon.co.th/wp-content/uploads/2024/11/S__26353759_0.jpg) ![](https://www.matichon.co.th/wp-content/uploads/2024/11/S__26353750_0.jpg) ![](https://www.matichon.co.th/wp-content/uploads/2024/11/S__26353716.jpg) ![](https://www.matichon.co.th/wp-content/uploads/2024/11/S__26353695_0.jpg) ![](https://www.matichon.co.th/wp-content/uploads/2024/11/S__26353689_0.jpg) ![](https://www.matichon.co.th/wp-content/uploads/2024/11/S__26353686_0.jpg) ![](https://www.matichon.co.th/wp-content/uploads/2024/11/S__26353682_0.jpg) ![](https://www.matichon.co.th/wp-content/uploads/2024/11/S__26353669_0.jpg) ![](https://www.matichon.co.th/wp-content/uploads/2024/11/S__26353792_0.jpg) ![](https://www.matichon.co.th/wp-content/uploads/2024/11/S__170467339_0.jpg) ![](https://www.matichon.co.th/wp-content/uploads/2024/11/S__170467341.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)