---
layout: post
code: "ART2411110512YD96PJ"
origin_url: "https://www.khaosod.co.th/entertainment/news_9499828"
image: "https://github.com/user-attachments/assets/177f9b2b-c157-4c30-a770-c0f1f54cd9ab"
title: "เปิดภาพแรก 'ลิซ่า' สลัดลุกส์เก่า เซอร์ไพรส์ ในซีรีส์ The White Lotus"
description: "ตัวอย่างแรกมาแล้ว! โซเชียลฯแทบแตก เปิดภาพแรก 'ลิซ่า' สลัดลุกส์ สวมบทพนักงานต้อนรับสาว ในซีรีส์ The White Lotus ซีซั่น 3"
category: "ENTERTAINMENT"
language: "th"
date: 2024-11-11T05:20:58.268Z
---

# เปิดภาพแรก 'ลิซ่า' สลัดลุกส์เก่า เซอร์ไพรส์ ในซีรีส์ The White Lotus

[![เปิดภาพแรก 'ลิซ่า' สลัดลุกส์เก่า เซอร์ไพรส์ ในซีรีส์ The White Lotus](https://www.khaosod.co.th/wpapp/uploads/2024/11/lisa111167-6.jpg "เปิดภาพแรก 'ลิซ่า' สลัดลุกส์เก่า เซอร์ไพรส์ ในซีรีส์ The White Lotus")](https://www.khaosod.co.th/wpapp/uploads/2024/11/lisa111167-6.jpg)

**ตัวอย่างแรกมาแล้ว! เปิดภาพ ‘ลิซ่า’ สลัดลุกส์ สวมบทพนักงานต้อนรับสาว ในซีรีส์ The White Lotus ซีซั่น 3 แฟนๆ เซอร์ไพรส์ คอมเมนต์แตก**



หลังจากปล่อยให้แฟนๆ ทั่วโลกรอคอย ลุ้นอยู่นานกับบทบาทใหม่ ในการเป็นนักแสดง ของ **“ลิซ่า – ลลิษา มโนบาล”** หรือ **“ลิซ่า BLACKPINK”** ศิลปิน K-Pop สายเลือดไทย

ล่าสุดทำหลายคนเซอร์ไพรส์ เมื่อทาง **“HBO Max”** ออกมาปล่อยตัวอย่างแรกของซีรีส์ตลกร้าย เสียดสีประเด็นสังคมอย่าง “**The White Lotus”** ซีซั่น 3 ซึ่งถ่ายทำในประเทศไทยเป็นที่เรียบร้อยแล้ว

[![](https://www.khaosod.co.th/wpapp/uploads/2024/11/lisa111167-8.jpg)](https://www.khaosod.co.th/wpapp/uploads/2024/11/lisa111167-8.jpg)

สำหรับคลิปวิดีโอตัวอย่างความยาว 8 วินาที ที่ทาง HBO Max เผยออกมานั้น เผยให้เห็นบทบาทของลิซ่าบางส่วน โดยเธอได้กล่าวคำทักทายผู้มาเยือน **“Welcome to the White Lotus in Thailand, ka.” (ยินดีต้อนรับสู่ The White Lotus ในประเทศไทยค่ะ)**

ADVERTISEMENT

[![](https://www.khaosod.co.th/wpapp/uploads/2024/11/466126595_1075044427996921_3320928123991189970_n-2.jpg)](https://www.khaosod.co.th/wpapp/uploads/2024/11/466126595_1075044427996921_3320928123991189970_n-2.jpg)

ด้วยใบหน้ายิ้มแย้มสดใส ในลุกส์พนักงานต้อนรับของโรงแรม พร้อมมีป้ายชื่อบนเสื้อมีชื่อว่า มุก (Mook) ทำให้แฟน ๆ ทั้งตื่นเต้น และรอคอยว่า **“มุก”** จะมีบทบาทยังไงในเรื่องนี้บ้าง

[![](https://www.khaosod.co.th/wpapp/uploads/2024/11/466118416_960696342756375_2218058103211430627_n.jpg)](https://www.khaosod.co.th/wpapp/uploads/2024/11/466118416_960696342756375_2218058103211430627_n.jpg)

อย่างไรก็ตาม นอกจากลิซ่าจะร่วมแสดงใน The White Lotus ซีซั่น 3 แล้ว ยังมีนักแสดงชั้นนำชาวไทยมากมาย ที่จะมาร่วมสร้างความเข้มข้นให้กับซีรี่ส์เรื่องนี้

ไม่ว่าจะเป็น **ครูเล็ก ภัทราวดี, ดอม เหตระกูล** หรือ **เทม ทับทิมทอง** โดย The White Lotus นับเป็นออริจินัลซีรีส์ของทาง HBO ที่ประสบความสำเร็จ และเสียงชื่นชมล้นหลาม จนสามารถคว้ารางวัลเวทีต่างๆ มาครองได้หลายรางวัล

หนึ่งในนั้นคือเวทีอันทรงเกียรติระดับโลกอย่าง เวทีประกาศรางวัล Emmy Awards อีกด้วย งานนี้จะเข้มข้นแค่ไหน ก็ต้องรอปักหมุด ติดตามอัปเดตความเคลื่อนไหวกันต่อไป



**ข่าวที่เกี่ยวข้อง :**