---
layout: post
code: "ART2411050552T1P195"
origin_url: "https://www.khaosod.co.th/entertainment/news_9490630"
image: "https://github.com/user-attachments/assets/a0f2924f-620f-4e95-b2a2-fa7bb0bb69e4"
title: "แซ่บยกล้อ! หนิง ปณิตา จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา"
description: "แซ่บยกล้อ! หนิง ปณิตา นางร้ายตัวแม่เซ็กซี่ จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา ยิ่งโสดยิ่งสวยวันสวยคืน"
category: "ENTERTAINMENT"
language: "th"
date: 2024-11-05T06:05:24.215Z
---

# แซ่บยกล้อ! หนิง ปณิตา จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา

[![แซ่บยกล้อ! หนิง ปณิตา จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา](https://www.khaosod.co.th/wpapp/uploads/2024/11/ning_051167-1.jpg "แซ่บยกล้อ! หนิง ปณิตา จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา")](https://www.khaosod.co.th/wpapp/uploads/2024/11/ning_051167-1.jpg)

**แซ่บยกล้อ! หนิง ปณิตา นางร้ายตัวแม่เซ็กซี่ จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา ยิ่งโสดยิ่งสวยวันสวยคืน**

ดอกไม้มาทั้งสวน นางร้ายตัวแม่เซ็กซี่เนเวอร์ดาย **“หนิง ปณิตา”** ดีกรีนางเอกยูริรุ่นใหญ่ตัวปังระดับประเทศ ที่ตอนนี้มีด้อมเกิร์ลเลิฟแฟนคลับแน่นมาก ยิ่งประกาศตัวเป็นสาวโสดยิ่งดูสวยวันสวยคืน

![แซ่บยกล้อ! หนิง ปณิตา จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา](https://www.khaosod.co.th/wpapp/uploads/2024/11/ning_051167-5.jpg)ล่าสุดสร้างความฮือฮาร้อนแรงทั้งโลกโซเชียล **“สาวหนิง”** ขยับมาเป็นสาวแซ่บเผ็ดร้อนเต็มตัว เปลืองผ้าปิดแค่ของสงวน พลีกายเป็นนางแบบอุทิศตนให้กับนักศึกษา วาดลวดลายศิลปะเพ้นท์ตัว ในงานแฟชั่นโชว์ชื่อดัง **SPACE#14 : The Darkness (The Body Painting and Costume Design#14 by SSRU THEATRE SPACE)** การจัดแสดงผลงานการออกแบบเครื่องแต่งกายและศิลปะบนเรือนร่าง ของแขนงวิชาศิลปะการละครและความเป็นผู้ประกอบการสร้างสรรค์ คณะศิลปกรรมศาสตร์ มหาวิทยาลัยราชภัฏสวนสุนันทา ที่จัดต่อเนื่องมาอย่างยาวนาน

![แซ่บยกล้อ! หนิง ปณิตา จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา](https://www.khaosod.co.th/wpapp/uploads/2024/11/ning_051167-7.jpg)งานนี้ตัวแม่ **“หนิง ปณิตา”** มาในลุคบอดี้เพ้นท์สีแดงเร้าร้อน พร้อมด้วยดอกกุหลาบตกแต่งสะดุดตา ซุกซ่อนความเซ็กซี่น่าค้นหา มาในคอนเซ็ปต์ **“Flower of SEWA”** ได้รับแรงบันดาลใจมาจากของผลิตภัณฑ์ SEWA แอมพูลโสมดำทุบฝ้า ที่มีส่วนผสมของธรรมชาติ ที่เจ้าตัวนั่งแท่นพรีเซนเตอร์ และพาร์ทเนอร์บริหาร จึงออกแบบลวดลายให้มีองค์ประกอบของดอกไม้ที่มีสีแดงสด ให้ความรู้สึก สวยงาม สดชื่น อบอุ่น และร้อนแรง ผู้ออกแบบและเพ้นท์ตัว สะท้อนความงามจากตัวตนของ **“หนิง ปณิตา”** ที่เป็นตัวแทนผู้หญิงสมัยใหม่ มีความสมาร์ท สวยงาม และสะท้อนความเป็นตัวเอง ไม่เหมือนใคร![แซ่บยกล้อ! หนิง ปณิตา จัดว่าเด็ดโชว์ร่างทอง เปลืองผ้าบอดี้เพ้นท์เพื่อการศึกษา](https://www.khaosod.co.th/wpapp/uploads/2024/11/ning_051167-4.jpg) ควบคุมการผลิตโดยเหล่าอาจารย์และนักศึกษา **วนศักดิ์ ผดุงเศรษฐกิจ** ผู้ออกแบบ **ณพนธ์ กิจรุ่งโรจน์** และเพ้นท์ติ้งโดย **ธีรพล สีสังข์** และ **วิชย์ ณ พัทลุง** นับว่าเป็นการเผยร่างทองของนางพญา **“หนิง ปณิตา”** ที่ออกมาสวยเซ็กซี่เกินจะต้านทาน