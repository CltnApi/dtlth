---
layout: post
code: "ART24111609264EE9NP"
origin_url: "https://www.khaosod.co.th/special-stories/news_9508414"
image: "https://github.com/user-attachments/assets/1d54efc3-6e44-4d9c-b95f-7c34f4e262b7"
title: "แฉพฤติกรรมสุดอันตราย เก๋งซิ่งบนทางด่วน ปาดขวาสุดไปซ้ายสุดหวิดเสยแบริเออร์"
description: "แฉพฤติกรรมสุดอันตราย เก๋งซิ่งบนทางด่วน ปาดขวาสุดไปซ้ายสุดเกือบเสยแบริเออร์ กั้นขอบทางลงทางด่วน คนขับตามร้องเสียงหลง เก๋งซิ่ง"
category: "SPECIAL_STORIES"
language: "th"
date: 2024-11-16T09:31:15.519Z
---

# แฉพฤติกรรมสุดอันตราย เก๋งซิ่งบนทางด่วน ปาดขวาสุดไปซ้ายสุดหวิดเสยแบริเออร์

[![แฉพฤติกรรมสุดอันตราย เก๋งซิ่งบนทางด่วน ปาดขวาสุดไปซ้ายสุดหวิดเสยแบริเออร์](https://www.khaosod.co.th/wpapp/uploads/2024/11/car-danger87.jpg "แฉพฤติกรรมสุดอันตราย เก๋งซิ่งบนทางด่วน ปาดขวาสุดไปซ้ายสุดหวิดเสยแบริเออร์")](https://www.khaosod.co.th/wpapp/uploads/2024/11/car-danger87.jpg)

แฉพฤติกรรมสุดอันตราย เก๋งซิ่งบนทางด่วน ปาดขวาสุดไปซ้ายสุดเกือบเสยแบริเออร์ กั้นขอบทางลงทางด่วน คนขับตามร้องเสียงหลง

พฤติกรรมการขับขี่ด้วยความเร็วและขับปาดนั้น เป็นสิ่งที่อาจจะก่อให้เกิดอันตรายกับตนเอง และคนที่ใช้รถร่วมกันบนถนนด้วย

โดยล่าสุดคลิปจากกล้องหน้ารถผู้ใช้ทางด่วนรายหนึ่งได้เผยพฤติกรรมสุดอันตรายของเก๋งคันหนึ่งซึ่งปาดจากเลนขวาสุดไปซ้ายสุดซึ่งเป็นทางลงทางด่วนงามวงศ์วาน

ลักษณะของการขับดังกล่าว นอกจากปาดจากขวาไปซ้ายสุดแล้ว ยังใช้ความเร็วสูง ซึ่งถือเป็นอันตรายอย่างยิ่งกับผู้ที่ขับตามหลังมา ทำเอาผู้ที่อยู่ในรถที่เห็นเหตุการณ์ ซึ่งกำลังสนทนาถึงการขับรถเร็วของรถบริเวณดังกล่าว ถึงกับร้องด้วยความตกใจ



ทั้งนี้บริเวณใกล้ๆกับจุดดังกล่าว มีจุดจอดรถบนทางด่วนที่มักมีกลุ่มนักซิ่ง นักแต่งรถมารวมตัวกันโชว์รถและพูดคุยกัน แต่บางครั้งก็มีบางกลุ่มที่ฉวยโอกาสใช้เป็นจุดนัดแข่งรถไปบนทางด่วนอยู่บ่อยครั้ง จนเจ้าหน้าที่ตำรวจต้องเข้มงวด