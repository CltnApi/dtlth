---
layout: post
code: "ART2411220802ZVKEIH"
origin_url: "https://www.khaosod.co.th/breaking-news/news_9516959"
image: "https://github.com/user-attachments/assets/a57e19a9-b9f6-4402-817f-8df6bad7c305"
title: "ด่วน ศาลออกหมายจับ เอก สายไหมต้องรอด ความผิด พ.ร.บ.คอมพิวเตอร์ จ่อพบตร.ทันที"
description: "ด่วน ศาลออกหมายจับ เอก สายไหมต้องรอด ความผิด พ.ร.บ.คอมพิวเตอร์ เตรียมเข้าพบและมอบตัวตำรวจในเวลา 15.00 น.ของวันนี้ในทันทีเลย"
category: "HOT_NEWS"
language: "th"
date: 2024-11-22T08:12:04.659Z
---

# ด่วน ศาลออกหมายจับ เอก สายไหมต้องรอด ความผิด พ.ร.บ.คอมพิวเตอร์ จ่อพบตร.ทันที

[![ด่วน ศาลออกหมายจับ เอก สายไหมต้องรอด ความผิด พ.ร.บ.คอมพิวเตอร์ จ่อพบตร.ทันที](https://www.khaosod.co.th/wpapp/uploads/2024/11/eak_0.jpg "ด่วน ศาลออกหมายจับ เอก สายไหมต้องรอด ความผิด พ.ร.บ.คอมพิวเตอร์ จ่อพบตร.ทันที")](https://www.khaosod.co.th/wpapp/uploads/2024/11/eak_0.jpg)

**ด่วน ศาลออกหมายจับ เอก สายไหมต้องรอด ความผิด พ.ร.บ.คอมพิวเตอร์ เตรียมเข้าพบและมอบตัวตำรวจในเวลา 15.00 น.**

หลังจาก นายเอกภพ เหลืองประเสริฐ ผู้ก่อตั้งมูลนิธิสายไหมต้องรอด ชี้แจงประเด็นที่พาพยาน หรือพลเมืองดี เข้าให้ข้อมูลการโยกย้ายทรัพย์สินที่เป็นเงินดิจิทัลของผู้บริหารดิไอคอน

แต่สุดท้าย ตำรวจ แจ้งว่า เป็นข้อมูลที่คลาดเคลื่อน ไม่เป็นความจริง โดยนายเอกภพ ยืนยันมีเจตนาบริสุทธิ์ ต้องการช่วยเหลือผู้เสียหายที่ตกเป็นเหยื่อดิไอคอน ด้วยเจตนาดี ไม่มีอะไรแอบแฝง ไม่ได้ต้องการทะเลาะกับทนาย หรือโจมตีดิสเครดิตการทำงานของตำรวจ

นายเอกภพ เผยด้วยว่าอยากขอโทษตำรวจ และทนายของดิไอคอน หากทำให้เกิดความเข้าใจผิด พร้อมน้อมรับหากต้องถูกดำเนินคดี แต่ขออย่าไปดำเนินคดีกับพยาน ถ้าจะดำเนินคดี ก็ให้มาดำเนินคดีกับตนเองเพียงผู้เดียว

ต่อมา พล.ต.ต.จรูญเกียรติ ปานแก้ว รอง ผบช.ก. เผยว่า กรณีของ เอก สายไหมต้องรอด อบพยานไว้มากพอสมควรแล้ว เบื้องต้นอาจจะเข้าข่ายความผิด พ.ร.บ.คอมพิวเตอร์ ส่วนพยานเท็จขอประชุมอีกครั้งว่ามีส่วนเกี่ยวข้องหรือไม่ โดยตนมองในเจตนาเป็นหลัก หลังจากนี้ให้มันจบเป็นเรื่องๆ ไป

สำหรับความคืบหน้าล่าสุด วันที่ 22 พ.ย.67 ผู้สื่อข่าวรายงานว่า ตำรวจ บก.ปอท. นำหลักฐานไปยื่นต่อศาล เพื่อขออนุมัติหมายจับ นายเอกภพ เหลืองประเสริฐ ผู้ก่อตั้งมูลนิธิสายไหมต้องรอด ตามความผิด พ.ร.บ.คอมพิวเตอร์ โดยศาลได้อนุมัติหมายจับนายเอกภพ แล้ว

โดย นายเอกภพ เหลืองประเสริฐ เตรียมเข้าพบและมอบตัวตำรวจในเวลา 15.00 น.

ผู้สื่อข่าวสอบถามนายเอกภพ เปิดเผยว่า ยังไม่ทราบเรื่องหมายจับ และขณะนี้กำลังเดินทางมา เพื่อให้ถ้อยคำกับเจ้าหน้าที่ตำรวจ ตามคำเชิญในเวลา 15.00 น.