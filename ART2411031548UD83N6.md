---
layout: post
code: "ART2411031548UD83N6"
origin_url: "https://www.khaosod.co.th/special-stories/news_9488658"
image: "https://github.com/user-attachments/assets/ae2eb2be-af59-4f48-9fd9-4894886e6628"
title: "โผล่อีก! ลูกค้าซื้อ 'ซับเวย์' กระดาษห่อสีเลอะติดอาหาร-มือ"
description: "โผล่อีก! ลูกค้าซื้อ 'ซับเวย์' กระดาษห่อสีเลอะติดอาหาร-มือ โซเชียลตั้งคำถาม ร้านที่ถูกยกเลิกไปแล้ว แต่ทำไมบริษัทแม่ถึงยังให้เอาแฟรนไชส์แบรนด์มาขายต่อได้"
category: "SPECIAL_STORIES"
language: "th"
date: 2024-11-03T15:52:24.131Z
---

# โผล่อีก! ลูกค้าซื้อ 'ซับเวย์' กระดาษห่อสีเลอะติดอาหาร-มือ

[![โผล่อีก! ลูกค้าซื้อ 'ซับเวย์' กระดาษห่อสีเลอะติดอาหาร-มือ](https://www.khaosod.co.th/wpapp/uploads/2024/11/sub.jpg "โผล่อีก! ลูกค้าซื้อ 'ซับเวย์' กระดาษห่อสีเลอะติดอาหาร-มือ")](https://www.khaosod.co.th/wpapp/uploads/2024/11/sub.jpg)

**โผล่อีก! ลูกค้าซื้อ ‘ซับเวย์’ กระดาษห่อสีเลอะติดอาหาร-มือ โซเชียลตั้งคำถาม ร้านที่ถูกยกเลิกไปแล้ว แต่ทำไมบริษัทแม่ถึงยังให้เอาแฟรนไชส์แบรนด์มาขายต่อได้**

จากกรณี ซับเวย์ (Subway) ร้านอาหารแฟรนไชส์สัญชาติอเมริกา ประเภทแซนวิช – สลัด ออกมาชี้แจงถึงประเด็น ถูกคอมเพลนในเรื่องคุณภาพอาหารบ่อยครั้งในช่วงหลัง

โดยทางแบรนด์ระบุว่า สาขาส่วนใหญ่ที่มีปัญหาถูกลูกค้าคอมเพลน คือสาขาที่ถูกยกเลิกสิทธิแฟรนไชส์ไปตั้งแต่วันที่ 26 ก.ค. 2567 ซึ่งมีทั้งหมด 105 สาขา ที่หมดสัญญา โดยเหลือแค่ 51 สาขา ที่ยังเป็นแฟรนไชส์ได้รับสิทธิโดยถูกต้อง

**อ่าน : [ซับเวย์ ชี้แจง สาขาที่โดนคอมเพลนเรื่องอาหาร ถูกยกเลิกแฟรนไชส์ไปแล้ว แต่ยังเปิดขายอยู่](https://www.khaosod.co.th/special-stories/news_9488355)**

ล่าสุดแฟนเพจเฟซบุ๊ก **[อีซ้อขยี้แหลก](https://www.facebook.com/profile.php?id=61565240106179&__tn__=-UC*F)** ยังได้นำเสนอเรื่องราวปัญหาคุณภาพอาหารที่ลูกค้าพบเกี่ยวกับ ซับเวย์ โดยเป็นภาพกระดาษห่อลายซับเวย์สีเลอะติดอาหารและมือ พร้อมระบุข้อความดังนี้

“อันนี้ช็อกมาก บริษัทแม่ออกมาขี้แจงว่ามีซับเวย์หลายสาขายังดำเนินกิจการอยู่ ทั้งที่หลายสาขาถูกยกเลิกสิทธิแฟรนไชส์แล้ว”

“สาขาพวกนี้ก็ไปรับซัปพลายจากที่ไหนไม่รู้ให้ลูกค้ากิน หลายคนกินแล้วไปเจอกระดาษห่อสีติดแซนด์วิช แถมร้านที่ถูกยกเลิกสิทธิ์ไปหลายที่ยังรับฟู้ดเดลิเวอรีอีก”

หลังโพสต์ดังกล่าวถูกเผยแพร่ ได้มีหลายคนเข้ามาตั้งคำถามว่า ในเมื่อร้านถูกยกเลิกไปแล้ว แต่ทำไมบริษัทแม่ถึงยังให้เอาแฟรนไชส์ของแบรนด์มาขายต่อได้ สรุปว่าเป็นปัญหาของลูกค้าที่ต้องหาเลขรหัสร้านเอง ถึงจะมั่นใจได้ว่าแบรนด์นี้แบรนด์จริง ของครบ ปลอดภัย ใช่ไหม