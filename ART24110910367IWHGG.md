---
layout: post
code: "ART24110910367IWHGG"
origin_url: "https://www.khaosod.co.th/entertainment/drama/news_9497948"
image: "https://github.com/user-attachments/assets/38e83cb6-4d9b-4124-a9b1-4a0dadef1257"
title: "ยูโร ยศวรรธน์ ตามจีบ มุกดา นรินทร์รักษ์ เปย์ขั้นสุด สร้อยเพชรสุดอลังการ!"
description: "ยูโร ยศวรรธน์ ตามจีบ มุกดา นรินทร์รักษ์ เปย์ขั้นสุด สร้อยเพชรสุดอลังการ พร้อมลงทุนแปลงโฉมสวยสุดแกลม เปิดตัวจีบกลางงานเลี้ยงสุดหรู"
category: "ENTERTAINMENT"
language: "th"
date: 2024-11-09T10:41:04.638Z
---

# ยูโร ยศวรรธน์ ตามจีบ มุกดา นรินทร์รักษ์ เปย์ขั้นสุด สร้อยเพชรสุดอลังการ!

[![ยูโร ยศวรรธน์ ตามจีบ มุกดา นรินทร์รักษ์ เปย์ขั้นสุด สร้อยเพชรสุดอลังการ!](https://www.khaosod.co.th/wpapp/uploads/2024/11/ปกขาว4คำ-เส้น-14.jpg "ยูโร ยศวรรธน์ ตามจีบ มุกดา นรินทร์รักษ์ เปย์ขั้นสุด สร้อยเพชรสุดอลังการ!")](https://www.khaosod.co.th/wpapp/uploads/2024/11/ปกขาว4คำ-เส้น-14.jpg)

**ยูโร ยศวรรธน์ ตามจีบ มุกดา นรินทร์รักษ์ เปย์ขั้นสุด สร้อยเพชรสุดอลังการ พร้อมลงทุนแปลงโฉมสวยสุดแกลม เปิดตัวจีบกลางงานเลี้ยงสุดหรู**

พีคแล้วแต่พีคได้อีกเรื่อยๆ สำหรับละครสุดฮอต “ไฟน้ำค้าง” ทางช่อง 7HD ผลิตโดยค่าย มีเดีย สตูดิโอ ที่ตอนนี้พระเอกของเรื่อง ภีม (ยูโร ยศวรรธน์) เดินหน้าตามจีบ พลับพลา (มุกดา นรินทร์รักษ์) เต็มที่ ถึงขั้นลงทุนเปย์ของมูลค่าสูงแบบไม่อั้น เพื่อหวังมัดใจ

![](https://www.khaosod.co.th/wpapp/uploads/2024/11/1-18-696x392.jpg)

แต่พลับพลาก็ไม่ใจอ่อน ครั้งนี้พระเอกของเราเลยทุ่มต่อเนื่องพานางเอกมาเปิดตัวในงานเลี้ยงหรูเพื่อให้เธอรู้สึกว่าตัวเองมีค่า และจะใจอ่อนยอมตกหลุมรักเขา แต่แผนนี้จะสำเร็จหรือไม่ ต้องติดตาม

![](https://www.khaosod.co.th/wpapp/uploads/2024/11/ไฟน้ำค้าง-EP11-13-696x464.jpg)

โดยฉากที่เกิดขึ้นในวันนี้ เป็นฉากที่ ภีม หลอก พลับพลา ว่าจะพามาคุยงานธุรกิจ ก่อนจะพาเธอไปแปลงโฉมออกงาน แบบสลัดลุคจากสาวออฟฟิศมาเป็นสาวไฮโซสุดแพง จนภีมตะลึงในความสวย แถมภีมยังลงทุนเอาสร้อยเพชรราคาแพงมาสวมให้เธออีกด้วย

ADVERTISEMENT

![](https://www.khaosod.co.th/wpapp/uploads/2024/11/ไฟน้ำค้าง-EP11-15-696x391.jpg)

เมื่อมาถึงงานเลี้ยงหรูพลับพลากลับแปลกใจที่มีแต่แขกคนสำคัญ ไม่มีพนักงานแบบเธอเลยสักคน แต่ภีมก็แก้ตัวว่าพาเธอมาในฐานะเลขาที่ต้องรู้จักกับผู้ร่วมธุรกิจของเขา แต่ความสวยของพลับพลาก็ไปเตะตาทั้งทัศ (บอส ชนกันต์) และ วีกิจ (เบน สันติราษฎร์) **ที่ถึงขั้นเอ่ยปากชม**

![](https://www.khaosod.co.th/wpapp/uploads/2024/11/ไฟน้ำค้าง-EP11-14-696x391.jpg)

จนภีมออกอาการหึงพลับพลาโดยไม่รู้ตัว ก่อนพาเธอออกไปเปิดตัวต่อหน้าครอบครัวของเขาและครอบครัวอุษา (ฝน ปริตา) ว่าเขาจะคบหากับพลับพลา แม้พลับพลาจะพยายามปฏิเสธว่าไม่ได้คบหากับเขาก็ตาม

![](https://www.khaosod.co.th/wpapp/uploads/2024/11/ไฟน้ำค้าง-EP11-10-696x391.jpg)

เบื้องหลังฉากใหญ่งานเลี้ยงสุดหรูครั้งนี้ มีนักแสดงในเรื่องมาร่วมซีนกันอย่างพร้อมหน้า ทำให้บรรยากาศการถ่ายทำคึกคักกันสุดๆ และฉากนี้จะได้ตะลึงกับความสวยในจอของมุกดาสุดๆ เพราะในฉากยูโรต้องพามุกดาไปแปลงโฉมจากสาวออฟฟิศสู่สาวไฮโซติดแกลม เรียกได้ว่าตั้งแต่เปิดมาฉากนี้มุกดาได้สวมชุดสวยงามจัดเต็มแบบนี้เป็นครั้งแรกของเรื่อง จนถูกยูโรถึงกับแซวเป็นระยะๆ

![](https://www.khaosod.co.th/wpapp/uploads/2024/11/ไฟน้ำค้าง-EP11-9-696x390.jpg)

ส่วนเบนในฉากต้องแสดงพูดจายั่วอารมณ์ให้ยูโรโกรธ ด้วยความสนิทซี้ปึ้กนอกจอ เลยทำให้ยูโรแอบหลุดขำกับโหมดยียวนของเบนที่ไม่เคยเห็นมาก่อน แต่สุดท้ายทั้งคู่ก็ทำออกมาได้ดีสุดๆ ก่อนจะถึงฉากดราม่าหนักๆ บอกเลยว่า เป็นฉากปะทะอารณ์แบบจัดเต็มสุดๆ

![](https://www.khaosod.co.th/wpapp/uploads/2024/11/ไฟน้ำค้าง-EP11-8-696x391.jpg)

ส่วนระหว่างใครกับใครนั้น ตามชมได้ในละคร โดย มุกดาฝากบอกกับทุกคนว่าห้ามพลาดฉากนี้เด็ดขาด เพราะนอกจากจะได้ดูฉากที่มุกดาสวยงามสุดๆ แล้ว ยังจะได้เห็นฉากปะทะอารมณ์แบบมันๆ จัดเต็มด้วย

![](https://www.khaosod.co.th/wpapp/uploads/2024/11/ไฟน้ำค้าง-EP11-3-696x391.jpg)



ติดตามฉากนี้ ได้ใน ละคร “ไฟน้ำค้าง” วันอังคารที่ 12 พฤศจิกายนนี้ และรับชมความสนุกแบบนี้ได้ ทุกวันจันทร์-อังคาร เวลา 20.30 น. ทางช่อง 7HD ดูทีวีกด 35 ดูสดบนเว็บไซด์ www.ch7.com ดูย้อนหลังบนแอป iQIYI และเว็บ iQ.com ที่เดียวเท่านั้น

![](https://www.khaosod.co.th/wpapp/uploads/2024/11/ไฟน้ำค้าง-EP11-17-696x391.jpg)

ติดตามข่าวสารความเคลื่อนไหวต่าง ๆ ได้ทางช่อง 7HD ดูทีวีกด 35 สดออนไลน์ BUGABOO.TV และช่องทางออนไลน์ Ch7HD (Facebook, IG, TikTok, X, YouTube) และ Ch7HD Drama Society (Facebook, IG, TikTok) และเว็บไซต์ www.ch7.com