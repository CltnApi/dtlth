---
layout: post
code: "ART2410311011CHTZ9A"
origin_url: "https://www.khaosod.co.th/https://www.khaosod.co.th/sports/news_9484987"
image: "https://github.com/user-attachments/assets/42ef826f-9f23-4d79-a0fa-13ede9c9904b"
title: "อันโตนี โดนด้วย - เผยชื่อ 4 แข้งผี ที่ อโมริม พร้อมตัดจากแผนการทำทีม"
description: "เว็บไซต์ทีมทอล์ก รายงานว่า อันโตนี แนวรุกชาวบราซิลของ แมนเชสเตอร์ ยูไนเต็ด จะไม่อยู่ในแผนการทำทีมของว่าที่กุนซือใหม่อย่าง รูเบน อโมริม"
category: "SPORTS"
language: "th"
date: 2024-11-01T12:31:24.833Z
---

# อันโตนี โดนด้วย - เผยชื่อ 4 แข้งผี ที่ อโมริม พร้อมตัดจากแผนการทำทีม

[![อันโตนี โดนด้วย - เผยชื่อ 4 แข้งผี ที่ อโมริม พร้อมตัดจากแผนการทำทีม](https://www.khaosod.co.th/wpapp/uploads/2024/10/antony.jpg "อันโตนี โดนด้วย - เผยชื่อ 4 แข้งผี ที่ อโมริม พร้อมตัดจากแผนการทำทีม")](https://www.khaosod.co.th/wpapp/uploads/2024/10/antony.jpg)

เว็บไซต์ทีมทอล์ก รายงานว่า อันโตนี แนวรุกชาวบราซิลของ แมนเชสเตอร์ ยูไนเต็ด จะไม่อยู่ในแผนการทำทีมของว่าที่กุนซือใหม่อย่าง รูเบน อโมริม

แมนเชสเตอร์ ยูไนเต็ด บรรลุข้อตกลงในการจ่ายค่าฉีกสัญญา 10 ล้านยูโร เพื่อดึงตัว รูเบน อโมริม จากสปอร์ติง ลิสบอน มานั่งแท่นผู้จัดการทีมคนใหม่ของทัพผีแดง แทนที่ของ อีริก เทน ฮาก ที่เพิ่งโดนปลดจากตำแหน่ง

และทางทีมทอล์กได้เปิดเผยว่าทางอโมริมได้มีการเริ่มพูดคุยเกี่ยวกับแผนการการเสริมทัพนักเตะกับบอร์ดบริหารของแมนฯ ยูไนเต็ดแล้ว

ซึ่งมีการเปิดเผยว่ามีนักเตะ 4 ราย ที่เขาพร้อมจะขายออกจากทีมในช่วงเดือนมกราคมนี้ นำทีมมาโดย อันโตนี ปีกชาวบราซิล ที่ยังไม่สามารถโชว์ฟอร์มเก่งกับทีมได้ ทำให้เขาต้องการจะปล่อยแข้งรายนี้ออกจากทีมเพื่อลดเรื่องค่าเหนื่อยของทีม

นอกจากนี้ยังมี คริสเตียน อีริกเซน และ วิกเตอร์ ลินเดอเลิฟ ที่ไม่อยู่ในแผนระยะยาวของทีมเพราะทั้งคู่กำลังจะหมดสัญญาตอนจบฤดูกาลนี้

และอีกหนึ่งรายคือ คาเซมิโร ที่ดูผลงานจะดร็อปลงและมีค่าเหนื่อยที่สูงเช่นเดียวกับในรายของ อันโตนี