---
layout: post
code: "ART241128074667ZLQD"
origin_url: "https://www.khaosod.co.th/sports/news_9525409"
image: "https://github.com/user-attachments/assets/0ea37b9e-5e65-4a4b-8213-775ad20b8be1"
title: "อโมริม พร้อมช่วย แรชฟอร์ด คืนฟอร์มเก่ง - ชี้ไม่เหมาะเล่นกองหน้าตัวเป้า"
description: "รูเบน อโมริม เฮดโค้ช แมนเชสเตอร์ ยูไนเต็ด ระบุว่าตัวเองพร้อมช่วยเหลือ มาร์คัส แรชฟอร์ด แนวรุกตัวหลักของทีมให้กลับมาคืนฟอร์มเก่งอีกครั้ง พร้อมชี้แข้งรายดังกล่าวไม่เหมาะกับการเล่นเป็นกองหน้าตัวเป้า"
category: "SPORTS"
language: "th"
date: 2024-11-28T08:22:37.549Z
---

# อโมริม พร้อมช่วย แรชฟอร์ด คืนฟอร์มเก่ง - ชี้ไม่เหมาะเล่นกองหน้าตัวเป้า

[![อโมริม พร้อมช่วย แรชฟอร์ด คืนฟอร์มเก่ง - ชี้ไม่เหมาะเล่นกองหน้าตัวเป้า](https://www.khaosod.co.th/wpapp/uploads/2024/11/amorim-rashford-9654.jpg "อโมริม พร้อมช่วย แรชฟอร์ด คืนฟอร์มเก่ง - ชี้ไม่เหมาะเล่นกองหน้าตัวเป้า")](https://www.khaosod.co.th/wpapp/uploads/2024/11/amorim-rashford-9654.jpg)

**รูเบน อโมริม เฮดโค้ช แมนเชสเตอร์ ยูไนเต็ด ระบุว่าตัวเองพร้อมช่วยเหลือ มาร์คัส แรชฟอร์ด แนวรุกตัวหลักของทีมให้กลับมาคืนฟอร์มเก่งอีกครั้ง พร้อมชี้แข้งรายดังกล่าวไม่เหมาะกับการเล่นเป็นกองหน้าตัวเป้า**

สำหรับ แรชฟอร์ด ทำผลงานได้ไม่ดีนักมาตั้งแต่ฤดูกาลที่แล้วหลังย้อนไปเมื่อซีซั่น 2022-23 เจ้าตัวเคยยิงรวมไปถึง 30 ประตู

ถึงกระนั้นหากนับสถิติตั้งแต่ฤดูกาลก่อนมาจนถึงปัจจุบันดาวเตะวัย 27 ปีรายนี้ทำได้เพียง 13 ประตูจากการลงสนามรวมกว่า 62 นัดทุกรายการ

Manchester United manager Ruben Amorim with Marcus Rashford, right, during a training session at Carrington Training Centre, Manchester, England, Wednesday Nov. 27, 2024. (Martin Rickett/PA via AP)



ล่าสุด อโมริม ให้สัมภาษณ์ถึง แรชฟอร์ด ซึ่งในประเดิมคุมทัพของเฮดโค้ชวัย 39 ปีรายนี้ที่เสมอ อิปสวิช ทาวน์ 1-1 เจ้าตัวถูกจับไปยืนเป็นกองหน้าตัวเป้าว่า พร้อมช่วยให้แข้งชาวอังกฤษคืนฟอร์มเก่ง

“ผมจะพยายามช่วยเขา ตำแหน่งนั้นไม่เหมาะกับเขา (กองหน้าตัวเป้า) โดยเฉพาะในเกมแบบนั้น เขาต้องต่อสู้กับสองเซ็นเตอร์ตัวใหญ่ เราจะพยายามหาทางออกที่เหมาะสมสำหรับเขา”

“เขาต้องเป็น มาร์คัส ที่พยายามกลับสู่ช่วงเวลานั้น (ฤดูกาลที่เขายิงได้ 30 ประตู) จากนั้นเขาจะได้รับความช่วยเหลือจากทีมงานทุกคน สโมสรทุกคน และแฟนบอลทุกคน เพราะเขาเป็นเด็ก แมนฯ ยูไนเต็ด แต่เขาต้องเป็นคนแรกที่ต้องการมันจริงๆ (การคืนฟอร์ม)”