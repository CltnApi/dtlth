---
layout: post
code: "ART2411220741ZF38H8"
origin_url: "https://www.khaosod.co.th/lifestyle/travel/news_9516763"
image: "https://github.com/user-attachments/assets/f60b206d-a823-4257-863c-cf3dc9b38bc5"
title: "รับฤดูหนาว ทุ่งปอเทือง บานสะพรั่งเหลืองอร่ามสวยงาม 5 ไร่ นักท่องเที่ยวแห่ถ่ายรูปเช็กอิน"
description: "พะเยา รับฤดูหนาว ทุ่งปอเทือง บานสะพรั่งเหลืองอร่ามสวยงาม 5 ไร่ หน้าวิทยาลัยเกษตรและเทคโนโลยีฯ นักท่องเที่ยวแห่ถ่ายรูปเช็กอิน"
category: "LIFESTYLE"
language: "th"
date: 2024-11-22T08:07:08.542Z
---

# รับฤดูหนาว ทุ่งปอเทือง บานสะพรั่งเหลืองอร่ามสวยงาม 5 ไร่ นักท่องเที่ยวแห่ถ่ายรูปเช็กอิน

[![รับฤดูหนาว ทุ่งปอเทือง บานสะพรั่งเหลืองอร่ามสวยงาม 5 ไร่ นักท่องเที่ยวแห่ถ่ายรูปเช็กอิน](https://www.khaosod.co.th/wpapp/uploads/2024/11/VideoCapture_20241122-130949.jpg "รับฤดูหนาว ทุ่งปอเทือง บานสะพรั่งเหลืองอร่ามสวยงาม 5 ไร่ นักท่องเที่ยวแห่ถ่ายรูปเช็กอิน")](https://www.khaosod.co.th/wpapp/uploads/2024/11/VideoCapture_20241122-130949.jpg)

**พะเยา รับฤดูหนาว ทุ่งปอเทือง บานสะพรั่งเหลืองอร่ามสวยงาม 5 ไร่ หน้าวิทยาลัยเกษตรและเทคโนโลยีฯ นักท่องเที่ยวแห่ถ่ายรูปเช็กอิน**

วันที่ 22 พ.ย 67 ผู้สื่อข่าวรายงานว่า ทุ่งปอเทือง บานสะพรั่งเหลืองอร่าม กว่า 5ไร่บริเวณหน้า วิทยาลัยเกษตรและเทคโนโลยี ตำบลแม่นาเรือ อำเภอเมือง จังหวัดพะเยา

![](https://www.khaosod.co.th/wpapp/uploads/2024/11/VideoCapture_20241122-131000.jpg)

ว่าที่ร้อยตรีประเสริฐ พรหมเผ่า ผู้อำนวยการวิทยาลัยเกษตรและเทคโนโลยีพะเยา พร้อมคณะอาจารย์และนักศึกษา ได้ปลูกไว้บริเวณหน้าวิทยาลัยฯ ทุกปีเพื่อให้นักท่องเที่ยว และผู้คนที่สัญจร ผ่านไปมาตาม ถนนพะเยา-เชียงใหม่ ได้แวะถ่ายรูปเช็กอินในความสวยงามของทุ่งปอเทือง ที่เหลืองอร่าม

![](https://www.khaosod.co.th/wpapp/uploads/2024/11/VideoCapture_20241122-131003.jpg)

ซึ่งบริเวณพื้นที่หน้าวิทยาลัยเกษตร เป็นถนน พะเยา-เชียงใหม่ซึ่งจะมีรถสัญจรผ่านไปมาเป็นจำนวนมากและทางวิทยาลัยเกษตรจึงได้ ใช้พื้นที่บริเวณหน้าวิทยาลัย ปลูกปอเทืองให้เหลืองอร่ามทุกปีในช่วงฤดูหนาว เพื่อให้ บรรดานักท่องเที่ยวและผู้คนที่สัญจรผ่านไปมาได้สุนทรียภาพกับความสวยงามของทุ่งปอเทืองและได้แวะพักและถ่ายรูปเช็คอินความสวยงาม ของปอเทืองในช่วงหนาวนี้