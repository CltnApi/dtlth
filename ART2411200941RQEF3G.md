---
layout: post
code: "ART2411200941RQEF3G"
origin_url: "https://www.khaosod.co.th/special-stories/news_9514094"
image: "https://github.com/user-attachments/assets/09f4e10b-4f0a-4c99-96f9-f4bb13e7ddea"
title: "แพทย์ไต้หวันเผย ทำไมไม่ควรกินผักลวก แนะวิธีการทานแบบไหนดีกว่า"
description: "แพทย์ไต้หวันเผย ทำไมไม่ควรกินผักลวก แนะวิธีการทานแบบไหนดีกว่า พูดติดตลกกินซุปผักให้หมดชามยังได้สารอาหารมากกว่า"
category: "SPECIAL_STORIES"
language: "th"
date: 2024-11-20T09:46:33.921Z
---

# แพทย์ไต้หวันเผย ทำไมไม่ควรกินผักลวก แนะวิธีการทานแบบไหนดีกว่า

[![แพทย์ไต้หวันเผย ทำไมไม่ควรกินผักลวก แนะวิธีการทานแบบไหนดีกว่า](https://www.khaosod.co.th/wpapp/uploads/2024/11/Boiled-Vegetables112.jpg "แพทย์ไต้หวันเผย ทำไมไม่ควรกินผักลวก แนะวิธีการทานแบบไหนดีกว่า")](https://www.khaosod.co.th/wpapp/uploads/2024/11/Boiled-Vegetables112.jpg)

**แพทย์ไต้หวันเผย ทำไมไม่ควรกินผักลวก แนะวิธีการทานแบบไหนดีกว่า พูดติดตลกกินซุปผักให้หมดชามยังได้สารอาหารมากกว่า**

การกินผักนั้นดีต่อสุขภาพ แต่รู้หรือไม่วิธีการปรุงผักก็เป็นสิ่งสำคัญ! นพ. ซ่ง เหยียนเหริน แพทย์ลดน้ำหนักชื่อดังและประธาน Churi Clinic เปิดเผยในรายการสุขภาพว่า วิธีที่เขาแนะนำน้อยที่สุดในการปรุงอาหาร คือ “การลวกผัก”

ดร.ซ่ง เหยียนเหริน กล่าวว่า _**“คุณควรรับประทานผักหลากสีในอาหารประจำวัน และจะใช้วิธีทำอาหารแบบใดก็ได้ แต่วิธีที่ไม่แนะนำ คือ การลวกผัก”**_ พร้อมอธิบายว่า เนื่องจากแร่ธาตุในพืชส่วนใหญ่สามารถละลายน้ำได้ เมื่อผักลวกในน้ำ สารอาหารจึงละลายหายไปในน้ำ ทั้งเขายังพูดติดตลกว่า **“กินซุปผักให้หมดชามดีกว่ายังดีกว่าต้องกินผักลวก”**

[![](https://www.khaosod.co.th/wpapp/uploads/2024/11/26102.jpg)](https://www.khaosod.co.th/wpapp/uploads/2024/11/26102.jpg)

นพ.ซ่ง เหยียนเหริน ย้ำว่า วิธีที่ดีกว่าการลวกผัก คือ “**ผัดน้ำ”** โดยกักน้ำที่ใช้ลวกผักไว้ จากนั้นใส่ผักและราดน้ำมันลงไปเล็กน้อย เนื่องจากบางครั้งผักกาดและผักบางชนิดมีรสฝาดเล็กน้อย การเติมน้ำมันจะทำให้ผักมีความชุ่มชื้น สดชื่น และอร่อยมากขึ้น

ด้านนักโภชนาการหลิน หยวนเจินชี้ให้เห็นว่า หลายคนคิดว่าการทานผักโดยไม่ใช้น้ำมันจะดีกว่าสำหรับร่างกาย แต่จริง ๆ แล้ว **การเติมน้ำมันในการอาหารประเภทผัดผักจะดีต่อสุขภาพมากกว่า** เพราะว่าใช้น้ำในการลวกมากเกินไปทำให้เกิดการสูญเสียสารอาหาร นอกจากนี้ การเติมไขมันดีบางส่วนยังทำให้ผักนุ่มและเพิ่มรสชาติได้อีกด้วย นอกจากนี้ **ไขมันยังช่วยละลายและดูดซับแคโรทีนในผักได้ดี**

[![](https://www.khaosod.co.th/wpapp/uploads/2024/11/2623.jpg)](https://www.khaosod.co.th/wpapp/uploads/2024/11/2623.jpg)

นอกจากการเพิ่มรสชาติของผักแล้ว หลิน หยวนเจินยังกล่าวว่า การเติมน้ำมันชนิดดีในการผัดสามารถเพิ่มความอิ่มและลดความอยากทานของว่างหลังมื้ออาหาร นอกจากนี้ การเลือกไขมันที่เหมาะสมยังช่วยลดน้ำหนักได้อีกด้วย กรดไขมันไม่อิ่มตัว เช่น น้ำมันมะกอก, วอลนัท, ถั่ว และอะโวคาโด เป็นต้น ล้วนเป็นไขมันดีช่วยลดระดับคอเลสเตอรอลไม่ดีในเลือดและเผาผลาญแคลอรี

เมื่อพูดถึงวิธีการปรุงผักที่อร่อยและดีต่อสุขภาพ หลิน หยวนเจิน แนะนำให้เติมน้ำเล็กน้อยในการปรุงอาหาร ซึ่งเป็นแนะนำวิธีผัดน้ำ ผสมเม็ดมะม่วงหิมพานต์ เมล็ดงา และถั่วและเมล็ดพืชอื่น ๆ ลงในซอส คนให้เข้ากันในจานก่อนเสิร์ฟ เพื่อให้คุณสามารถรับประทานสารอาหารได้ครบถ้วน สุดท้ายนี้ เธอบอกว่าไขมันและน้ำมันต่างกันมีสารอาหารที่แตกต่างกัน เพียงเลือกน้ำมันที่เหมาะสมและควบคุมปริมาณที่ถูกต้องเท่านั้นก็สามารถรับประทานอาหารที่ดีต่อสุขภาพได้