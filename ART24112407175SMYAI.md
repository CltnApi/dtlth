---
layout: post
code: "ART24112407175SMYAI"
origin_url: "https://www.khaosod.co.th/breaking-news/news_9519065"
image: "https://github.com/user-attachments/assets/a1e63e3d-2e7e-40fb-9b54-80032dd96c1e"
title: "รวบตัว หนุ่มคลั่งก่อเหตุไล่ยิง ดับ 1 เจ็บหลายราย เปิดปมความขัดแย้ง"
description: "โคราชระทึก หนุ่มคลั่ง ไล่ยิงในพื้นที่ อ.คง โคราช เสียชีวิต 1ราย บาดเจ็บหลายรายพบปมขัดแย้ง เมื่อเวลา 11.12 น. วันที่ 24 พ.ย. เจ้าหน้าที่ตำรวจ สภ.คง"
category: "HOT_NEWS"
language: "th"
date: 2024-11-24T07:42:27.472Z
---

# รวบตัว หนุ่มคลั่งก่อเหตุไล่ยิง ดับ 1 เจ็บหลายราย เปิดปมความขัดแย้ง

[![รวบตัว หนุ่มคลั่งก่อเหตุไล่ยิง ดับ 1 เจ็บหลายราย เปิดปมความขัดแย้ง](https://www.khaosod.co.th/wpapp/uploads/2024/11/korat-ed.jpg "รวบตัว หนุ่มคลั่งก่อเหตุไล่ยิง ดับ 1 เจ็บหลายราย เปิดปมความขัดแย้ง")](https://www.khaosod.co.th/wpapp/uploads/2024/11/korat-ed.jpg)

โคราชระทึก หนุ่มคลั่ง ไล่ยิงในพื้นที่ อ.คง โคราช เสียชีวิต 1ราย บาดเจ็บหลายรายพบปมขัดแย้ง

เมื่อเวลา 11.12 น. วันที่ 24 พ.ย. เจ้าหน้าที่ตำรวจ สภ.คง ได้รับแจ้งเกิดเหตุยิงกันที่บ้านโนนตาแก้วตำบล คูขาด อำเภอ คง จังหวัดนครราชสีมา ส่งผลให้มีผู้ได้รับบาดเจ็บและเสียชีวิต

เจ้าหน้าที่ตำรวจ สภ.คงจึงได้ระดมกำลังเจ้าหน้าที่รุดไปยังที่เกิดเหตุทันทีระหว่างที่ไปถึงจุดเกิดเหตุคนร้ายยังอยู่ในอาการคลุ้มคลั่งและได้ใช้อาวุธปืนยิงปะทะกันกับเจ้าหน้าที่ตำรวจเจ้าหน้าที่ต้องทำการปิดล้อมอยู่นานก่อนที่จะสามารถควบคุมตัวผู้ก่อเหตุได้ทราบชื่อผู้ก่อเหตุ คือ นายสวาสต์พวง สมบัติ

จากการตรวจสอบเบื้องต้น พบผู้บาดเจ็บ 1 ราย คือ นางสาวจตุรพร ประกอบแก้ว และผู้เสียชีวิต 1 ราย คือ นางทองมี จันทร์นอก ทั้งสองถูกยิงในเหตุการณ์เดียวกัน เบื้องต้นทราบว่าเหตุการณ์เกิดจากความขัดแย้งเกี่ยวกับเรื่องที่ดิน

เจ้าหน้าที่ได้ควบคุมตัวผู้ต้องหา นายสวาสด์ พวงสมบัติ ผู้ก่อเหตุในครั้งนี้ พร้อมนำตัวส่งพนักงานสอบสวน เพื่อดำเนินคดีตามกฎหมายต่อไป

ส่วนผู้บาดเจ็บถูกนำตัวส่งโรงพยาบาลคงเพื่อรักษาอาการ ในขณะที่เจ้าหน้าที่ได้เก็บรวบรวมหลักฐานในที่เกิดเหตุ และอยู่ระหว่างประเมินความเสียหายที่เกี่ยวข้อง

พ.ต.อ.วทัญญู รุ่งรัศมี หัวหน้าสถานีตำรวจภูธรคง เปิดเผยว่า ได้สั่งการให้ ร.ต.ท.นิติพงศ์ ศรีสุขวัฒนา พนักงานสอบสวนผู้รับผิดชอบ เร่งดำเนินการสอบสวนหาข้อเท็จจริงเพิ่มเติมเพื่อดำเนินคดีต่อไป