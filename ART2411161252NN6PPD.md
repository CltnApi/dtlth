---
layout: post
code: "ART2411161252NN6PPD"
origin_url: "https://www.khaosod.co.th/breaking-news/news_9508653"
image: "https://github.com/user-attachments/assets/b2f22cec-5b8f-486e-aa05-bd22279f3d64"
title: "เอ๋ เชิญยิ้ม เปิดใจหลังถูกรางวัลที่ 1 ไหว้พระจะเอาเงินไปทำบุญเห็นพระยิ้มให้"
description: "จากกรณีที่ เอ๋ สัปเหร่อ หรือ เอ๋ เชิญยิ้ม นักแสดงตลกชื่อดัง ที่กลายเป็นผู้โชคดีถูกรางวัลที่ 1 จำนวน 1 ใบ จากลอตเตอรี่พลัส รับทรัพย์เน้น ๆ จำนวน 6,000,000"
category: "HOT_NEWS"
language: "th"
date: 2024-11-16T13:02:05.331Z
---

# เอ๋ เชิญยิ้ม เปิดใจหลังถูกรางวัลที่ 1 ไหว้พระจะเอาเงินไปทำบุญเห็นพระยิ้มให้

[![เอ๋ เชิญยิ้ม เปิดใจหลังถูกรางวัลที่ 1 ไหว้พระจะเอาเงินไปทำบุญเห็นพระยิ้มให้](https://www.khaosod.co.th/wpapp/uploads/2024/11/aey-12.jpg "เอ๋ เชิญยิ้ม เปิดใจหลังถูกรางวัลที่ 1 ไหว้พระจะเอาเงินไปทำบุญเห็นพระยิ้มให้")](https://www.khaosod.co.th/wpapp/uploads/2024/11/aey-12.jpg)

จากกรณีที่ เอ๋ สัปเหร่อ หรือ เอ๋ เชิญยิ้ม นักแสดงตลกชื่อดัง ที่กลายเป็นผู้โชคดีถูกรางวัลที่ 1 จำนวน 1 ใบ จากลอตเตอรี่พลัส รับทรัพย์เน้น ๆ จำนวน 6,000,000 บาท​ แถมยังถูกเลขท้าย 2 ตัว อีก 22 ใบนั้น

เมื่อเวลาประมาณ 18.30 น.​ นอทพันธ์ธวัชนาควิสุทธิ์ได้เดินทางไปที่บ้านเอ๋ เชิญยิ้ม ด้วยตัวเองเพื่อนำเงินไปให้

เอ๋ เชิญยิ้ม เปิดใจว่า “ตัวเองเคยซื้อหวยเมื่อก่อนนี้ เล่นหนักมาก แล้วเลิกไปก่อนหน้านี้ เพิ่งมาสมัครลอตเตอรี่พลัสเมื่อวันที่ 1 ที่ผ่านมาอยากเอาเงินมาทำบุญสลากนี้ก็เพิ่งซื้อช่วงเที่ยงที่ผ่านมา

[![](https://www.khaosod.co.th/wpapp/uploads/2024/11/not-ary.jpg)](https://www.khaosod.co.th/wpapp/uploads/2024/11/not-ary.jpg)

ก่อนที่จะซื้อไปไหว้พระที่ห้องพระ อยากเอาเงินไปซื้อผ้าห่มให้คนบนดอย เงยหน้าขึ้นมา รู้สึกเหมือนพระทั้งหิ้งยิ้มให้ หวังแค่ว่าจะถูกเลขท้าย 2 ตัว ซื้อไป 22 ใบขอทุนไปทำบุญ

พอไปเปิดดูเห็นข้อความเด้งมาว่า ถูกรางวัลที่ 1 ได้ 6 ล้าน คิดว่าคงเป็นข้อความที่บอกทุกคนว่า รางวัลที่ 1 คือ 6 ล้านบาท แต่ก็รู้แค่ว่าถูกเลขท้าย 22 ใบก็อุ่นใจว่ามีเงินทำบุญแล้ว

จากนั้น ก็ไปถามเมียว่า เขาบอกทำไมว่า ถูกรางวัลที่ 1 ได้ 6 ล้านบาท เมียเลยไปดู ถึงรู้ว่าถูกรางวัลที่ 1 จริงๆ ถึงดีใจกัน ผมบนบานไว้แล้ว ว่าถูกรางวัลที่ 1 จะไม่ให้ใครยืมเงินเลย” พร้อมด้วยเสียงหัวเราะ

โดยตอนท้าย เอ๋ เชิญยิ้ม ได้พา นอท ขึ้นไปกราบสิ่งศักดิ์สิทธิ์ที่บ้าน และได้จับเลขขอสิ่งศักดิ์สิทธิ์ให้โชคแฟนๆ ที่ติดตามอีกด้วย

[![](https://www.khaosod.co.th/wpapp/uploads/2024/11/lotto-4r.jpg)](https://www.khaosod.co.th/wpapp/uploads/2024/11/lotto-4r.jpg)