---
layout: post
code: "ART2411211157OQ09U6"
origin_url: "https://www.khaosod.co.th/entertainment/news_9515223"
image: "https://github.com/user-attachments/assets/2559f336-23e9-4c20-b4db-b7eeec1921b3"
title: "ข่าวสดมิวสิค-‘NEVONE’คลั่งรักแบบตะโกน ซิงเกิล3‘ต่อต้าน(Shout Out)’"
description: "ข่าวสดมิวสิค-‘NEVONE’คลั่งรักแบบตะโกน ซิงเกิล3‘ต่อต้าน(Shout Out)’ พร้อมประกาศความคลั่งรัก แบบต้านไม่ไหว"
category: "ENTERTAINMENT"
language: "th"
date: 2024-11-21T12:12:32.590Z
---

# ข่าวสดมิวสิค-‘NEVONE’คลั่งรักแบบตะโกน ซิงเกิล3‘ต่อต้าน(Shout Out)’

[![ข่าวสดมิวสิค-‘NEVONE’คลั่งรักแบบตะโกน ซิงเกิล3‘ต่อต้าน(Shout Out)’](https://www.khaosod.co.th/wpapp/uploads/2024/11/mi21.jpg "ข่าวสดมิวสิค-‘NEVONE’คลั่งรักแบบตะโกน ซิงเกิล3‘ต่อต้าน(Shout Out)’")](https://www.khaosod.co.th/wpapp/uploads/2024/11/mi21.jpg)

ข่าวสดมิวสิค-‘NEVONE’คลั่งรักแบบตะโกน ปล่อยซิงเกิล3‘ต่อต้าน(Shout Out)’ พร้อมประกาศความคลั่งรัก แบบต้านไม่ไหว

![](https://www.khaosod.co.th/wpapp/uploads/2024/11/2-NEVONE-MV-ต่อต้าน-Shout-Out.jpg)

หลังเสิร์ฟความฟีลกู๊ดกับซิงเกิลสอง **“เหตุผลข้อเดียว (I Mean)”** แล้ว ล่าสุด **“NEVONE (เนฟวัน)**” สี่หนุ่มวัยใสจาก BRIQ Entertainment ในเครือ RS Music อย่าง _‘โยชิ (Yoshi)’ พัทธนันท์ หยงเมธีวรากุล, ‘แทนคุณ (Thankhun)’ แทนคุณ ดาราศรีศักดิ์, ‘พร้อม (Prom)’ กฤชญาณ อรรถวิภัชน์ และ ‘ตะวัน (Tawan)’ ภูริจิวัจน์ เวียงวัฒนา_ ก็พร้อมประกาศความคลั่งรัก แบบต้านไม่ไหวในซิงเกิลที่สาม “ต่อต้าน (Shout Out)” โดยได้ ‘JET JUST IMPROVIZE’ รับหน้าที่โปรดิวเซอร์

![](https://www.khaosod.co.th/wpapp/uploads/2024/11/4-NEVONE-MV-ต่อต้าน-Shout-Out.jpg)

**4 หนุ่มเผยว่า** “เป็นการทำงานครั้งแรกร่วมกับพี่ JET JUST IMPROVIZE สนุกมากๆ นอกจากพี่ JET แล้วยังมีพี่ Proo Thunwa เข้ามาร่วมดูแลการอัดเสียง ทั้งแนะนำและไกด์การร้องจนทำให้พวกเราได้เทคนิคใหม่ๆ เยอะเลย

ส่วนที่เหนื่อยที่สุดต้องยกให้ช่วงซ้อมเต้น เพราะเกิดเหตุการณ์หลายอย่างมากๆ ทั้ง ‘แทนคุณ’ นิ้วซ้น ‘พร้อม’ เลือดกำเดาไหล แต่พวกเราก็ทุ่มเทกับเพลงนี้มาก บรรยากาศการถ่ายเอ็มวีก็สนุกมากๆ แต่ก็มีอุปสรรคเกิดขึ้น อย่างช่วงท้ายพาร์ตเต้น ‘โยชิ’ ข้อเท้าพลิก แต่ก็ยังเต็มที่ อดทนเต้นจนจบการถ่ายทำ

ADVERTISEMENT

_สำหรับซิงเกิลที่ 3 ต่อต้าน (Shout Out) เป็นเพลงที่พวกเรา NEVONE อยากบอกให้ทั้งโลกรู้ว่าเรารักทุกคนมากแค่ไหน พวกเราขอมอบเพลงนี้ให้ VENDY (เวนดี้) (ชื่อเรียกกลุ่มแฟนคลับ) อย่าลืมไปฟังกันเยอะๆ นะครับ_”

![](https://www.khaosod.co.th/wpapp/uploads/2024/11/17-NEVONE-MV-ต่อต้าน-Shout-Out.jpg)

**ติดตามชมมิวสิกวิดีโอ “ต่อต้าน (Shout Out)” จากฝีมือผู้กำกับฯ ‘Bestnuttha’** ได้ที่ Youtube : RS Music Thailand >> https://youtu.be/9Q4BKnK-YmA