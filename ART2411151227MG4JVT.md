---
layout: post
code: "ART2411151227MG4JVT"
origin_url: "https://www.khaosod.co.th/entertainment/news_9507508"
image: "https://github.com/user-attachments/assets/ef2b3b94-21e5-4aef-9c9d-b5a7390c6993"
title: "มิว ศุภศิษฏ์ ลาสิกขาแล้ว หลังเข้าพิธีอุปสมบทศึกษาพระธรรม 17 วัน"
description: "มิว ศุภศิษฏ์ ลาสิกขาแล้ว หลังเข้าพิธีอุปสมบทศึกษาพระธรรม 17 วัน ได้พบความสงบ เป็นอีกช่วงเวลาสำคัญในชีวิต พร้อมกลับมารับงานอย่างเต็มที่"
category: "ENTERTAINMENT"
language: "th"
date: 2024-11-15T14:56:26.985Z
---

# มิว ศุภศิษฏ์ ลาสิกขาแล้ว หลังเข้าพิธีอุปสมบทศึกษาพระธรรม 17 วัน

[![มิว ศุภศิษฏ์ ลาสิกขาแล้ว หลังเข้าพิธีอุปสมบทศึกษาพระธรรม 17 วัน](https://www.khaosod.co.th/wpapp/uploads/2024/11/miw15.jpg "มิว ศุภศิษฏ์ ลาสิกขาแล้ว หลังเข้าพิธีอุปสมบทศึกษาพระธรรม 17 วัน")](https://www.khaosod.co.th/wpapp/uploads/2024/11/miw15.jpg)

มิว ศุภศิษฏ์ ลาสิกขาแล้ว หลังเข้าพิธีอุปสมบทศึกษาพระธรรม 17 วัน ได้พบความสงบ เป็นอีกช่วงเวลาสำคัญในชีวิต พร้อมกลับมารับงานอย่างเต็มที่

![](https://www.khaosod.co.th/wpapp/uploads/2024/11/MEW-001.jpg)

หลังจากเข้าสู่ร่มกาสาวพัสตร์ เพื่อศึกษาพระธรรมและทดแทนคุณบิดามารดา สำหรับ **_“พระมิว ศุภศิษฏ์”_** หรือ **_“พระปุญญวัฑฒโน”_** ที่ตั้งใจประพฤติปฏิบัติธรรม เป็นระยะเวลานานกว่า 17 วัน _ในที่สุดก็ได้ฤกษ์ลาสิกขา เมื่อวันพฤหัสบดีที่ 14 พฤศจิกายน 2567_ ที่ผ่านมา ณ วัดราชบพิธสถิตมหาสีมารามราชวรวิหาร

โดยในระหว่างการอุปสมบท **_“พระมิว”_** ได้ปฏิบัติธรรมอย่างตั้งใจและจริงจัง ทั้งการศึกษาพระธรรม การปฏิบัติกิจวัตรของสงฆ์ ทั้งในกรุงเทพฯ และการเดินทางไปจำวัดที่วัดป่าในจังหวัดเชียงใหม่

![](https://www.khaosod.co.th/wpapp/uploads/2024/11/MEW1-1.jpg)

**หลังกลับสู่ทางโลก _“มิว ศุภศิษฏ์”_ เผยว่า** การเข้าพิธีอุปสมบทครั้งนี้ เป็นความตั้งใจของตัวเองที่อยากบวชมานานแล้ว เพราะส่วนตัวสนใจอยากศึกษาพุทธศาสนาอย่างจริงจัง ซึ่งคิดว่าช่วงเวลานี้ของชีวิตเหมาะสมที่สุด ที่จะได้ปฏิบัติตามวิถีชาวพุทธ ศึกษาพระธรรมคำสอนของพระสัมมาสัมพุทธเจ้า

ADVERTISEMENT

_โดยตลอดระยะการบวชเรียนนานกว่า 17 วัน ทำให้ผมได้พบกับความสงบอย่างมาก ได้เรียนรู้และเข้าใจหลักคำสอนต่าง ๆ อย่างลึกซึ้ง ผมขอกราบขอบพระคุณ วัดราชบพิธสถิตมหาสีมารามราชวรวิหาร วัดบุรณศิริมาตยาราม และวัดป่านาบุญ จังหวัดเชียงใหม่ ที่ทำให้ผมได้เข้าไปศึกษาพระธรรมตามที่ได้ตั้งใจเอาไว้ นับเป็นช่วงเวลาสำคัญในชีวิตของผมเลยครับ_

![](https://www.khaosod.co.th/wpapp/uploads/2024/11/MEW-2.jpg)

สุดท้ายนี้ขอขอบคุณแฟน ๆ ที่ร่วมอนุโมทนาบุญกับการอุปสมบทของผม และขอบคุณทุกความห่วงใยที่ส่งมาให้ อาการป่วยดีขึ้นมาก ใกล้หายเป็นปกติแล้วครับ ตอนนี้หลังลาสิกขาออกมา ผมเตรียมกลับมารับงานอย่างเต็มที่ พร้อมสร้างสรรค์ผลงานต่าง ๆ ออกมาให้ทุกคนได้รับชมกันแล้วครับ”