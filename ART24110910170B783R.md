---
layout: post
code: "ART24110910170B783R"
origin_url: "https://www.khaosod.co.th/sports/news_9497968"
image: "https://github.com/user-attachments/assets/c44437bd-ada2-40a6-b7e5-000201a0a36b"
title: "ซัปโปโร เสมอ โชนัน โอกาสรอดตกชั้นริบหรี่ อาจต้องพึ่งปาฏิหาริย์"
description: "คอนซาโดเล่ ซัปโปโร ทำได้ดีที่สุดเพียงลุกไปเสมอกับ โชนัน เบลล์มาเร่ เก็บเพิ่ม 1 คะแนน ยังรั้งรองบ๊วยของตาราง โอกาสรอดตกชั้นอาจต้องพึ่งปาฏิหาริย์"
category: "SPORTS"
language: "th"
date: 2024-11-09T10:21:32.161Z
---

# ซัปโปโร เสมอ โชนัน โอกาสรอดตกชั้นริบหรี่ อาจต้องพึ่งปาฏิหาริย์

[![ซัปโปโร เสมอ โชนัน โอกาสรอดตกชั้นริบหรี่ อาจต้องพึ่งปาฏิหาริย์](https://www.khaosod.co.th/wpapp/uploads/2024/11/hjuty.jpg "ซัปโปโร เสมอ โชนัน โอกาสรอดตกชั้นริบหรี่ อาจต้องพึ่งปาฏิหาริย์")](https://www.khaosod.co.th/wpapp/uploads/2024/11/hjuty.jpg)

ฟุตบอล เจลีก เมื่อวันที่ 9 พ.ย.67 ที่เลมอน แก๊ส สเตเดียม ฮิราสึกะ โชนัน เบลล์มาเร่ ทีมอันดับ 12 เปิดบ้านรับมือ คอนซาโดเล่ ซัปโปโร ต้นสังกัด “เช็ค” สุภโชค สารชาติ ที่รั้งอันดับ 19 ที่กำลังต้องการชัยชนะเพื่อลุ้นหนีตกชั้น

สำหรับ เจ้าบ้าน โชนัน ฟอร์มดีขึ้นมาในระยะหลัง ทำให้รอดพ้นการตกชั้นเกือบจะแน่นอนแล้ว ส่วนทีมเยือน ซัปโปโร ต้องการ 3 คะแนนในเกมนี้สถานเดียว เพื่อต่อลมหายใจไปลุ้นอีก 2 นัดที่เหลือ

ผลปรากฎว่า โชนัน เบลล์มาเร่ เปิดบ้านเสมอกับ คอนซาโดเล่ ซัปโปโร 1-1 ทำให้ ซัปโปโร เก็บเพิ่ม 1 คะแนน ทำให้มีเพิ่มเป็น 34 คะแนนจาก 36 นัด อยู่ในอันดับ 19 ต่อไป

สถานการณ์ลุ้นหนีตกชั้นของ ซัปโปโร ค่อนข้างยากลำบาก เพราะต้องเอาชนะ 2 เกมสุดท้าย ด้วยการยิ่งประตูคู่แข่งให้ได้มากที่สุด เนื่องจากผลต่างประตูได้-เสีย เป็นรองถึง 9 ลูก พร้อมกับภาวนา ให้ คาชิวา เรย์โซล ทีมอันดับ 17 ของตาราง แพ้รวดทั้ง 2 นัดด้วย

ภาพจาก : [Hokkaido Consadole Sapporo](https://www.facebook.com/consadoleInternational/photos_by?locale=th_TH)