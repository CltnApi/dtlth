---
layout: post
code: "ART241106084753BFAW"
origin_url: "https://www.khaosod.co.th/breaking-news/news_9492899"
image: "https://github.com/user-attachments/assets/110f5b69-0060-48d1-b2c2-1a8bfbdc5f5a"
title: "เปิดประวัติ นักแสดงอาวุโส 'บรรเจิดศรี ยมาภัย' แม่ของนักเขียนดัง จากไปอย่างสงบ"
description: "เปิดประวัติ นักแสดงอาวุโส 'บรรเจิดศรี ยมาภัย' ในวัย 100 ปี จากไปอย่างสงบ เผยผลงานละครขึ้นชื่อ วงการบันเทิงสุดเศร้า แฟนคลับอาลัย "
category: "HOT_NEWS"
language: "th"
date: 2024-11-06T08:52:24.247Z
---

# เปิดประวัติ นักแสดงอาวุโส 'บรรเจิดศรี ยมาภัย' แม่ของนักเขียนดัง จากไปอย่างสงบ

[![เปิดประวัติ นักแสดงอาวุโส 'บรรเจิดศรี ยมาภัย' แม่ของนักเขียนดัง จากไปอย่างสงบ](https://www.khaosod.co.th/wpapp/uploads/2024/11/Banchoet-Sri06-11-02.jpg "เปิดประวัติ นักแสดงอาวุโส 'บรรเจิดศรี ยมาภัย' แม่ของนักเขียนดัง จากไปอย่างสงบ")](https://www.khaosod.co.th/wpapp/uploads/2024/11/Banchoet-Sri06-11-02.jpg)

_**เปิดประวัติ นักแสดงอาวุโส ‘บรรเจิดศรี ยมาภัย’ ในวัย 100 ปี จากไปอย่างสงบ เผยผลงานละครขึ้นชื่อ วงการบันเทิงสุดเศร้า แฟนคลับอาลัย**_

วงการบันเทิงเศร้า สูญเสีย คุณยายบรรเจิดศรี ยมาภัย ในวัย 100 ปี นักแสดงอาวุโส โดยกำหนดการสวดอภิธรรม ณ ศาลา 10 วัดมกุฏกษัตริยารามราชวรวิหาร มีพิธีสวดอภิธรรม เวลา 18.30 น. วันที่ 7 พ.ย. – วันที่ 11 พ.ย.และวันที่ 12 พ.ย. มีพิธีฌาปนกิจ เวลา 17.00 น.

สำหรับประวัติ คุณยายบรรเจิดศรี ยมาภัย (2 มิถุนายน พ.ศ. 2467 – 6 พฤศจิกายน พ.ศ. 2567) เข้าสู่วงการแสดงเมื่ออายุราว 50 ปี มีผลงานการแสดงละครเรื่องแรก ๆ อย่าง ปู่โสมเฝ้าทรัพย์ , เคหาสน์สีแดง ปี 32 ละคร คู่กรรม (รับบทยายอังศุมาลิน) ปี 33 ละคร หลงเงาจันทร์

[![](https://www.khaosod.co.th/wpapp/uploads/2024/11/Banchoet-Sri-1-696x398.jpg)](https://www.khaosod.co.th/wpapp/uploads/2024/11/Banchoet-Sri-1.jpg)

ละคร ดาวพระศุกร์ ละครซิตคอม เรื่อง คู่กิ๊กพริกกะเกลือ ละครทวิภพ ละครบ้านทรายทอง รับบท พระองค์เจ้าหญิงพิศมัยดาราราย/เสด็จป้า บุพเพสันนิวาส รับบท ยายนวล สายโลหิต รับบท ยายนวล และเรื่องสุดท้ายคือ ละคร พรหมลิขิต รับบท ยายนวล

[![](https://www.khaosod.co.th/wpapp/uploads/2024/11/Banchoet-Sri-2.jpg)](https://www.khaosod.co.th/wpapp/uploads/2024/11/Banchoet-Sri-2.jpg)

นอกจากนี้ในปี 2537 ยังแสดงภาพยนตร์เรื่อง อำแดงเหมือนกับนายริด และทำให้ได้รับรางวัลชมรมวิจารณ์บันเทิง ครั้งที่ 5 ประจำปี 2537 ในสาขาผู้แสดงสมทบหญิงยอดเยี่ยม จากการแสดงภาพยนตร์เรื่องนี้

[![](https://www.khaosod.co.th/wpapp/uploads/2024/11/Banchoet-Sri-3.jpg)](https://www.khaosod.co.th/wpapp/uploads/2024/11/Banchoet-Sri-3.jpg)

คุณยายบรรเจิดศรีสมรสกับบุคคลนอกวงการ มีบุตร-ธิดา 2 คน คือ 1.อาจารย์ศัลยา สุขะนิวัตติ์ นักเขียนบทละครชื่อดัง และ 2.ดอน พฤกษ์พยุง นักแสดงชาวไทย

[![](https://www.khaosod.co.th/wpapp/uploads/2024/11/Banchoet-Sri-4.jpg)](https://www.khaosod.co.th/wpapp/uploads/2024/11/Banchoet-Sri-4.jpg)

รวมทั้งยังเป็นคุณย่าของ แดนดาว พฤกษ์พยุง หรือใช้ชื่อในการแสดงในพรหมลิขิตว่า แดนดาว ยมาภัย โดย ยมาภัย เป็นสกุลก่อนสมรสของบรรเจิดศรี และบรรเจิดศรีเป็นญาติกับมนฤดี ยมาภัย อดีตนักแสดงชาวไทย

[![](https://www.khaosod.co.th/wpapp/uploads/2024/11/Banchoet-Sri-5-696x525.jpg)](https://www.khaosod.co.th/wpapp/uploads/2024/11/Banchoet-Sri-5.jpg)

[![](https://www.khaosod.co.th/wpapp/uploads/2024/11/Banchoet-Sri-6-696x390.jpg)](https://www.khaosod.co.th/wpapp/uploads/2024/11/Banchoet-Sri-6.jpg)

[![](https://www.khaosod.co.th/wpapp/uploads/2024/11/Banchoet-Sri-7-696x388.jpg)](https://www.khaosod.co.th/wpapp/uploads/2024/11/Banchoet-Sri-7.jpg)