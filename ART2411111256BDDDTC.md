---
layout: post
code: "ART2411111256BDDDTC"
origin_url: "https://www.khaosod.co.th/sports/news_9500773"
image: "https://github.com/user-attachments/assets/256f70ca-4f14-44be-873d-fd0bb055da10"
title: "JAS ทุ่ม 1.9 หมื่นล้านบาท คว้าสิทธิ์ถ่ายทอดสด พรีเมียร์ลีก - เอฟเอคัพ 3 ฤดูกาล"
description: "JAS หรือ บริษัท จัสมิน อินเตอร์เนชั่นแนล จำกัด(มหาชน) ทุ่มมบประมานกว่า 1.9 หมื่นล้านบาท ในการคว้าลิขสิทธิ์ถ่ฟุตบอลายทอดสด พรีเมียร์ลีก - เอฟเอคัพ 3 ฤดูกาล"
category: "SPORTS"
language: "th"
date: 2024-11-11T13:06:10.177Z
---

# JAS ทุ่ม 1.9 หมื่นล้านบาท คว้าสิทธิ์ถ่ายทอดสด พรีเมียร์ลีก - เอฟเอคัพ 3 ฤดูกาล

[![JAS ทุ่ม 1.9 หมื่นล้านบาท คว้าสิทธิ์ถ่ายทอดสด พรีเมียร์ลีก - เอฟเอคัพ 3 ฤดูกาล](https://www.khaosod.co.th/wpapp/uploads/2024/11/Mancity3.jpg "JAS ทุ่ม 1.9 หมื่นล้านบาท คว้าสิทธิ์ถ่ายทอดสด พรีเมียร์ลีก - เอฟเอคัพ 3 ฤดูกาล")](https://www.khaosod.co.th/wpapp/uploads/2024/11/Mancity3.jpg)

บริษัท จัสมิน อินเตอร์เนชั่นแนล จำกัด(มหาชน) หรือ JAS แจ้งตลาดหลักทรัพย์ฯ คณะกรรมการบริษัทได้อนุมัติการเข้าทำธุรกรรมเพื่อให้บริษัทได้รับสิทธิแต่เพียงผู้เดียว (Exclusivity right) ในการถ่ายทอดสดภาพและเสียงรายการฟุตบอลพรีเมียร์ลีกและเอฟเอคัพ บนอินเทอร์เน็ตทีวี (Internet TV) และ ดิจิทัลทีวี (Digital TV) รวมถึงชุดวิดีโอสั้น (Clips package) ตลอดระยะเวลารายการฟุตบอลพรีเมียร์ลีกและเอฟเอคัพ 3 ฤดูกาล

โดยเริ่มตั้งแต่ต้นฤดูกาลฟุตบอลพรีเมียร์ลีกที่ 2025/26 หรือ 6 ฤดูกาล ในกรณีที่บริษัทได้รับแจ้งจาก FAPL เป็นลายลักษณ์อักษรภายในวันที่ 1 ธ.ค. 2567ในประเทศไทย ประเทศลาว และประเทศกัมพูชา โดยมีมูลค่ารวมทั้งสิ้น 559.98 ล้านดอลลาร์สหรัฐ หรือคิดเป็น 19,167.72 ล้านบาท

ในปัจจุบัน บริษัทย่อยของบริษัทประกอบธุรกิจบริการอินเทอร์เน็ตทีวี (Internet TV Business) โดย

(ก) บริษัท แจส ทีวี จำกัด (เดิมคือ บริษัท ทรี บีบี ทีวี จำกัด) ให้บริการแฟลตฟอร์มอินเทอร์เน็ตทีวีแก่ลูกค้าจำนวนกว่า 600,000 ราย ภายใต้ชื่อบริการ 3BB GIGATV ซึ่งได้รับใบอนุญาตจากสำนักงานคณะกรรมการกิจการกระจายเสียง กิจการโทรทัศน์ และโทรคมนาคมแห่งชาติ

(ข) บริษัท จัสมิน ซับมารีน เทเลคอมมิวนิเคชั่นส์ จำกัด ซึ่งดำเนินการจัดหา และรวบรวมคอนเทนต์ให้แก่ 3BB GIGATV

ปัจจุบัน 3BB GIGATV ให้บริการผ่านกล่อง Android Box ที่มีคอนเทนต์หลากหลาย ภายใต้ความร่วมมือกับพันธมิตรชั้นนำทั้งในและต่างประเทศในการจัดหาคอนเทนต์ที่หลากหลาย เช่น HBO CNN Bloomberg Tencent (We TV) MONOMAX BBC NHK รวมทั้งให้บริการแบบบอกรับสมาชิก (Subscription Channel) ภายใต้ความร่วมมือกับสมาคมฟุตบอลแห่งประเทศไทยในการให้บริการแพคบอลไทยลีคแบบรายเดือนและตลอดฤดูกาล รวมทั้งมีการให้บริการช่องกีฬาโดยเฉพาะอย่าง 3BB Sports One อีกด้วย

ดังนั้น ธุรกรรมถ่ายทอดสดฟุตบอลพรีเมียร์ลีกและเอฟเอคัพจัดอยู่ในประเภทเดียวกันกับธุรกิจหลักของกลุ่มบริษัทฯ กล่าวคือ ธุรกิจบริการอินเทอร์เน็ตทีวีที่กลุ่มบริษัทฯ ได้ดำเนินการอยู่แล้วข้างต้น รวมทั้งสามารถต่อยอดและขยายการดำเนินธุรกิจหลักที่ดำเนินการอยู่เข้าไปในประเทศลาวและประเทศกัมพูชาได้อีกด้วย

บริษัทฯ จะใช้แหล่งเงินทุนจากกระแสเงินสดของบริษัทฯ ซึ่ง ณ วันที่ 30 มิถุนายน 2567 บริษัทฯ มีเงินสดและรายการเทียบเท่าเงินสดเท่ากับจำนวน 4,678.47 ล้านบาท และการกู้ยืมเงินจากสถาบันการเงินซึ่งอยู่บริษัทฯ อยู่ระหว่างการดำเนินการเจรจากับสถาบันการเงินที่เกี่ยวข้อง นอกจากนี้ เนื่องจากการชำระค่าตอบแทนการได้ใช้สิทธิสำหรับฟุตบอลพรีเมียร์ลีกแบ่งเป็นรายงวดและสำหรับเอฟเอคัพแบ่งเป็นรายปี

ผลประโยชน์ที่คาดว่าจะเกิดขึ้น โดยกลุ่มบริษัทฯ สามารถขยายส่วนแบ่งตลาดของธุรกิจบริการอินเทอร์เน็ตทีวีและธุรกิจการจัดหาคอนเทนต์ซึ่งจะเพิ่มโอกาสในการทำให้บริษัทฯ สามารถก้าวขึ้นมาเป็นผู้นำในธุรกิจบริการอินเทอร์เน็ตทีวีและธุรกิจการจัดหาคอนเทนต์อย่างเต็มรูปแบบ และสอดคล้องกับแผนธุรกิจของกลุ่มธุรกิจของบริษัทฯ ที่จะผลักดันให้ธุรกิจบริการอินเทอร์เน็ตทีวีและธุรกิจการจัดหาคอนเทนต์เป็นเรือธง (Flagship)ของกลุ่มบริษัทฯ รวมทั้งการขยายธุรกิจร่วมกับพันธมิตรที่มีศักยภาพในตลาด ซึ่งการดำเนินการทั้งหมดนี้จะช่วยขยายฐานลูกค้าและเพิ่มอำนาจต่อรองทางการค้าของกลุ่มบริษัทฯ ได้อย่างมีนัยสำคัญ

นอกจากนี้ธุรกรรมถ่ายทอดสดฟุตบอลพรีเมียร์ลีกและเอฟเอคัพจะสามารถเพิ่มฐานลูกค้า คู่ค้าและเครือข่ายผู้ติดตามของกลุ่มบริษัทฯ รวมทั้งสมาชิกของธุรกิจบริการอินเทอร์เน็ตทีวี โดยเฉพาะอย่างยิ่งผู้บริโภคที่สนใจกีฬาฟุตบอลในประเทศไทย ประเทศลาว และประเทศกัมพูชา อีกทั้งบริษัทฯ ก าลังอยู่ในกระบวนการแต่งตั้งพันธมิตรที่มีความเชี่ยวชาญและประสบการณ์ เพื่อทำการตลาด และการถ่ายทอดสดฟุตบอลพรีเมียร์ลีกและเอฟเอคัพ ผ่านทางดิจิทัลทีวี (Digital TV) เพื่อให้ได้ประโยชน์สูงสุดจากธุรกรรมถ่ายทอดสดฟุตบอลพรีเมียร์ลีกและเอฟเอคัพ ซึ่งพันธมิตรดังกล่าวอาจจะเป็นคู่ค้าปัจจุบันที่มีศักยภาพ ซึ่งหากมีความคืบหน้า บริษัทฯ จะดำเนินการเปิดเผยข้อมูลและดำเนินการให้เป็นไปตามกฎหมายต่อไป

ทั้งนี้ บริษัทฯ คาดว่ากลุ่มบริษัทฯ จะมีรายได้เพิ่มขึ้นจากจำนวนสมาชิก สปอนเซอร์และโฆษณา