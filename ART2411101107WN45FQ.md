---
layout: post
code: "ART2411101107WN45FQ"
origin_url: "https://www.khaosod.co.th/special-stories/news_9499124"
image: "https://github.com/user-attachments/assets/2222d961-d092-4f42-bc87-7b22452ec03f"
title: "งานเข้า 'ใหม่ ดาวิกา'โพสต์ชวนจิ้นจินดาต้นหยง เจอทัวร์ #แบนแม่หยัว ลงระอุ"
description: "งานเข้า 'ใหม่ ดาวิกา' โพสต์ชวนจิ้นฟินจินดาต้นหยง สวน #แบนแม่หยัว ระอุพุ่งติดเทรนด์ เจอขบวนรถทัวร์ ฟาดเดือดเหมาะสมมั้ย?"
category: "SPECIAL_STORIES"
language: "th"
date: 2024-11-10T11:11:23.152Z
---

# งานเข้า 'ใหม่ ดาวิกา'โพสต์ชวนจิ้นจินดาต้นหยง เจอทัวร์ #แบนแม่หยัว ลงระอุ

[![งานเข้า 'ใหม่ ดาวิกา'โพสต์ชวนจิ้นจินดาต้นหยง เจอทัวร์ #แบนแม่หยัว ลงระอุ](https://www.khaosod.co.th/wpapp/uploads/2024/11/davika101167-11.jpg "งานเข้า 'ใหม่ ดาวิกา'โพสต์ชวนจิ้นจินดาต้นหยง เจอทัวร์ #แบนแม่หยัว ลงระอุ")](https://www.khaosod.co.th/wpapp/uploads/2024/11/davika101167-11.jpg)

**งานเข้า ‘ใหม่ ดาวิกา’ โพสต์ชวนจิ้นฟินจินดาต้นหยง สวน #แบนแม่หยัว ระอุพุ่งติดเทรนด์ เจอขบวนรถทัวร์ ฟาดเดือดเหมาะสมมั้ย?  
**

ยังคงเป็นประเด็นร้อนแรง ชาวเน็ตจับตาอย่างต่อเนื่อง หลัง ซีรีส์ดังอิงประวัติศาสตร์ **“แม่หยัว”** ของช่อง One31 ปรากฏฉากของแมวดำ ที่มีอาการชักกระตุก ตาเหลือก ก่อนจะกระตุก และนอนแน่นิ่งไปคล้ายกับเสียชีวิต จนเกิดดราม่า **#แบนแม่หยัว** พุ่งติดเทรนด์ X

แรงกระทั้งจี้ให้หน่วยงานที่เกี่ยวข้องเข้าไปตรวจสอบเลยทีเดียว นั่นรวมไปถึงการเคลื่อนไหวของเหล่านักแสดงก็ถูกจับตามองไปด้วย

โดยเฉพาะ **“ใหม่ ดาวิกา”** ตัวเอกของเรื่องที่รับบท ท้าวศรีสุดาจันทร์ หรือ แม่หยัว

[![](https://www.khaosod.co.th/wpapp/uploads/2024/11/davika101167-5.jpg)](https://www.khaosod.co.th/wpapp/uploads/2024/11/davika101167-5.jpg)

ที่ล่าสุดเจ้าตัว ออกมาเคลื่อนไหวด้วยการโพสต์ข้อความผ่านทางโลกออนไลน์ แพลตฟอร์ม X ในห้วงประเด็นดราม่า โดยมีข้อความว่า

**“ยังมีเรือนี้อยู่ไหมจ๊ะถ้ามีกดรีให้หน่อยเดี๋ยวแม่จะมีเซอร์ไพรส์ #จินดาตันหยง”** ซึ่งเป็นการสปอยคู่ของ จินดา(ใหม่) และ ตันหยง(เฟิร์น) ที่ก่อนหน้านี้ ก็ทำเอาแฟนๆ ชื่นชอบฉากในสระบัวที่ออนแอร์ไปก่อนหน้านี้

[![](https://www.khaosod.co.th/wpapp/uploads/2024/11/davika101167-12.jpg)](https://www.khaosod.co.th/wpapp/uploads/2024/11/davika101167-12.jpg)

ท่ามกลางมีคนเข้ามาตอบกลับ กันจำนวนมาก

**คอมเมนต์บางส่วนจากชาวเน็ต**  
\-เป็นดารามันสูงส่งกว่าชีวิตแมวเหรอ  
\-ปิดตอบกลับสตอรี่ทำไม กลัวคนด่าเหรอ ขายของไม่รู้เวล่ำเวลา ความเป็นคนมันหายไปไหนหมด  
\-ทวิตขายจิ้นในทวิตระหว่างที่เขาดราม่าเรื่องแมวได้ แทนที่จะมาตอบอะไรเรื่องแมวกับมาลบทวิตเงียบๆ แบบไม่สนใจอะไร  
\-คุณใหม่ คิดยังไงกับละครตัวเองที่มีการทารุณกรรมสัตว์คะ  
\-เห็นว่าเป็นคนรักสัตว์ รู้สึกอย่างไรกับฉากแมว

แต่ทว่าไม่นาน โพสต์ดังกล่าวก็หายไป แต่ก็มีการแคปภาพข้อมูลทัน โดยชาวเน็ตได้นำข้อความดังกล่าวมาโพสต์พร้อมแสดงความคิดเห็นว่า รู้สึกผิดหวังในตัวของ **“ใหม่ ดาวิกา”** ที่ไม่ออกมารับผิดชอบ และเพิกเฉยต่อประเด็นดังกล่าว

อีกทั้งจะบอกว่า **“ทำไมถึงไม่รู้สึกอะไรบ้างเลยเหรอ ที่กองละครทำทารุณกรรมสัตว์แบบนี้ และขายจิ้นไม่รู้จักเวล่ำเวลา พอทัวร์ลงก็เลยลบออกไป แสดงให้เห็นถึงความอิกนอร์ ไม่ได้เทคแอ็กชันอะไรเกี่ยวกับเรื่องนี้เลย”**

**,”โพสต์นี้หลายคนขอให้ใหม่ดาวิกาแสดงความเห็นกรณีวางยาแมวจนกระตุก ใหม่ไม่ตอบ แต่ลบโพสต์ทิ้ง”**

**,”เหลือจะเชื่อ อิ้กนอร์สุดๆ ไปเลยดิ ขายจิ้นไม่ดูเวล่ำเวลา พอทัวร์ลงเลยลบเนียนๆ แสดงว่าก็รู้กระแสโซเชียลตลอดนี่ แต่เงียบดีกว่างี้ปะ?”**



[![](https://www.khaosod.co.th/wpapp/uploads/2024/11/davika101167-4.jpg)](https://www.khaosod.co.th/wpapp/uploads/2024/11/davika101167-4.jpg)