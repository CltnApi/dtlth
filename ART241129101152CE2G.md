---
layout: post
code: "ART241129101152CE2G"
origin_url: "https://www.khaosod.co.th/breaking-news/news_9527713"
image: "https://github.com/user-attachments/assets/39e08825-fa81-455c-a656-1852f06a3962"
title: "กรมอุตุนิยมวิทยา ประกาศเตือน ฉบับที่ 9 ฝนหนัก-อากาศเย็น เปิดชื่อจังหวัดได้รับผลกระทบ"
description: "กรมอุตุนิยมวิทยา ประกาศเตือน ฉบับที่ 9 ฝนหนัก-อากาศเย็น เปิดชื่อจังหวัดได้รับผลกระทบ ภาคใต้ยังหนัก ระวังน้ำท่วมฉับพลัน น้ำป่าไหลหลาก "
category: "HOT_NEWS"
language: "th"
date: 2024-11-29T10:22:11.377Z
---

# กรมอุตุนิยมวิทยา ประกาศเตือน ฉบับที่ 9 ฝนหนัก-อากาศเย็น เปิดชื่อจังหวัดได้รับผลกระทบ

[![กรมอุตุนิยมวิทยา ประกาศเตือน ฉบับที่ 9 ฝนหนัก-อากาศเย็น เปิดชื่อจังหวัดได้รับผลกระทบ](https://www.khaosod.co.th/wpapp/uploads/2024/11/today-weather.jpg "กรมอุตุนิยมวิทยา ประกาศเตือน ฉบับที่ 9 ฝนหนัก-อากาศเย็น เปิดชื่อจังหวัดได้รับผลกระทบ")](https://www.khaosod.co.th/wpapp/uploads/2024/11/today-weather.jpg)

**กรมอุตุนิยมวิทยา ประกาศเตือน ฉบับที่ 9 ฝนหนัก-อากาศเย็น เปิดชื่อจังหวัดได้รับผลกระทบ ภาคใต้ยังหนัก ระวังน้ำท่วมฉับพลัน น้ำป่าไหลหลาก**

วันที่ 29 พ.ย.2567 [**กรมอุตุนิยมวิทยา**](https://www.tmd.go.th/) พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังค่อนข้างแรงจากประเทศจีนปกคลุมถึงภาคใต้ตอนบนและทะเลจีนใต้ ลักษณะเช่นนี้ทำให้บริเวณดังกล่าวมีอากาศเย็นลงกับมีลมแรง และอุณหภูมิจะลดลงอีก 1–2 องศาเซลเซียส โดยภาคตะวันออกเฉียงเหนือมีอากาศเย็นถึงหนาว ส่วนภาคเหนือ ภาคกลาง รวมทั้งกรุงเทพมหานครและปริมณฑล ภาคตะวันออก และภาคใต้ตอนบน มีอากาศเย็นในตอนเช้า

ขอให้ประชาชนในบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรงไว้ด้วย

สำหรับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังค่อนข้างแรง ในขณะที่มีหย่อมความกดอากาศต่ำปกคลุมบริเวณช่องแคบมะละกาและปลายแหลมมลายู ทำให้ภาคใต้ตอนล่างมีฝนตกหนักถึงหนักมากบางแห่งจนถึงวันที่ 30 พ.ย. 67

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งทำให้เกิดน้ำท่วมฉับพลัน น้ำป่าไหลหลาก และน้ำล้นตลิ่ง โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม รวมทั้งประชาชนในภาคใต้ฝั่งตะวันออกควรระวังอันตรายจากคลื่นที่ซัดเข้าหาฝั่งในระยะนี้ไว้ด้วย

สำหรับคลื่นลมบริเวณอ่าวไทยตอนล่างมีกำลังค่อนข้างแรง โดยมีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร ส่วนอ่าวไทยตอนบนมีคลื่นสูงประมาณ 2 เมตร ทะเลอันดามันมีคลื่นสูงประมาณ 1 เมตร ห่างฝั่งคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งจนถึงวันที่ 30 พ.ย. 67

**ฝุ่นละอองในระยะนี้:** ประเทศไทยมีการสะสมฝุ่นละออง/หมอกควันอยู่ในเกณฑ์น้อย เนื่องจากลมที่พัดปกคลุมประเทศไทยมีกำลังแรงและมีการระบายอากาศดี

**ภาคเหนือ**

อากาศเย็นในตอนเช้า กับมีลมแรง และอุณหภูมิจะลดลง 1–2 องศาเซลเซียส  
โดยมีฝนเล็กน้อยบางแห่ง  
อุณหภูมิต่ำสุด 17-21 องศาเซลเซียส  
อุณหภูมิสูงสุด 27-31 องศาเซลเซียส  
บริเวณยอดดอยอากาศหนาวถึงหนาวจัด อุณหภูมิต่ำสุด 7-14 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคตะวันออกเฉียงเหนือ**

อากาศเย็นถึงหนาว กับมีลมแรง และอุณหภูมิจะลดลง 1-2 องศาเซลเซียส  
อุณหภูมิต่ำสุด 13-19 องศาเซลเซียส  
อุณหภูมิสูงสุด 28-31 องศาเซลเซียส  
บริเวณยอดภูอากาศหนาวถึงหนาวจัด อุณหภูมิต่ำสุด 7-15 องศาเซลเซียส  
ลมตะวันออกเฉียงเหนือ ความเร็ว 15-30 กม./ชม.

**ภาคกลาง**

อากาศเย็นในตอนเช้า กับมีลมแรง และอุณหภูมิจะลดลงอีกเล็กน้อย  
อุณหภูมิต่ำสุด 19-22 องศาเซลเซียส  
อุณหภูมิสูงสุด 29-31 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคตะวันออก**

อากาศเย็นในตอนเช้า กับมีลมแรง และอุณหภูมิจะลดลงอีกเล็กน้อย  
อุณหภูมิต่ำสุด 20-25 องศาเซลเซียส  
อุณหภูมิสูงสุด 31-33 องศาเซลเซียส  
ลมตะวันออกเฉียงเหนือ ความเร็ว 20-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูงประมาณ 2 เมตร

**ภาคใต้(ฝั่งตะวันออก)**

ทางตอนบนของภาค อากาศเย็นในตอนเช้า กับมีลมแรง  
โดยมีฝนฟ้าคะนอง ร้อยละ 60 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดนครศรีธรรมราช พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 21-23 องศาเซลเซียส อุณหภูมิสูงสุด 26-32 องศาเซลเซียส

ตั้งแต่จังหวัดนครศรีธรรมราชขึ้นมา : ลมตะวันออกเฉียงเหนือ ความเร็ว 20-35 กม./ชม.  
ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

ตั้งแต่จังหวัดสงขลาลงไป : ลมตะวันออกเฉียงเหนือ ความเร็ว 20-40 กม./ชม.  
ทะเลมีคลื่นสูง 2-3 เมตร บริเวณที่มีฝนฟ้าคะนองคลื่นสูงมากกว่า 3 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 70 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดกระบี่ ตรัง และสตูล**  
อุณหภูมิต่ำสุด 23-25 องศาเซลเซียส อุณหภูมิสูงสุด 27-30 องศาเซลเซียส  
ลมตะวันออก ความเร็ว 20-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูงประมาณ 2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

อากาศเย็นในตอนเช้า กับมีลมแรง  
อุณหภูมิต่ำสุด 21-22 องศาเซลเซียส  
อุณหภูมิสูงสุด 30-32 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

กรมอุตุนิยมวิทยา พยากรณ์สภาพอากาศวันพรุ่งนี้



เวลา 17.00 น. **กรมอุตุนิยมวิทยา** ประกาศเรื่อง **ฝนตกหนักบริเวณภาคใต้ คลื่นลมแรงบริเวณอ่าวไทยตอนล่าง** **และอากาศหนาวเย็นบริเวณประเทศไทยตอนบน** **ฉบับที่ 9 (316/256****7****)** **(****มีผลกระทบจนถึงวันที่** **30** **พฤศจิกายน 256****7****)**

ความว่า บริเวณความกดอากาศสูงหรือมวลอากาศเย็นกำลังค่อนข้างแรงจากประเทศจีนปกคลุมถึงภาคใต้ตอนบนและทะเลจีนใต้ ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังค่อนข้างแรง ในขณะที่หย่อมความกดอากาศต่ำปกคลุมบริเวณช่องแคบมะละกาและปลายแหลมมลายู ทำให้ภาคใต้ตอนล่างมีฝนตกหนักถึงหนักมากบางแห่ง บริเวณ

ขอให้ประชาชนบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลัน น้ำป่าไหลหลาก และน้ำล้นตลิ่ง โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม รวมทั้งประชาชนในภาคใต้ฝั่งตะวันออกควรระวังอันตรายจากคลื่นที่ซัดเข้าหาฝั่ง

ส่วนคลื่นลมบริเวณอ่าวไทยตอนล่างมีกำลังค่อนข้างแรง โดยมีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร ส่วนอ่าวไทยตอนบนมีคลื่นสูงประมาณ 2 เมตร ทะเลอันดามันมีคลื่นสูงประมาณ 1 เมตร ห่างฝั่งคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่าง ควรงดออกจากฝั่งในช่วงวันดังกล่าวไว้ด้วย

สำหรับบริเวณประเทศไทยตอนบน และภาคใต้ตอนบนมีอากาศเย็นลงกับมีลมแรง และอุณหภูมิจะลดลงอีก 1–2 องศาเซลเซียส โดยภาคตะวันออกเฉียงเหนือมีอากาศเย็นถึงหนาว ส่วนภาคเหนือ ภาคกลาง รวมทั้งกรุงเทพมหานครและปริมณฑล ภาคตะวันออก และภาคใต้ตอนบนมีอากาศเย็นในตอนเช้า

ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่เย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรง

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา **[http://www.tmd.go.th](http://www.tmd.go.th/index.php)** หรือที่ 0-2399-4012-13 และ 1182 ได้ตลอด 24 ชั่วโมง

กรมอุตุนิยมวิทยา ประกาศเตือน ฉบับที่ 9 ฝนหนัก-อากาศเย็น

