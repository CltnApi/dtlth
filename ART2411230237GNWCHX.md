---
layout: post
code: "ART2411230237GNWCHX"
origin_url: "https://www.khaosod.co.th/entertainment/news_9517749"
image: "https://github.com/user-attachments/assets/388c73f2-0d77-46b0-bd5f-019945f0773e"
title: "เตือนแล้วอย่าไปยุ่ง พชร์ อานนท์ คุย ฟิล์ม แล้วทำไมทำแบบนั้น ถ้าผิดก็ติดคุก"
description: "ลั่นด่าให้ถูกคน พชร์ อานนท์ คุย ฟิล์ม แล้วทำไมถึงทำแบบนั้น ถ้าผิดก็ติดคุก เตือนแล้วอย่าไปยุ่งเรื่องพวกนี้ กูก็เป็นแค่สะพาน อย่ามาเหยียบย่ำสะพาน"
category: "ENTERTAINMENT"
language: "th"
date: 2024-11-23T03:01:54.867Z
---

# เตือนแล้วอย่าไปยุ่ง พชร์ อานนท์ คุย ฟิล์ม แล้วทำไมทำแบบนั้น ถ้าผิดก็ติดคุก

[![เตือนแล้วอย่าไปยุ่ง พชร์ อานนท์ คุย ฟิล์ม แล้วทำไมทำแบบนั้น ถ้าผิดก็ติดคุก](https://www.khaosod.co.th/wpapp/uploads/2024/11/pojfilmks2311679998.jpg "เตือนแล้วอย่าไปยุ่ง พชร์ อานนท์ คุย ฟิล์ม แล้วทำไมทำแบบนั้น ถ้าผิดก็ติดคุก")](https://www.khaosod.co.th/wpapp/uploads/2024/11/pojfilmks2311679998.jpg)

ลั่นด่าให้ถูกคน พชร์ อานนท์ คุย ฟิล์ม แล้วทำไมถึงทำแบบนั้น ถ้าผิดก็ติดคุก เตือนแล้วอย่าไปยุ่งเรื่องพวกนี้ กูก็เป็นแค่สะพาน อย่ามาเหยียบย่ำสะพาน เดี๋ยวจะโดนสะพานดีด

พชร์ อานนท์ เปิดใจแบบไม่กั๊กกับ ข่าวสดบันเทิง ถึงประเด็นที่โพสต์ถึง _“ฟิล์ม รัฐภูมิ โตคงทรัพย์” ว่า “เตือนแล้ว เตือนอีก เตือนจนกูเหนื่อย เจอกี่ครั้งกี่หนก็เตือน เหนื่อยใจจริงๆ สังหรณ์อะไรไม่เคยผิด”_ จนทำให้ตัวเองถูกมองว่าเข้าข้างเด็กของตนเองนั้น

ถ้าวงการบันเทิงไม่ได้พัก พชร์ อานนท์ ก็ไม่เคยได้พักเหมือนกัน?  
“ไม่ได้พักเลย แต่เดี๋ยวนะ เสือกเรื่องชาวบ้านน้อยลง เมื่อก่อนคืออยู่ๆมันก็เป็นข่าว เดี๋ยวนี้ เดี๋ยวมันก็มีข่าวคนโน้นคนนี้มา แต่เราไม่ไปเกาะ ไม่กระโดดไปเกาะปีกเขา เกาะขาเขา เพื่อที่จะให้ตัวเองดังเราไม่ได้เป็นคนอย่างนั้นไง”

“พูดขึ้นมาลอยๆ นะ เพราะคนจะบอกว่ามีข่าวไหน พชร์ อานนท์ ก็จะเข้าไปเกี่ยวข้อง อย่างข่าว ฟิล์ม เราต้องเกี่ยวข้องอยู่แล้ว เพราะเราเป็นคนพาเขาเข้ามาในวงการบันเทิง เขาก็ไปพูดเราในแง่เสียบ้าง ”

_“เราไม่ได้อยู่กินกับเขา เขาก็อยู่ของเขา เราก็อยู่ของเรา เขาจะไปทำอะไรก็เรื่องของเขา เราจะทำอะไรก็เรื่องของเรา พอเราเอาเขาเข้ามาทำงานในวงการบันเทิง ก็เป็นผู้มีพระคุณกันไป ”_

“แต่เราไม่ได้บอกเขาต้องทำอย่างโน้นทำอย่างนี้ เขาไปทำมันก็เรื่องของเขา เพราะฉะนั้นด่าก็ด่าเป็นคนๆไป กูก็เป็นแค่สะพานให้เขาข้ามไปเท่านั้นเอง เพราะฉะนั้นอย่ามาเหยียบย่ำสะพาน เดี๋ยวจะโดนสะพานดีด เพราะว่าเราไม่ได้สอนคือดูได้แค่พฤติกรรมตอนที่เขาอยู่กับเรา แต่หลังจากนั้นไม่รู้แล้ว”

ADVERTISEMENT

_“คนหาว่าพี่เข้าข้างฟิล์ม อะไรที่มันถูก เราก็เข้าข้าง อะไรที่ผิดเราก็ไม่เข้าข้าง ถูกก็ว่าถูกผิดก็ว่ากันไป ทำไมฟิล์มถึงทำแบบนั้นเพราะว่าฟิล์มไม่ได้เอานิสัยพี่ไปใช้”_

[![](https://www.khaosod.co.th/wpapp/uploads/2024/11/pojfilmks2311671.jpg)](https://www.khaosod.co.th/wpapp/uploads/2024/11/pojfilmks2311671.jpg)

“เพราะว่าพี่ไม่ได้ทำผิดแบบนั้นเลย พี่ไม่คิดที่จะทำอะไรที่มันทุจริตหรืออะไรที่มันโกง พี่ไม่เคยคิดที่จะทำ แต่ถ้าเกิดเขาจะคบกับพี่แล้วเอาสิ่งดีๆ ของพี่ไป พี่ก็ไม่ได้ว่าอะไร แต่ทีนี้ถ้าเกิดเขาไปทำพี่ไม่รู้พี่ไม่เห็นเพราะว่าพี่ไม่ได้เป็นลักษณะที่มันเป็นข่าว เพราะฉะนั้นด่าให้ถูกคน”

**_ได้คุยกับฟิล์มบ้างไหม ?_**  
_“ได้คุย เขาก็ถามพี่ว่า พี่พชร์ไม่เชื่อใจผมเหรอ_ ผมบอกว่าฟิล์มมึงจะทำอะไรก็ทำไปเถอะ ถ้าถูกก็ว่าไปตามถูก ถ้าผิดก็ว่าไปตามผิด เพราะว่าถ้าเกิดมาเชื่อใจกันตลอดทุกเรื่องมันก็ไม่ใช่ เพราะฉันไม่ได้อยู่กับเธอไม่ได้อยู่กับอยู่ด้วยกันตลอด 10 ปีคุยกันสองคน”

_**พอเห็นข่าวแล้วความรู้สึกเราไปทางไหนรู้สึกว่าเขาผิดหรือเปล่า ?**_  
“เราพูดไม่ได้เพราะเราไม่รู้ว่าเขาทำจริงหรือไม่จริง แต่ที่เราฟังมามันก็คือเสียงฟิล์มคลิปที่เขาเปิดกัน เราก็จำได้ว่าเป็นเสียงฟิล์มเพราะเราก็เคยคุยกับฟิล์มมาตั้งหลายครั้ง”

_**ตกใจไหมและมีคิดว่าน้องคนที่เรารู้จักจะไปทางนี้จริงเหรอ ?**_  
“เราไม่รู้ว่าเขาคิดอะไรอยู่เพราะเราไม่ได้อยู่กับเขาเราไม่ได้คุยกันทุกวันไม่รู้ว่าเขาคิดอะไรอยู่ แต่ถามว่าเขาแอบอ้างแต่มันก็ยังไม่สำเร็จไงมันก็เลยกลายเป็นว่าฟ้องได้แค่คดีหมิ่นประมาท แต่เราก็เข้าใจถ้าเกิดเขาทำผิดจริงเราถึงพูดไงว่าผิดก็ว่ากันไปตามผิดถูกก็ว่ากันไปตามถูกแต่เราก็ไม่อยากยุ่งเพราะมันไม่ใช่เรื่องของเรา”

_**กลัวมันจะไปถึงขั้นเขาต้องติดคุกไหม**_  
_“ถ้าเกิดเขาผิดมันก็ต้องติด ถ้าเกิดถูกเขาก็ไม่ติดคุกเราก็ไม่รู้เพราะเราไม่ได้อยู่กับเขา”_

_**ล่าสุดที่โพสต์บอกว่า “เหนื่อยเคยเตือนแล้ว ?**_  
“ก็พูดความจริง กูเคยเตือนมึงตั้งหลายครั้งแล้วว่าอย่ายุ่งกับเรื่องอย่างนี้ ก่อนหน้านี้เขาก็มีข่าวไปเกี่ยวกับ Forex 3D ที่ไปทำฝ่ายศิลป์อันนั้นเขาก็รอดออกมาแล้ว ก็มีข่าวโน้นนี้ตลอดเกี่ยวกับเรื่องพวกอย่างนี้ พี่ก็บอกว่า _“มึงอย่าไปยุ่งพวกพนันออนไลน์ อย่าไปยุ่งพวกแชร์ลูกโซ่ อย่าเข้าไปยุ่งพวกสีเทา อย่าเข้าไปยุ่ง”_ ”

“เราก็เตือนไปแบบนั้นเพราะที่ผ่านมาพอมีข่าวเรื่องพวกนี้ บางครั้งก็จะมีฟิล์มติดเข้าไปด้วยเราก็บอกว่าฟิล์มอย่าไปยุ่งเขาก็บอกว่าผมไม่ยุ่งหรอกครับ พี่เองไม่ยุ่งก็ไม่ยุ่งแต่มันก็มีข่าวฟิล์มขึ้นมาอีกเราไม่ได้เข้าข้างเด็กเราอย่างที่บอกผิดก็คือผิดถูกก็คือถูกก็ว่ากันไปตามเนื้อผ้า”