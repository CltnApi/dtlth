---
layout: post
code: "ART2410311907G9BDHQ"
origin_url: "https://www.khaosod.co.th/https://www.khaosod.co.th/special-stories/news_9485315"
image: "https://github.com/user-attachments/assets/e56d24c4-a67d-4e24-b479-13670cfd173c"
title: "ดิไอคอน เคลื่อนไหว หลังดีเอสไอรับเป็นคดีพิเศษ ประกาศปิดสำนักงานชั่วคราว"
description: "ดิไอคอน เคลื่อนไหว หลังดีเอสไอรับเป็นคดีพิเศษ ประกาศปิดสำนักงานชั่วคราว ส่วนกรณีความผิดตามพระราชกำหนดการกู้ยืมเงินที่เป็นการฉ้อโกงประชาชน (แชร์ลูกโซ่)"
category: "SPECIAL_STORIES"
language: "th"
date: 2024-10-31T19:11:25.949Z
---

# ดิไอคอน เคลื่อนไหว หลังดีเอสไอรับเป็นคดีพิเศษ ประกาศปิดสำนักงานชั่วคราว

[![ดิไอคอน เคลื่อนไหว หลังดีเอสไอรับเป็นคดีพิเศษ ประกาศปิดสำนักงานชั่วคราว](https://www.khaosod.co.th/wpapp/uploads/2024/11/ixon2.jpg "ดิไอคอน เคลื่อนไหว หลังดีเอสไอรับเป็นคดีพิเศษ ประกาศปิดสำนักงานชั่วคราว")](https://www.khaosod.co.th/wpapp/uploads/2024/11/ixon2.jpg)

**ดิไอคอน เคลื่อนไหว หลังดีเอสไอรับเป็นคดีพิเศษ ประกาศปิดสำนักงานชั่วคราว ส่วนกรณีความผิดตามพระราชกำหนดการกู้ยืมเงินที่เป็นการฉ้อโกงประชาชน (แชร์ลูกโซ่) นั้นอยู่ระหว่างการสืบสวนพยานหลักฐาน**
จากกรณีที่ [กรมสอบสวนคดีพิเศษ](https://www.dsi.go.th/th/Detail/5443322833dab5bec511d8a3af4fcef8) ได้มีคำสั่งรับสำนวนการสอบสวนกรณี มีผู้กล่าวหาบริษัท ดิไอคอนกรุ๊ป จำกัด กับพวก ในคดีความผิดทางอาญาฐานฉ้อโกงประชาชนและความผิดตามพระราชบัญญัติว่าด้วยการกระทำความผิดเกี่ยวกับคอมพิวเตอร์ฯ ตามที่กองบัญชาการตำรวจสอบสวนกลางได้ทำการสอบสวนและส่งมอบให้กรมสอบสวนคดีพิเศษ เป็นคดีพิเศษ ตามมาตรา 21 วรรคสอง
กรณีที่มีความผิดต่อเนื่องหรือเกี่ยวพันกับการกระทำความผิดอาญาฐานฟอกเงิน ซึ่งเป็นคดีพิเศษที่ 115/2567 ที่ได้ดำเนินการสอบสวนอยู่ในอำนาจของพนักงานสอบสวนคดีพิเศษที่จะต้องดำเนินการตามพระราชบัญญัติการสอบสวนพิเศษ พ.ศ. 2547 ไปแล้วก่อนหน้านี้ ส่วนกรณีความผิดตามพระราชกำหนดการกู้ยืมเงินที่เป็นการฉ้อโกงประชาชน (แชร์ลูกโซ่) นั้นอยู่ระหว่างการสืบสวนพยานหลักฐานด้านความเห็นจากสำนักงานเศรษฐกิจการคลัง หากการสอบสวนน่าเชื่อว่ามีการกระทำความผิดที่มีลักษณะเป็นการกู้ยืมเงินที่เป็นการฉ้อโกงประชาชนก็จะทำการแจ้งข้อกล่าวหาเพิ่มเติมได้ในภายหลัง
ล่าสุดวันที่ 1 พ.ย.2567 มีความเคลื่อนไหวจาก ดิไอคอน กรุ๊ป โดยเพจ The iCon Group ได้แจ้งว่า ประกาศปิดสำนักงาน (ชั่วคราว) ตั้งแต่ วันที่ 1 พ.ย.เป็นต้นไป
[![](https://www.khaosod.co.th/wpapp/uploads/2024/11/ddd.jpg)](https://www.khaosod.co.th/wpapp/uploads/2024/11/ddd.jpg)