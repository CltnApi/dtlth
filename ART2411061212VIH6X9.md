---
layout: post
code: "ART2411061212VIH6X9"
origin_url: "https://www.khaosod.co.th/sports/news_9493460"
image: "https://github.com/user-attachments/assets/517066ac-3d5b-4514-ac96-90578c772761"
title: "อัสสัมชัญศรีราชา เฮเปิดสนาม ฟุตบอลฉลอง 80 ปี ‘เอซีเอส’ ชิงถ้วยพระราชทานฯ"
description: "เมื่อวันที่ 6 พฤศจิกายน 2567 ภราดา ดร.พิสูตร วาปิโส ผู้อำนวยการโรงเรียนอัสสัมชัญศรีราชา เป็นประธานเปิดการแข่งขัน “เอซีเอส ฟุตบอล อินวิเตชั่น 2024”"
category: "SPORTS"
language: "th"
date: 2024-11-06T12:19:03.160Z
---

# อัสสัมชัญศรีราชา เฮเปิดสนาม ฟุตบอลฉลอง 80 ปี ‘เอซีเอส’ ชิงถ้วยพระราชทานฯ

[![อัสสัมชัญศรีราชา เฮเปิดสนาม ฟุตบอลฉลอง 80 ปี ‘เอซีเอส’ ชิงถ้วยพระราชทานฯ](https://www.khaosod.co.th/wpapp/uploads/2024/11/S__93872165.jpg "อัสสัมชัญศรีราชา เฮเปิดสนาม ฟุตบอลฉลอง 80 ปี ‘เอซีเอส’ ชิงถ้วยพระราชทานฯ")](https://www.khaosod.co.th/wpapp/uploads/2024/11/S__93872165.jpg)

เมื่อวันที่ 6 พฤศจิกายน 2567 ภราดา ดร.พิสูตร วาปิโส ผู้อำนวยการโรงเรียนอัสสัมชัญศรีราชา เป็นประธานเปิดการแข่งขัน “เอซีเอส ฟุตบอล อินวิเตชั่น 2024” ชิงถ้วยพระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี พร้อมทุนการศึกษารวมกว่า 300,000 บาท เนื่องในโอกาสเฉลิมฉลองครบ 80 ปี การก่อตั้งโรงเรียนอัสสัมชัญศรีราชา โดยมี ภราดาพิทยา เตื่อยตา รองผู้อำนวยการโรงเรียน/ประธานจัดการแขงขัน ภราดาวิหาร ศรีหาพล คุณพงษ์ศักดิ์ รัตนะเหลี่ยม นายกสมาคมผู้ปกครองและครูฯ พร้อมด้วยแขกผู้มีเกียรติ ร่วมงาน ณ สนามสิรินธร โรงเรียนอัสสัมชัญศรีราชา จ.ชลบุรี

สำหรับการแข่งขันฟุตบอล “เอซีเอส ฟุตบอล อินวิเตชั่น 2024” ชิงถ้วยพระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี จัดโดย โรงเรียนอัสสัมชัญศรีราชา ร่วมกับ สโมสร บีจี ปทุม ยูไนเต็ด มีทีมฟุตบอลระดับเยาวชนชั้นนำระดับประเทศ เข้าร่วมการแข่งขัน ระหว่างวันที่ 4 – 11 พฤศจิกายน 2567 ณ สนามสิรินธร และ สนามอุดมประเสริฐ โรงเรียนอัสสัมชัญศรีราชา จ.ชลบุรี ประกอบด้วย

รุ่นอายุไม่เกิน 14 ปี ได้แก่ อัสสัมชัญศรีราชา, วัดสุทธิวราราม, สามโคกองค์การบริหารส่วนจังหวัดปทุมธานี, สโมสรการท่าเรือ เอฟซี

รุ่นอายุไม่เกิน 16 ปี ได้แก่ อัสสัมชัญศรีราชา, พันท้ายนรสิงห์วิทยา, สวนกุหลาบวิทยาลัย, สโมสรการท่าเรือ เอฟซี

รุ่นอายุไม่เกิน 18 ปี ได้แก่ อัสสัมชัญศรีราชา, อัสสัมชัญ, ราชวินิตบางเขน, องค์การบริหารส่วนจังหวัดชัยนาท

การแข่งขัน คู่เปิดสนามอย่างเป็นทางการ เป็นการแข่งขัน รุ่นอายุ 18 ปี เป็นศึกดาร์บี้แมตช์ ระหว่าง โรงเรียนอัสสัมชัญศรีราชา พบ โรงเรียนอัสสัมชัญ ผลการแข่งขัน โรงเรียนอัสสัมชัญศรีราชา ชนะ โรงเรียนอัสสัมชัญ ไป 3-0 ประตู

สรุปผลการแข่งขันฟุตบอล “เอซีเอส ฟุตบอล อินวิเตชั่น 2024” เมื่อวันที่ 6 พฤศจิกายน 2567  
รุ่นอายุไม่เกิน 14 ปี อัสสัมชัญศรีราชา แพ้ วัดสุทธิวราราม 2-0, สามโคกองค์การบริหารส่วนจังหวัดปทุมธานี เสมอ สโมสรการท่าเรือ เอฟซี 1-1 ประตู

รุ่นอายุไม่เกิน 16 ปี อัสสัมชัญศรีราชา ชนะ สวนกุหลาบวิทยาลัย 2-1, สโมสรการท่าเรือ เอฟซี แพ้ พันท้ายนรสิงห์วิทยา 0-1

รุ่นอายุไม่เกิน 18 ปี อัสสัมชัญศรีราชา ชนะ อัสสัมชัญ 3-0, ราชวินิตบางเขน แพ้ อบจ.ชัยนาท 3-5 ประตู

สำหรับ โปรแกรมการแข่งขัน รอบแรก นัดต่อไป วันที่ 8 พฤศจิกายน 2567 ที่สนามสิรินธร  
เวลา 10.00 น. รุ่น 14 ปี โรงเรียนอัสสัมชัญศรีราชา พบ สโมสรการท่าเรือ เอฟซี  
เวลา 13.00 น. รุ่น 16 ปี โรงเรียนอัสสัมชัญศรีราชา พบ สโมสรการท่าเรือ เอฟซี  
เวลา 15.00 น. รุ่น 18 ปี โรงเรียนอัสสัมชัญศรีราชา พบ โรงเรียน อบจ.ชัยนาท

ที่สนามอุดมประเสริฐ เวลา 10.00 น. รุ่น 14 ปี โรงเรียนวัดสุทธิวราราม พบ โรงเรียนสามโคกองค์การบริหารส่วนจังหวัดปทุมธานี  
เวลา 13.00 น. รุ่น 16 ปี โรงเรียนพันท้ายนรสิงห์วิทยา พบ โรงเรียนสวนกุหลาบวิทยาลัย  
เวลา 15.00 น. รุ่น 18 ปี โรงเรียนอัสสัมชัญ พบ โรงเรียนราชวินิตบางเขน

ติดตามข้อมูลและผลการแข่งขันเพิ่มเติมได้ที่เพจโรงเรียนอัสสัมชัญศรีราชา – https://www.facebook.com/@ACS2487