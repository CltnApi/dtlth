---
layout: post
code: "ART241109074620QHMM"
origin_url: "https://www.khaosod.co.th/special-stories/news_9497685"
image: "https://github.com/user-attachments/assets/b9b72d69-df44-45fa-a548-0ec822d62bce"
title: "สัตวแพทยสภา เคลื่อนไหว ปมดราม่าซีรีส์ แม่หยัว วางยาสลบแมว ผู้กำกับเตรียมโชว์ใบรับรองแพทย์"
description: "สัตวแพทยสภา เคลื่อนไหว ปมดราม่าซีรีส์ แม่หยัว วางยาสลบแมว ผู้กำกับเตรียมโชว์ใบรับรองแพทย์  กลายเป็นประเด็นดราม่าและถูกวิพากษ์วิจารณ์อย่างหนัก"
category: "SPECIAL_STORIES"
language: "th"
date: 2024-11-09T07:50:27.289Z
---

# สัตวแพทยสภา เคลื่อนไหว ปมดราม่าซีรีส์ แม่หยัว วางยาสลบแมว ผู้กำกับเตรียมโชว์ใบรับรองแพทย์

[![สัตวแพทยสภา เคลื่อนไหว ปมดราม่าซีรีส์ แม่หยัว วางยาสลบแมว ผู้กำกับเตรียมโชว์ใบรับรองแพทย์](https://www.khaosod.co.th/wpapp/uploads/2024/11/cat4.jpg "สัตวแพทยสภา เคลื่อนไหว ปมดราม่าซีรีส์ แม่หยัว วางยาสลบแมว ผู้กำกับเตรียมโชว์ใบรับรองแพทย์")](https://www.khaosod.co.th/wpapp/uploads/2024/11/cat4.jpg)

สัตวแพทยสภา เคลื่อนไหว ปมดราม่าซีรีส์ แม่หยัว วางยาสลบแมว ผู้กำกับเตรียมโชว์ใบรับรองแพทย์ กลายเป็นประเด็นดราม่าและถูกวิพากษ์วิจารณ์อย่างหนัก

สำหรับละครเรื่อง แม่หยัว ตอนที่ 5 ซึ่งมีฉากที่แมวถูกวางยาตายในเรื่อง โดยในฉาก แมวได้กระตุก ตัวเกร็ง ทำให้มีหลายคนเป็นห่วง โดยหลายคน รวมถึงสัตวแพทย์ ออกมาแสดงความเป็นห่วง เนื่องจากการวางยาสลบทุกครั้ง มีความเสี่ยงต่อชีวิตสัตว์

เพราะจะไปกดการทำงานของระบบหายใจและไหลเวียนเลือด และอาจทำให้สำลักได้ เพราะสัตว์ควบคุมการอาเจียนไม่ได้ รวมถึงยาซึมเหนี่ยวนำจะทำให้สัตว์อ้วก และตั้งคำถามว่า ทำไมกองถ่ายถึงเลือกวิธีนี้

ล่าสุดทาง สัตวแพทยสภา ประเทศไทย ออดมาเคลื่อนไหว โดยแจ้งว่า ตาม​ที่​มี​หลาย​ท่าน​ ได้​ส่ง​ภาพของแมวซึ่งปรากฏในสื่อโซเชียลมีเดียขณะนี้ และมีข้อกังวล​จากการอ้างถึงว่าอาจมีการใช้ยาสลบ ในการถ่ายทำละคร ทางสัตวแพทยสภาได้รับ​ทราบข้อมูล​ดังกล่าว​แล้ว​ และจะดำเนินการตามขั้นตอนต่อไปครับ

สัตวแพทยสภา เคลื่อนไหว ปมดราม่าซีรีส์ แม่หยัว วางยาสลบแมว ผู้กำกับเตรียมโชว์ใบรับรองแพทย์

ขณะที่ทางผู้กำกับละครเรื่องนี้ ได้อัดคลิปชี้แจงถึงประเด็นดังกล่าว ระบุว่า “การถ่ายทำมีการวางยาสลบจริง แต่ได้รับการดูแลจากเจ้าของและผู้เชี่ยวชาญอย่างดีในทุกๆขั้นตอน

หลังการถ่ายทำน้องแมวฟื้นขึ้นมาและใช้ชีวิตเป็นปกติ และ ทีมงานได้มีการขอคลิปสุขภาพน้องแมวให้ส่งมาดูหลังจากวันถ่ายทำอีกหลายครั้ง

แต่เพื่อความสบายใจของทุกฝ่าย เมื่อทราบเรื่องวันนี้ ทางทีมได้มีการติดต่อโมเดลลิ่งสัตว์ที่ดูแลรับผิดชอบ ให้ถ่ายคลิปอัพเดทของวันนี้ และให้นำแมวไปตรวจสุขภาพ เพื่อยืนยันถึงสุขภาพแมวอีกครั้ง

เมื่อทราบถึงความกังวลใจ เราไม่ได้นิ่งนอนใจ และกำลังรวบรวมข้อมูลเพื่อมาชี้แจงครับ  
และนี่คือคลิปน้องแมว ณ ปัจจุบันครับ ส่วนใบรับรองแพทย์จะนำมาให้ทุกท่านดูอีกครั้งเมื่อตรวจสุขภาพน้องแมวเสร็จเรียบร้อยครับ”

อ่าน [ผู้กำกับ อัดคลิปชี้แจง ดราม่าแมว ละครดัง แม่หยัว วางยาสลบจริง อัพเดตอาการหลังฟื้น](https://www.khaosod.co.th/special-stories/news_9497644)

อ่าน [วิจารณ์ซีรีส์ “แม่หยัว” ใช้ยาสลบน้องแมวจนชักจริง เหมาะสมไหม?](https://www.khaosod.co.th/special-stories/news_9497563)