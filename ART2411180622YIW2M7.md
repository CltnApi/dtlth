---
layout: post
code: "ART2411180622YIW2M7"
origin_url: "https://www.khaosod.co.th/sports/news_9510339"
image: "https://github.com/user-attachments/assets/777cb8a4-bdf3-42e6-80dc-8bdfeede6cdc"
title: "บาส เดชาพล ขอบคุณแฟนแบด หลังสลับคู่ใหม่ก่อนคว้าแชมป์แรก"
description: "\"บาส\" เดชาพล พัววรานุเคราะห์ นักแบดมินตันชาวไทย โพสต์ข้อความหลังจากคว้าแชมป์ประเภทคู่ผสม ในรายการ คุมาโมโตะ มาสเตอร์ส เจแปน 2024"
category: "SPORTS"
language: "th"
date: 2024-11-18T06:27:45.392Z
---

# บาส เดชาพล ขอบคุณแฟนแบด หลังสลับคู่ใหม่ก่อนคว้าแชมป์แรก

[![บาส เดชาพล ขอบคุณแฟนแบด หลังสลับคู่ใหม่ก่อนคว้าแชมป์แรก](https://www.khaosod.co.th/wpapp/uploads/2024/11/bass-1.jpg "บาส เดชาพล ขอบคุณแฟนแบด หลังสลับคู่ใหม่ก่อนคว้าแชมป์แรก")](https://www.khaosod.co.th/wpapp/uploads/2024/11/bass-1.jpg)

“บาส” เดชาพล พัววรานุเคราะห์ นักแบดมินตันชาวไทย โพสต์ข้อความหลังจากคว้าแชมป์ประเภทคู่ผสม ในรายการ คุมาโมโตะ มาสเตอร์ส เจแปน 2024

โดย เดชาพล สลับไปจับคู่กับ “เฟม” ศุภิสรา เพียวสามพราน นักแบดมินตันรุ่นน้อง ก่อนจะผงาดคว้าแชมป์ในรายการ คุมาโมโตะ มาสเตอร์ส เจแปน 2024 ทัวร์นาเมนต์ระดับซูเปอร์ 500 ซึ่งถือเป็นแชมป์แรกของทั้งคู่

หลังการแข่งขัน บาส เดชาพล ได้โพสต์ข้อความผ่านทางอินสตราแกรมส่วนตัว โดยระบุว่า “ขอบคุณทุกคนที่สนับสนุนพวกเรา และเดินหน้าต่อไป”

“แชมป์แรกของคู่เรา ขอขอบคุณกำลังใจจากคนไทยทุกคนมากๆนะครับ ยังไม่พอแค่นี้ มุ่งมั่นต่อไป สู้เว้ยบาสสส”



