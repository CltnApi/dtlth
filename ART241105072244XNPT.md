---
layout: post
code: "ART241105072244XNPT"
origin_url: "https://www.khaosod.co.th/breaking-news/news_9489676"
image: "https://github.com/user-attachments/assets/7c57aca2-9730-4d04-b9df-b9cc6b0efa6a"
title: "ทำธุรกิจกับดิไอคอนมา 3 ปีกว่า เน้นขายสินค้าเป็นหลัก พยานฝั่งบอสพอลเผย เหตุตัดสินใจทำ"
description: "ทำธุรกิจกับดิไอคอนมา 3 ปีกว่า เน้นขายสินค้าเป็นหลัก พยา..."
category: "HOT_NEWS"
language: "th"
date: 2024-11-05T07:31:54.010Z
---

# ทำธุรกิจกับดิไอคอนมา 3 ปีกว่า เน้นขายสินค้าเป็นหลัก พยานฝั่งบอสพอลเผย เหตุตัดสินใจทำ

[![ทำธุรกิจกับดิไอคอนมา 3 ปีกว่า เน้นขายสินค้าเป็นหลัก พยานฝั่งบอสพอลเผย เหตุตัดสินใจทำ](https://www.khaosod.co.th/wpapp/uploads/2024/11/payan2.jpg "ทำธุรกิจกับดิไอคอนมา 3 ปีกว่า เน้นขายสินค้าเป็นหลัก พยานฝั่งบอสพอลเผย เหตุตัดสินใจทำ")](https://www.khaosod.co.th/wpapp/uploads/2024/11/payan2.jpg)

**ทำธุรกิจกับดิไอคอนมา 3 ปีกว่า เน้นขายสินค้าเป็นหลัก พยานฝั่งบอสพอลเผย เหตุตัดสินใจทำ ลองกิน-ใช้มาก่อน ได้ผลเลยลงมือทำ ยอมรับมีคดีความ ลูกค้าหลายคนตกใจ**

วันที่ 4 พ.ย.67 จากกรณี นายวิฑูรย์ เก่งงาน ทนายความของ นายวรัตน์พล วรัทย์วรกุล หรือ บอสพอล ได้พาพยานกว่า 20 คน มาให้ข้อมูลกับตำรวจ เพื่ออยากให้ทุกคนเห็นข้อมูลในหลายด้าน ตามที่เสนอข่าวไปแล้วนั้น **อ่านข่าว [พยานฝ่าย บอสพอล ให้ข้อมูลกับตำรวจ เผยอยากตอบแทนบุญคุณ บริษัทให้ชีวิตใหม่](https://www.khaosod.co.th/breaking-news/news_9489621)**

ล่าสุด นายมอส พยานอีกหนึ่งคน ที่ขายสินค้าของดิไอคอนแบบออนไลน์ กล่าวว่า ตนเริ่มทำธุรกิจของดิไอคอนมา 3 ปีกว่า โดยเริ่มจากการลองกิน-ใช้สินค้าก่อน ยอมรับว่าก่อนหน้านี้ตนขายของออนไลน์มาก่อน แล้วหาสินค้าที่เข้ากับตัวเรา กินใช้แล้วโอเค จึงตัดสินใจขาย และตนขายมานานหลายปีแล้ว ก็มีลูกค้าที่ซื้อสินค้ากับตนตกใจ แล้วตนก็ไม่ได้ไปชักชวนอะไร แล้วถ้าตนกินแล้วไม่เห็นผลก็ไม่ขายอยู่แล้ว

ส่วนพอเป็นคดีความไม่ได้มีผลกับขายสินค้า เพราะตนใช้ตัวเองในการดูแลลูกค้า อาจจะแค่ตกใจกับกระแสข่าว พอได้พูดคุยอธิบายลูกค้าก็เข้าใจ และลูกค้าส่วนใหญ่มีสินค้าที่กินใช้อยู่ปกติ ลูกค้าก็มีตกใจเรื่องของ อ.ย. ของสินค้า ซึ่งตนได้อัพเดตข้อมูลโดยการนำไปเช็กในเว็บไซต์ของ อ.ย. เพื่อไม่ให้ลูกค้ากังวล ซึ่งส่วนใหญ่ตกใจแต่ไม่ได้เลิกทาน

ส่วนตั้งแต่เป็นคดีความ ก็ปิดแอด เปลี่ยนมาเป็นการสื่อสารแบบไลฟ์สด เพราะใช้ตัวเองในการขายสินค้า ทั้งนี้ไม่ได้กังวล เรื่องสินค้าเพราะมีการตรวจสอบมาอย่างดี และยืนยันว่า สินค้าขายได้และตนก็ขายมานานแล้ว ซึ่งการเข้ามาทำธุรกิจดิไอคอนสามารถเลือกได้ว่าจะขายของหรือหาสมาชิก แต่เน้นการขายของเป็นแกนหลัก และส่วนตัวก็เน้นขายของ และยังไม่เคยหาสมาชิกมาเปิดบิล และตนก็จะเน้นอยากขายของและดูแลลูกค้าที่ซื้อสินค้ามากกว่า

