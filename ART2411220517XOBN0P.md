---
layout: post
code: "ART2411220517XOBN0P"
origin_url: "https://www.khaosod.co.th/special-stories/news_9516314"
image: "https://github.com/user-attachments/assets/224d45f6-8473-48f6-a49a-d472e6742d16"
title: "ลูกค้าสู้มา แม่ค้าสู้กลับ! ไวรัลเค้กสุดอลังการ ทำตามบรีฟเป๊ะ ยกภูเขา-แม่น้ำ มาครบ"
description: "ลูกค้าสู้มา แม่ค้าสู้กลับ! ไวรัลเค้กสุดอลังการ ทำตามบรีฟเป๊ะ ยกทั้ง ภูเขา แม่น้ำ ป่า เหล่าสัตว์ มาครบ โซเชียลแห่ชื่นชมฝีมือ ไม่ได้แค่ทำถึง แต่ทำเกิน"
category: "SPECIAL_STORIES"
language: "th"
date: 2024-11-22T05:41:02.255Z
---

# ลูกค้าสู้มา แม่ค้าสู้กลับ! ไวรัลเค้กสุดอลังการ ทำตามบรีฟเป๊ะ ยกภูเขา-แม่น้ำ มาครบ

[![ลูกค้าสู้มา แม่ค้าสู้กลับ! ไวรัลเค้กสุดอลังการ ทำตามบรีฟเป๊ะ ยกภูเขา-แม่น้ำ มาครบ](https://www.khaosod.co.th/wpapp/uploads/2024/11/cake-cake-02.jpg "ลูกค้าสู้มา แม่ค้าสู้กลับ! ไวรัลเค้กสุดอลังการ ทำตามบรีฟเป๊ะ ยกภูเขา-แม่น้ำ มาครบ")](https://www.khaosod.co.th/wpapp/uploads/2024/11/cake-cake-02.jpg)

**ลูกค้าสู้มา แม่ค้าสู้กลับ! ไวรัลเค้กสุดอลังการ ทำตามบรีฟเป๊ะ ยกทั้ง ภูเขา แม่น้ำ ป่า เหล่าสัตว์ มาครบ โซเชียลแห่ชื่นชมฝีมือ ไม่ได้แค่ทำถึง แต่ทำเกิน**

เมื่อวันที่ 22 พฤศจิกายน 2567 กลายเป็นไวรัลไปทั่วโลกโซเชียลขณะนี้ เมื่อทางเพจ **The Muggle’s** แชร์ภาพเค้กสุดอลังการที่จัดทำขึ้นตามความต้องการของลูกค้า พร้อมเขียนแคปชั่นว่า **“ลูกค้าสู้มา แม่ค้าสู้กลับ #บรีฟเค้ก”**

พร้อมแนบภาพรายละเอียด **แบบที่ลูกค้าบรีฟ** ได้แก่ บริเวณด้านข้างเป็นสีครีม ส่วนตรงด้านหน้าเค้กจะเป็นสีเขียว และมีลวดลายต้นสน ขณะที่ด้านบนจะถูกประดับประดาไปด้วยต้นซากุระ เบื้องหลังมีภูเขาที่มีน้ำตกไหลสู่ลำธาร ด้านข้างมีเสือ และแมวอยู่คนละฝั่งของแม่น้ำ กำลังดื่มด่ำธรรมชาติและมองหน้ากัน

เรียกได้ว่า แค่เห็นบรีฟก็มีชวนอึ้ง นับเป็นงานที่ท้าทายเหล่าสายเบเกอรีจริง ๆ

ภาพประกอบ

แต่ไม่มีอะไรยากไปกว่าความพยายามและแพชชั่นในการทำขนมที่แม่ค้ามี เมื่อลูกค้าสู้มา แม่ค้าก็ขอสู้กลับ งัดฝีมือและเทคนิคลับทั้งหมดที่มีออกมาใช้อย่างเต็มที่ จัดเต็มรังสรรค์เค้กสุดอลังการ จนผลงานออกมาตามบรีฟแบบเป๊ะมาก

โดยผู้สร้างสรรค์ผลงานชิ้นนี้ คือ **คุณฮารุ ชนากานต์ ศรีพิพัฒนกุล** เจ้าของร้าน The muggle’s เธอเผยว่า “เค้กดังกล่าวมีขนาด 2 ปอนด์ เป็นเค้กครีมสด ที่มีสตรอว์เบอร์รี่สดด้านใน”

สำหรับราคาเค้กสุดอลังการนี้ คือ 1,100 บาทเท่านั้น ซึ่ง **คุณฮารุ** บอกว่า เธอเต็มที่สุด ๆ ทำเกินบรีฟ เกินงบ ใส่สุด นับเป็นกำไรลูกค้ามาก ๆ

สำหรับใครที่ชื่นชอบเค้กสุดอลังการนี้ สามารถไปซื้อได้ที่ร้าน The muggle’s ซึ่งกำลังจะมีเปิดหน้าร้านที่ จังหวัดพิษณุโลก และสามารถติดตามคอนเทนต์ต่าง ๆ ได้ทางเพจ หรือ tiktok: themuggle.s

ภาพประกอบ



ที่มา : [The Muggle’s](https://www.facebook.com/photo?fbid=1097665999027402&set=a.403178301809512)