---
layout: post
code: "ART2411031443JQFBPS"
origin_url: "https://www.khaosod.co.th/sports/news_9488680"
image: "https://github.com/user-attachments/assets/c970742c-437e-4154-9fa8-9a03df81f0da"
title: "หนองบัว ฟอร์มโหดเปิดบ้านไล่ถล่มขอนแก่นยับเยินศึกไทยลีกดาร์บีแมตช์อีสาน"
description: "หนองบัว พิชญ เอฟซี แม้จะครองบอลน้อยกว่าแต่ว่าอาศัยการจบสกอร์ที่สุดแสนจะเฉียบคมไทยถล่มขอนแก่นขาดลอยศึกไทยลีกดาร์บีแมตช์อีสาน"
category: "SPORTS"
language: "th"
date: 2024-11-03T14:47:33.072Z
---

# หนองบัว ฟอร์มโหดเปิดบ้านไล่ถล่มขอนแก่นยับเยินศึกไทยลีกดาร์บีแมตช์อีสาน

[![หนองบัว ฟอร์มโหดเปิดบ้านไล่ถล่มขอนแก่นยับเยินศึกไทยลีกดาร์บีแมตช์อีสาน](https://www.khaosod.co.th/wpapp/uploads/2024/11/Nhongbua.jpg "หนองบัว ฟอร์มโหดเปิดบ้านไล่ถล่มขอนแก่นยับเยินศึกไทยลีกดาร์บีแมตช์อีสาน")](https://www.khaosod.co.th/wpapp/uploads/2024/11/Nhongbua.jpg)

หนองบัว พิชญ เอฟซี แม้จะครองบอลน้อยกว่าแต่ว่าอาศัยการจบสกอร์ที่สุดแสนจะเฉียบคมไทยถล่มขอนแก่นขาดลอยศึกไทยลีกดาร์บีแมตช์อีสาน

“พญาไก่ชน” หนองบัว พิชญ เอฟซี เปิดบ้านที่พิชญ สเตเดียม รับการมาเยือนของ “จงอางผยอง”ขอนแก่น ยูไนเต็ด ดาร์บีแมตช์ภาคอีสานฟุตบอลไทยลีก 2024-25 เมื่อ 3 พ.ย.

เกมนี้แม้ว่าเจ้าบ้านจะครองบอลได้น้อยกว่าเล็กน้อยแต่อาศัยการจบสกอร์ที่เฉียบคม ขึ้นนำก่อนตั้งแต่นาทีที่ 3 จาก เปาโล คอนราโด จากนั้นนาที 36 อาโบเบเกอร์ อิซา ซัดให้หนองบัวหนีเป็น 2-0 เท่านั้นไม่พอนาที 45+3 ภากร สีแก้วนิต บวกประตู้เจ้าถิ่นนำห่าง 3-0

ครึ่งหลังแม้ว่าทีมเยือนจะปรับทัพทีเดียว 3 คนแต่ไม่ส่งผลอะไรนัก เมื่อนาที 54 วรวุฒิ สถาร ยิงให้พญาไก่ชนทิ้งไปไกล 4-0 ก่อนที่ อาโบเบเกอร์ อิซา จะยิงประตูที่สองของตัวเองช่วยต้นสังกัดทิ้งเป็น 5-0 ในนาที 68 เท่านั้นไม่พอนาที 80 มาร์คัส ฮาเบอร์ ซัดประตูให้เจ้าถิ่นหนีเป็น 6-0 แม้ว่านาที 90+6 เจษฎาภรณ์ มัครมย์ จะยิงกู้หน้าให้ทีมเยือน แต่ไม่ทันจบเกมหนองบัวเปิดบ้านถล่มขอนแก่น 6-1

จากชัยชนะนัดดังกล่าวทำให้หนองบัวเก็บเพิ่มเป็น 15 คะแนน จากการลงสนาม 12 นัดขึ้นไปรั้งอันดับ 9 ส่วนขอนแก่นยังอยู่ที่ 7 คะแนนจาก 12 แมตช์เท่ากับเชียงราย ยูไนเต็ด แต่ผลต่างประตูได้-เสียเป็นรองทำให้หล่นไปอยู่อันดับรองสุดท้าย