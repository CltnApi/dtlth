---
layout: post
code: "ART24110406077OOF5U"
origin_url: "https://www.khaosod.co.th/horoscope/news_9488296"
image: "https://github.com/user-attachments/assets/924c4df6-d4e8-428b-84fc-bf56b402fc56"
title: "ดวงเฮงดวงปัง - ราศีใดโสดมานานๆจะพบความรัก ราศีใดมีเกณฑ์ได้ลาภก้อนใหญ่"
description: "ลัคนา (ลั) ราศีเมษวันนี้ท่านจะห่างเหินจากเพื่อนฝูงที่เคยพบปะกันบ่อยๆอาจเป็นเพราะท่านเองสุขภาพไม่ค่อยแข็งแรงต้องพักอยู่บ้านในขณะที่เขาไปสังสรรค์กันก็เป็นได้"
category: "HOROSCOPE"
language: "th"
date: 2024-11-04T06:16:55.863Z
---

# ดวงเฮงดวงปัง - ราศีใดโสดมานานๆจะพบความรัก ราศีใดมีเกณฑ์ได้ลาภก้อนใหญ่

[![ดวงเฮงดวงปัง - ราศีใดโสดมานานๆจะพบความรัก ราศีใดมีเกณฑ์ได้ลาภก้อนใหญ่](https://www.khaosod.co.th/wpapp/uploads/2024/11/POK-HORO5-1.jpg "ดวงเฮงดวงปัง - ราศีใดโสดมานานๆจะพบความรัก ราศีใดมีเกณฑ์ได้ลาภก้อนใหญ่")](https://www.khaosod.co.th/wpapp/uploads/2024/11/POK-HORO5-1.jpg)

**ดวงเฮงดวงปัง**  
**วันอังคารที่ 5 พฤศจิกายน พ.ศ.2567**  
**โดย…บุศพันธ์**

![ดวงเฮงดวงปัง - ราศีใดโสดมานานๆจะพบความรัก ราศีใดมีเกณฑ์ได้ลาภก้อนใหญ่](https://www.khaosod.co.th/wpapp/uploads/2024/11/HORO-5.jpg)

**ลัคนา** **(****ลั****)** **ราศีเมษ**

วันนี้ท่านจะห่างเหินจากเพื่อนฝูงที่เคยพบปะกันบ่อยๆอาจเป็นเพราะท่านเองสุขภาพไม่ค่อยแข็งแรงต้องพักอยู่บ้านในขณะที่เขาไปสังสรรค์กันก็เป็นได้หรือท่านตัดสินใจไปท่องเที่ยวกับบริวารที่ท่านไม่สนิทสนมด้วยมากนักถึงไปกันหลายคนท่านก็รู้สึกเหงาอยู่ดีถ้าท่านเดินทางไกลจะเสียลาภมาก

**ลัคนา** **(****ลั****)** **ราศีพฤษภ**

วันนี้ท่านได้รับผลดีในการค้นคว้าหาความรู้หรือศึกษาเรื่องราวอันเป็นความลับและเรื่องราวในอดีตกาลต่างๆผู้ใหญ่มีการติดต่อกับท่านอย่างใกล้ชิดขึ้นหรือท่านมีการทำงานอย่างทุ่มเทร่วมกับบริวารต่างๆคู่หมั้นคู่สมรสเข้าใจและเห็นใจท่านอย่างดีผู้แสดงตัวเป็นศัตรูกับท่านจะเจ็บไข้หรือประสบอุบัติเหตุ

**ลัคนา** **(****ลั****)** **ราศีเมถุน**

วันนี้ท่านที่อยู่เป็นโสดมานานๆจะพบความรักและถูกริษยาพอสมควรอาจมีเหตุให้ต้องเดินทางเพื่อส่งเสริมชื่อเสียงเครดิตของตนหรือไปในสถานที่ที่ไม่เคยไปมาก่อนแต่ไม่ว่าในการสนทนาใดๆก็ตามท่านไม่ควรพูดถึงบุคคลที่สามโดยไม่จำเป็นการทำงานต้องใช้ความรู้ความสามารถของตนอาศัยผู้อื่นยาก

**ลัคนา** **(****ลั****)** **ราศีกรกฎ**

วันนี้ท่านที่เข้าแข่งขันหรือมีการประกวดหรือมีการสอบในทางการงานจะได้รับความสำเร็จอย่างดีอาจพบว่าบ้านเรือนที่มั่นคงแข็งแรงจะถูกปลวกขึ้นสิ่งของจะเสียหายอะไรที่เป็นอุปสรรคในการทำงานญาติพี่น้องของท่านช่วยแก้ไขได้อาจมีการประชุมญาติพี่น้องเพื่อหารือในเรื่องที่ต้องตัดสินใจ

**ลัคนา** **(****ลั****)** **ราศีสิงห์**

วันนี้ท่านมีอนามัยไม่ค่อยสมบูรณ์มักลงโทษบริวารด้วยความรุนแรงจนมีผู้เห็นเป็นการทารุณบริวารเก่า-ใหม่จะมาสวัสดีปีใหม่ท่านหรือมาของานท่านทำพี่น้องที่ดวงไม่ดีจะกลับรุ่งเรืองขึ้นตามๆกันใกล้บ้านท่านจะมีเหตุร้ายเกิดขึ้นหรือโจรผู้ร้ายออกอาละวาดให้ตกใจท่านควรรักษาตนให้ปลอดภัยไว้ก่อน

**ลัคนา** **(****ลั****)** **ราศีกันย์**

วันนี้ท่านทำกิจการงานได้ถูกต้องตามความมุ่งหมายของผู้ใหญ่ควรรอบคอบระมัดระวังอย่างยิ่งในงานด้านเอกสารหนังสือต่างๆการวางอาวุธหรือของมีคมทิ้งไว้ในที่ต่างๆอาจสูญหายได้กิจการงานต่างๆเป็นบ่อเกิดแห่งทรัพย์สินเงินทองและโชคลาภของท่านบริวารเข้าใจและเห็นใจในการทำงานของท่าน

**ลัคนา** **(****ลั****)** **ราศีตุล**

วันนี้ท่านมีโชคลาภจากทางไกลเล็กๆน้อยๆถึงแม้ปวดหัวตัวร้อนไปบ้างแต่ร่างกายแข็งแรงพลานามัยสมบูรณ์ดีบ้านเรือนที่อยู่อาศัยไม่มีสิ่งใดบกพร่องแต่ผู้อยู่อาศัยอาจทะเลาะเบาะแว้งกันบ้างเล็กน้อยผู้ใหญ่ในทางการงานให้กำลังใจแก่ท่านดีแต่ศัตรูคู่แข่งขันก็ต่อสู้กับท่านอย่างเข้มข้นทีเดียว

**ลัคนา** **(****ลั****)** **ราศีพิจิก**

วันนี้ท่านรู้สึกดีตั้งแต่เช้าตรู่ร่างกายและจิตใจสดชื่นแจ่มใสผู้ใหญ่และผู้น้อยนำลาภผลเล็กๆน้อยๆมาให้ถึงบ้านคู่หมั้นคู่สมรสเข้าใจและเห็นใจท่านเป็นอย่างดีเขาให้ลาภท่านด้วยความเต็มใจอย่างยิ่งการศึกษาค้นคว้าหาความรู้ทั้งการเล่าเรียนให้ผลดีพอสมควรไม่ควรเผารังมดปลวกในบริเวณบ้าน

**ลัคนา** **(****ลั****)** **ราศีธนู**

วันนี้ท่านได้พบเห็นได้ยินได้ฟังอะไรก็ตามจากคู่ครองคนรักมักไม่ต้องรสนิยมของท่านผู้ร่วมงานระดับบริวารจะเจ็บป่วยหรือเครื่องมือในการทำงานชำรุดเสียหายถ้าท่านทำงานบนตึกสูงๆไฟฟ้าจะดับจะใช้ลิฟต์ไม่ได้มีรายได้เข้ากระเป๋าจากหลายทางจะมีเด็กๆหรือสัตว์เลี้ยงมาขออาศัยอยู่กับท่านอีก

**ลัคนา** **(****ลั****)** **ราศีมังกร**

วันนี้ท่านได้ลาภตามวาสนาชะตาชีวิตของท่านเองประกอบกับโชคลาภทางการงานอีกส่วนหนึ่งมีบริวารเพิ่มขึ้นถ้าเจ็บป่วยเป็นอะไรไปก็จะหายได้โดยเร็วถ้าถูกติฉินนินทาจะมีผู้ออกรับและโต้กลับแทนท่านสิ่งของเครื่องใช้บางอย่างจะหายเพราะเพื่อนฝูงญาติมิตรนำของขวัญของฝากมาให้จากทางไกล

**ลัคนา** **(****ลั****)** **ราศีกุมภ์**

วันนี้ท่านจะต้องทำงานที่เกี่ยวกับการติดต่อประสานงานมากขึ้นอาจมีผู้ใหญ่มอบหมายให้ท่านไปพูดเปิดงานหรืออวยพรปีใหม่แทนเขาก็เป็นได้ท่านที่ค้าขายของเล็กๆน้อยๆแบบค้าปลีกจากนี้ไปท่านจะขายได้ดีขึ้นท่านจะคิดถึงเพื่อนฝูงอยากจะพบปะสังสรรค์กับพวกเขาแต่เขาก็ธุระยุ่งมาพบท่านไม่ได้

**ลัคนา** **(****ลั****)** **ราศีมีน**

วันนี้ท่านทำกิจการใดๆเกี่ยวกับบ้านเรือนได้ผลดีเป็นส่วนใหญ่ได้ลาภต่างๆเข้าบ้านเล็กน้อยจะอบรมสั่งสอนลูกหลานหรือบริวารในบ้านเขาก็เชื่อฟังท่านดี และอาจช่วยงานท่านได้ดีกว่าเก่าเสียด้วย ท่านเองก็รู้สึกกระชุ่มกระชวยแข็งแรง เพื่อนฝูงจะพาท่านไปในที่ที่ตื่นเต้นสนุกสนาน มีเกณฑ์ได้ลาภก้อนใหญ่