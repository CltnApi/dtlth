---
layout: post
code: "ART2411200626XCWAXQ"
origin_url: "https://www.khaosod.co.th/sports/news_9513577"
image: "https://github.com/user-attachments/assets/2b0f2b07-3e86-41f1-b992-c5e0bbd54936"
title: "มาร์ก มาร์เกซ เปิดใจครั้งแรก หลังได้ซิ่ง GP 25 กับทีมดูคาติ"
description: "มาร์ก มาร์เกซ นักบิดชาวสเปน เผยความรู้สึกหลังได้ซิ่งให้กับทีมดูคาติเป็นครั้งแรก ซึ่งเจ้าตัวระบุว่าความประทับใจนั้นออกมาดี และมีความสุขมากกับทีมงาน"
category: "SPORTS"
language: "th"
date: 2024-11-20T06:46:48.555Z
---

# มาร์ก มาร์เกซ เปิดใจครั้งแรก หลังได้ซิ่ง GP 25 กับทีมดูคาติ

[![มาร์ก มาร์เกซ เปิดใจครั้งแรก หลังได้ซิ่ง GP 25 กับทีมดูคาติ](https://www.khaosod.co.th/wpapp/uploads/2024/11/motogp-1.jpg "มาร์ก มาร์เกซ เปิดใจครั้งแรก หลังได้ซิ่ง GP 25 กับทีมดูคาติ")](https://www.khaosod.co.th/wpapp/uploads/2024/11/motogp-1.jpg)

มาร์ก มาร์เกซ นักบิดชาวสเปน เผยความรู้สึกหลังได้ซิ่งให้กับทีมดูคาติเป็นครั้งแรก ซึ่งเจ้าตัวระบุว่าความประทับใจนั้นออกมาดี และมีความสุขมากกับทีมงาน

มาร์ก มาร์เกซ ประเดิมทำเวลาได้น่าประทับใจในการขี่ GP 25 ของค่ายดูคาติ หลังจากเพิ่งย้ายมาจากเกรซินี เรซซิง ซึ่งเขาได้ใช้รถรุ่น GP 23

โดยผลงานในการเทสต์ที่บาร์เซโลนา เมื่อวันที่ 19 พ.ย. นักบิดเจ้าของหมายเลข 93 ยังทำได้ไม่ดีนักในช่วงเช้า ทำเวลาเป็นอันดับ 12 ด้วยสถิติ 1.40.434 นาที

แต่ในช่วงบ่ายเจ้าตัวดูจะเข้าที่เข้าทางมากขึ้น และทำเวลาเป็นอันดับ 4 สถิติต่อรอบ 1.39.454 ขณะที่นักบิดที่เร็วที่สุด คือ อเล็กซ์ มาร์เกซ น้องชายของเขา ที่ยังอยู่กับเกรซซินี ทำเวลา 1.38.803 นาที

หลังเสร็จสิ้นการเทสต์ทางมาร์เกซได้เปิดใจครั้งแรกในการทำงานร่วมกับทีมดูคาติ ว่า

“ผมได้ลอง GP 25 เกือบทั้งวัน, ผมใช้เวลากว่า 90 เปอร์เซ็นต์ในการขี่ 25 ดังนั้น ผมกำลังทำงานมากมายให้กับวิศวกร”

“เพราะเมื่อคุณมาอยู่กับทีมทางการ (ทีมโรงงาน) มันหมายความว่าคุณมีแผนการที่เข้มงวดกับทุกสิ่งทุกอย่าง คุณจำเป็นต้องทดสอบและนักแข่งนั้นก็อยู่ในมือของวิศวกร คุณอยู่ตรงนั้นเพื่อทำงานให้กับวิศวกร”

“มันเป็นเรื่องจริงที่มีสิ่งที่เป็นแง่บวกจากตัวรถที่ทำงานได้ดีขึ้นนิดหน่อย แต่สุดท้ายแล้วมันคือตัวรถกับตัวของคุณที่ต้องขี่ออกมาในทางที่ดี หากคุณต้องการจะเร็ว คุณต้องเดินหน้า”

“แต่เรื่องความรู้สึกนั้นมันสุดยอดมาก โดยเฉพาะกับทีม สิ่งที่สำคัญที่สุดคือความประทับใจแรก และเราทำงานกันได้ดี”