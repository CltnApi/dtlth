---
layout: post
code: "ART24111911175LW6FX"
origin_url: "https://www.khaosod.co.th/sports/news_9512753"
image: "https://github.com/user-attachments/assets/75ea7662-4618-43fc-8813-e0efb5dfb7e4"
title: "บุรีรัมย์ ยังอยู่บนเส้นทางลุ้นแชมป์บุกเชือดร้อยเอ็ดผ่านเข้า32ทีมช้าง เอฟเอ คัพ"
description: "บุรีรัมย์ ยูไนเต็ด ยังอยู่บ้นเส้นทางของการลุ้นแชมป์ช้าง เอฟเอ คัพ 2024-25 เมื่อเป็นฝ่ายบุกเชือดร้อยเอ็ด พีบี ยูไนเต็ด ทีมจากไทยลีก 3 ผ่านเข้ารอบ 32 ทีม"
category: "SPORTS"
language: "th"
date: 2024-11-19T11:21:56.238Z
---

# บุรีรัมย์ ยังอยู่บนเส้นทางลุ้นแชมป์บุกเชือดร้อยเอ็ดผ่านเข้า32ทีมช้าง เอฟเอ คัพ

[![บุรีรัมย์ ยังอยู่บนเส้นทางลุ้นแชมป์บุกเชือดร้อยเอ็ดผ่านเข้า32ทีมช้าง เอฟเอ คัพ](https://www.khaosod.co.th/wpapp/uploads/2024/11/Buriram-2.jpg "บุรีรัมย์ ยังอยู่บนเส้นทางลุ้นแชมป์บุกเชือดร้อยเอ็ดผ่านเข้า32ทีมช้าง เอฟเอ คัพ")](https://www.khaosod.co.th/wpapp/uploads/2024/11/Buriram-2.jpg)

บุรีรัมย์ ยูไนเต็ด ยังอยู่บ้นเส้นทางของการลุ้นแชมป์ช้าง เอฟเอ คัพ 2024-25 เมื่อเป็นฝ่ายบุกเชือดร้อยเอ็ด พีบี ยูไนเต็ด ทีมจากไทยลีก 3 ผ่านเข้ารอบ 32 ทีม

บุรีรัมย์ ยูไนเต็ด ยักษ์ใหญ่จากไทยลีก 1 มีโปรแกรมออกไปเยือน “กระรอกขาวจ้าวสนาม”ร้อยเอ็ด พีบี ยูไนเต็ด ที่สนามกีฬากลางจ.ร้อยเอ็ด เมื่อ 19 พ.ย. ในรอบ 64 ทีมฟุตบอลช้าง เอฟเอ คัพ 2024-25

ผลการแข่งขันแม้ว่าทีมเยือนจะเหนือกว่าอย่างชัดเจน กระทั่งนาที 36 ศุภกฤต ดงจารย์ ผู้เล่นเจ้าถิ่นที่พยายามสกัดบอลแต่กระดอนเข้าประตูเองให้ปราสาทสายฟ้าขึ้นนำ 1-0 จากนั้นนาที 36 กิลเย์เม บิสโซลี ยิงให้ทีมเยือนหนีห่าง 2-0

ครึ่งหลังบุรีรัมย์ยังเปิดหน้าบุก นาที 58 เจฟเฟอร์สัน ทาบินาส โหม่งให้ปราสาทสายฟ้านำห่าง 3-0 ก่อนที่นาที 87 ศุภชัย ใจเด็ด จะยิงประตูตอกย้ำชัยชนะให้ตัวแทนจากอีสานตอนล่างบุกเชือดร้อยเอ็ดถึงถิ่น 4-0 ตีตั๋วเข้ารอบ 32 ทีมได้สำเร็จเป็นทีมแรก