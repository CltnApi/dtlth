---
layout: post
code: "ART2411241522Q7MFR9"
origin_url: "https://www.khaosod.co.th/special-stories/news_9519510"
image: "https://github.com/user-attachments/assets/52723906-8d1b-4cb3-9e89-f0c17857fa4d"
title: "ทริปไม่อาบน้ำ แจ้งคนหาย เมาเหล้าวิ่งเข้าไปในความมืด รอบ ๆ มีแต่เหว ยังหาตัวไม่พบ"
description: "ทริปไม่อาบน้ำ แจ้งคนหาย เมาเหล้าวิ่งเข้าไปในความมืด รอบ ๆ มีแต่เหว ยังหาตัวไม่พบ เพื่อน ๆ พากันจุดธูปบนบาลขอขมาสิ่งศักดิ์สิทธิ์"
category: "SPECIAL_STORIES"
language: "th"
date: 2024-11-24T15:45:50.359Z
---

# ทริปไม่อาบน้ำ แจ้งคนหาย เมาเหล้าวิ่งเข้าไปในความมืด รอบ ๆ มีแต่เหว ยังหาตัวไม่พบ

[![ทริปไม่อาบน้ำ แจ้งคนหาย เมาเหล้าวิ่งเข้าไปในความมืด รอบ ๆ มีแต่เหว ยังหาตัวไม่พบ](https://www.khaosod.co.th/wpapp/uploads/2024/11/an.jpg "ทริปไม่อาบน้ำ แจ้งคนหาย เมาเหล้าวิ่งเข้าไปในความมืด รอบ ๆ มีแต่เหว ยังหาตัวไม่พบ")](https://www.khaosod.co.th/wpapp/uploads/2024/11/an.jpg)

**ทริปไม่อาบน้ำ แจ้งคนหาย เมาเหล้าวิ่งเข้าไปในความมืด รอบ ๆ มีแต่เหว ยังหาตัวไม่พบ เพื่อน ๆ พากันจุดธูปบนบาลขอขมาสิ่งศักดิ์สิทธิ์**

ความคืบหน้า “ทริปน้ำไม่อาบ” ที่พากลุ่มรถจักรยานยนต์กว่า 6,000 คัน ประกาศนัดบิดร่วมกิจกรรมท่องเที่ยว โดยมีจุดหมายปลายทางหลักคือ ภูทับเบิก เขาค้อ แหล่งท่องเที่ยวดัง จ.เพชรบูรณ์

อย่างไรก็ตามการออกทริปครั้งนี้ ได้ถูกกระแสวิพากษ์วิจารณ์พอสมควรเรื่องการใช้รถใช้ถนนของกลุ่ม โดยเฉพาะเสียงท่อรถที่ดัง และการขับขี่ที่บิดกันโดยไม่คำนึงถึงความปลอดภัยบนท้องถนน จนมีผู้ร่วมทริปได้รับบาดเจ็บและเสียชีวิต

ล่าสุดแฟนเพจเฟซบุ๊ก [**เจ๊ม้อย v+**](https://www.facebook.com/profile.php?id=100091577111726&__cft__[0]=AZXQ8vs1oggWY7yngI3uv43HN0suaSox69NP5hdeAJ_11UJZOSVgrtVON4aZSLmlGfkVZDnwgrX-PA90qMwRIdoU4z2PAjI4ReQp1z0lLfGhelRKBI9TWghckOfzfUyTgpVvwTTTIcjkiNaFK7H9zwJdiGPxp9fqaJ_ccOl-fCJMZw&__tn__=-UC%2CP-R) ระบุว่า นอกจากมีผู้เสียชีวิตและได้รับบาดเจ็บจากทริปนี้แล้ว พบว่ายังมีผู้สูญหาย ที่ยังไม่พบตัวอีกด้วย

แฟนเพจระบุว่า ทริปน้ำไม่อาบ แจ้งกู้ภัย มีคนสูญหาย เมาเหล้าแล้ววิ่งหายเข้าไปในความมืด ช่วงเวลา 22.00 น. โดยรอบ ๆ ที่ผู้สูญหายหลงเข้าไปมีแต่เหว จนถึงตอนนี้ยังหาไม่เจอ

โดยบรรดาเพื่อน ๆ ครอบครัวได้พากันจุดธูปบริเวณที่ชายคนดังกล่าวหายตัวไป เพื่อบนบาลขอขมาให้พบตัวผู้สูญหายโดยไว