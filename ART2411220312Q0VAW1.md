---
layout: post
code: "ART2411220312Q0VAW1"
origin_url: "https://www.khaosod.co.th/entertainment/news_9516188"
image: "https://github.com/user-attachments/assets/0859b638-8bc5-4b86-9c84-c3e037c7c2d9"
title: "แม่ยาย “ครูเต้ย” ร่ายยาวปมลูกสาวและลูกเขยเลิกกัน-ยังเข้าออกบ้านได้ทุกหลัง"
description: "แม่ยาย “ครูเต้ย” ร่ายยาวปมลูกสาว \"ขนม ศศิกานต์\" และลูกเขยเลิกกัน รับเสียใจ แต่ทำอะไรไม่ได้! เคารพการตัดสินใจของทั้งคู่  ครูเต้ย ยังเข้าออกบ้านได้เหมือนเดิมทุกหลัง"
category: "ENTERTAINMENT"
language: "th"
date: 2024-11-22T03:16:48.210Z
---

# แม่ยาย “ครูเต้ย” ร่ายยาวปมลูกสาวและลูกเขยเลิกกัน-ยังเข้าออกบ้านได้ทุกหลัง

[![แม่ยาย “ครูเต้ย” ร่ายยาวปมลูกสาวและลูกเขยเลิกกัน-ยังเข้าออกบ้านได้ทุกหลัง](https://www.khaosod.co.th/wpapp/uploads/2024/11/ยาว-แดง-1.jpg "แม่ยาย “ครูเต้ย” ร่ายยาวปมลูกสาวและลูกเขยเลิกกัน-ยังเข้าออกบ้านได้ทุกหลัง")](https://www.khaosod.co.th/wpapp/uploads/2024/11/ยาว-แดง-1.jpg)

แม่ยาย “ครูเต้ย” ร่ายยาว ปมลูกสาว “ขนม ศศิกานต์” และลูกเขยเลิกกัน รับเสียใจ แต่ทำอะไรไม่ได้! เคารพการตัดสินใจของทั้งคู่ เผย ครูเต้ย ยังเข้าออกบ้านได้เหมือนเดิมทุกหลัง

จากกรณีที่ **ครูเต้ย อภิวัฒน์ และ ขนม ศศิกานต์** ได้ยุติความสัมพันธ์สามีภรรยา เหลือไว้เพียงความเป็นพ่อเป็นมาแม่ให้กับลูกๆเท่านั้น

![](https://www.khaosod.co.th/wpapp/uploads/2024/11/KanomKruToey-2.png)

**ด้านแม่ของ ขนม หรือที่เรียกว่าเป็นแม่ยายของครูเต้ย** ก็ได้ออกมาโพสต์ร่ายยาว ระบุว่า “จริงๆไม่อยากออกมาขี้แจงแต่ไม่ไหวแล้วกดดันมากมีแชทมาหาแม่ยายเยอะมากๆๆๆๆๆๆๆๆบอกให้แม่ยายช่วยไปบอกให้เค้าสองคนหยุดเดี๋ยวนี้?

แม่ยายขอใช้พื้นที่ตรงนี้ชี้แจงทีเดียวแล้วกันนะคะ เรื่องนี้เป็นเรื่องของคนสองคน แม่ยายก็พึ่งรับรู้พร้อมกับทุกๆคนนั่นแหละค่ะ เราเป็นผู้ใหญ่เรื่องแบบนี้คนเป็นพ่อเป็นแม่ไม่เข้าเป็นมือที่สามไม่ไปก้าวก่ายดีกว่า เพราะมันเป็นเรื่องส่วนตัวของลูกของคนสองคน เรื่องของผัวเมียเขา

ADVERTISEMENT

![](https://www.khaosod.co.th/wpapp/uploads/2024/11/KanomKruToey-3.png)

ไม่ใช่เราไม่เสียใจแม่ยายอากงเสียใจมากๆถึงมากที่สุด เพราะเรารักครูเต้ยมากๆเขาเป็นลูกชายคนนึงครูเต้ยยังคงเข้าออกในบ้านใด้ตามปกติเหมือนเดิม นอนในบ้านได้เหมือนเดิม ใช้พื้นที่ของเขาในบ้านได้เหมือนเดิมทุกอย่าง จะเข้าออกกี่โมงในบ้านหลังนี้หรือหลังไหนก็ได้เหมือนเดิม มีกุญแจ พร้อมซัพพอร์ตเขาตลอดเวลา ทุกเรื่องทุกปัญหาจะเล็กหรือใหญ่จะเคียงข้างเหมือนเดิมและยังคงรักเขามากๆเหมือนเดิม

แต่เราก็ต้องยอมรับมันให้ได้ เคารพในการตัดสินใจของพวกเค้า เพราะมันเกิดขึ้นแล้วตอนนี้ สิ่งที่แม่ยายให้ความสำคัญมากที่สุดกว่าสิ่งอื่นใดก็คือโฟกัสหลานทั้งสองคน เลี้ยงเขาให้ดีที่สุดเท่าที่อากงกับแม่ยายจะทำได้ไม่อยากเครียดไม่อยากเลี้ยงหลานโดยเสียสุขภาพจิตใดๆ

ส่วนเรื่องของคนสองคนให้เขาไปตัดสินใจคุยกันเอาเองค่ะขอขอบคุณทุกกำลังใจนะคะ #คนที่คุณหันเมื่อไหร่ก็จะเจอ

![](https://www.khaosod.co.th/wpapp/uploads/2024/11/KanomKruToey-1.png)

