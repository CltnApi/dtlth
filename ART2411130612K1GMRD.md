---
layout: post
code: "ART2411130612K1GMRD"
origin_url: "https://www.khaosod.co.th/breaking-news/news_9503284"
image: "https://github.com/user-attachments/assets/104a08f1-78d2-4716-b575-36d4f1c6e01c"
title: "จริงแค่10% ทนาย หนุ่ม กรรชัย เปิดข้อมูล ฟิล์ม รัฐภูมิ แจง ตั้งปมสงสัย"
description: "ทนาย หนุ่ม กรรชัย เปิดข้อมูลที่ ฟิล์ม รัฐภูมิ ชี้แจง ตรงกับความเป็นจริง แค่ 10 เปอร์เซ็นต์ ตั้งข้อสงสัย ทำธุรกิจอะไรรับเฉพาะเงินสด 20 ล้าน"
category: "HOT_NEWS"
language: "th"
date: 2024-11-13T06:16:47.194Z
---

# จริงแค่10% ทนาย หนุ่ม กรรชัย เปิดข้อมูล ฟิล์ม รัฐภูมิ แจง ตั้งปมสงสัย

[![จริงแค่10% ทนาย หนุ่ม กรรชัย เปิดข้อมูล ฟิล์ม รัฐภูมิ แจง ตั้งปมสงสัย](https://www.khaosod.co.th/wpapp/uploads/2024/11/Young-lawyer-Kanchai.jpg "จริงแค่10% ทนาย หนุ่ม กรรชัย เปิดข้อมูล ฟิล์ม รัฐภูมิ แจง ตั้งปมสงสัย")](https://www.khaosod.co.th/wpapp/uploads/2024/11/Young-lawyer-Kanchai.jpg)

**ทนาย หนุ่ม กรรชัย เปิดข้อมูลที่ ฟิล์ม รัฐภูมิ ชี้แจง ตรงกับความเป็นจริง แค่ 10 เปอร์เซ็นต์ ตั้งข้อสงสัย ทำธุรกิจอะไรรับเฉพาะเงินสด 20 ล้าน**

วันที่ 13 พ.ย.2567 นายพรศักดิ์ วิภาสอาภานนท์ หรือ ทนายตุ๋ย ทนายความของ นายภูดิท กำเนิดพลอย หรือ หนุ่ม กรรชัย พิธีกรคนดัง ให้สัมภาษณ์กรณีที่ นายรัฐภูมิ โตคงทรัพย์ หรือ ฟิล์ม รัฐภูมิ

ชี้แจงกรณีมีคลิปเสียงเจรจาระหว่าง น.ส.กฤษอนงค์ สุวรรณวงศ์ เจ้าของเพจกฤษอนงค์ต้านโกง และ น.ส.ปัญจรัศม์ กนกรักษ์ธนพร หรือ ปัน หนึ่งในผู้ต้องหาคดีดิไอคอน กรุ๊ป พาดพิงว่าตัวเองเรียกรับเงิน 20 ล้านบาท เพื่อพาออกรายการโทรทัศน์

นายพรศักดิ์ กล่าวว่า ตนได้ฟังแล้วคำชี้แจงแล้ว แต่ข้อมูลสิ่งที่ฟิล์มพูดไม่ตรงกัน ส่วนตัวไม่เชื่อว่าเขาไปเสนองาน และทำธุรกิจอะไรทำไมต้องรับเป็นเงินสด เพราะนักธุรกิจส่วนใหญ่จะทำเป็นเช็คหรือมีเอกสารในการทำธุรกิจ

และโปรเจกต์งานอะไรมาคุยเกี่ยวกับเรื่องการออกรายการโหนกระแส เป็นการพูดเรื่องของการออกอากาศเพื่อพูดคุยเกี่ยวกับคดีดิไอคอนตนว่ามันก็แปลก ๆ อยู่ โดยส่วนตัวเป็นทนายความเกี่ยวกับสายนักธุรกิจด้วย มันไม่ใช่แค่คำพูด เพราะภาษาที่พูดและข้อความเนี่ยก็รู้ได้ว่าต้องการอะไร คนอื่นก็ฟังก็รู้ได้

ส่วนสิ่งที่ทางนายรัฐภูมิพูดว่า คลิปเนี่ยความยาว 29 นาที ตนได้แกะเสียงที่ใช้ในการสนทนามาหมดแล้ว โดยรวมตนว่ามันไม่ใช่อย่างที่ทางนายรัฐภูมิพูดอย่างแน่นอน

“สิ่งที่ทางคุณฟิล์มพูดมาทั้งหมดกับรายละเอียดที่ผมมี ผมว่าจริงแค่ 10 เปอร์เซ็นต์ สิ่งที่ตรงกันเพียงแค่ตัวเลข 20 ล้าน พูดถึงพี่หนุ่มจริง พูดถึงรายการโหนกระแสจริง นอกนั้นไม่ต้องกัน” นายพรศักดิ์ กล่าว