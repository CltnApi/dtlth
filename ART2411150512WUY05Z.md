---
layout: post
code: "ART2411150512WUY05Z"
origin_url: "https://www.khaosod.co.th/breaking-news/news_9506631"
image: "https://github.com/user-attachments/assets/60e83d68-0f8b-4844-b626-29e0755746c4"
title: "โอปอล สุชาตา อวดหุ่นสับ รอบพรีลิมฯ มิสยูนิเวิร์ส 2024 เสิร์ฟความปังในชุดวันพีซ"
description: "โอปอล สุชาตา อวดหุ่นสับ รอบพรีลิมฯ มิสยูนิเวิร์ส 2024 เสิร์ฟความปังในชุดวันพีซ โอปอลได้โชว์รอยยิ้มสดใส พร้อมโพสแบบมั่นใจ"
category: "HOT_NEWS"
language: "th"
date: 2024-11-15T05:20:58.825Z
---

# โอปอล สุชาตา อวดหุ่นสับ รอบพรีลิมฯ มิสยูนิเวิร์ส 2024 เสิร์ฟความปังในชุดวันพีซ

[![โอปอล สุชาตา อวดหุ่นสับ รอบพรีลิมฯ มิสยูนิเวิร์ส 2024 เสิร์ฟความปังในชุดวันพีซ](https://www.khaosod.co.th/wpapp/uploads/2024/11/MU2024-4.jpg "โอปอล สุชาตา อวดหุ่นสับ รอบพรีลิมฯ มิสยูนิเวิร์ส 2024 เสิร์ฟความปังในชุดวันพีซ")](https://www.khaosod.co.th/wpapp/uploads/2024/11/MU2024-4.jpg)

**โอปอล สุชาตา อวดหุ่นสับ รอบพรีลิมฯ มิสยูนิเวิร์ส 2024 เสิร์ฟความปังในชุดวันพีซ โอปอลได้โชว์รอยยิ้มสดใส พร้อมโพสแบบมั่นใจ**

เมื่อเวลา 09.00 น. วันที่ 15 พ.ย.67 ที่เมืองโปลันโก ประเทศเม็กซิโก กองประกวดมิสยูนิเวิร์ส 2024 จัดการประกวดรอบพรีลิมมินารี สาวงามจาก 127 ประเทศ จะได้อวดโฉมให้แฟนๆ ได้ชมบนเวทีเป็นครั้งแรก หลังทำกิจกรรมเก็บตัวไปตั้งแต่ 30 ต.ค.ที่ผ่านมา

งานนี้มีอาร์บอนนีย์ เกเบรียล มิสยูนิเวิร์ส 2022 และเชย์นิส ปาลาซิโอส เชย์นิส ปาลาซิโอส มิสยูนิเวิร์ส 2023 รับหน้าที่เป็นพิธีกรสร้างสีสันตลอดการประกวด

เริ่มการประกวดจากชุดประจำชาติ ซึ่งเดินโชว์ตัวตามลำดับตัวอักษร โอปอล สุชาตา ช่วงศรี มิสยูนิเวิร์สไทยแลนด์ 2024 มาในชุด “สยามมานุสตรี” เดินโชว์ตัวอวดความเป็นหญิงไทยสุดแข็งแกร่งและงดงามให้แฟนๆ ได้ชมเป็นครั้งแรก

[![](https://www.khaosod.co.th/wpapp/uploads/2024/11/Miss-Universe15-11-03.jpg)](https://www.khaosod.co.th/wpapp/uploads/2024/11/Miss-Universe15-11-03.jpg)

แต่ระหว่างที่โอปอลพรีเซ็นต์ชุดด้วยความตั้งใจอยู่นั้น ชฎาที่สวมใส่กลับร่วงหลุดตกลงมาที่พื้น แต่สาวโอปอลขวัญใจชาวไทยไม่ได้มีท่าทีตกใจ ยังคงพรีเซ็นต์ชุดต่อด้วยความมีสติเรียกเสียงเชียร์จากแฟนๆ ได้ดังกระหึ่ม

ซึ่งคำว่า “Siam Manustree” มีความหมายว่า “เครื่องแต่งกายเพื่อรำลึกถึงวีรสตรีแห่งสยาม”

โดยบันทึกทางประวัติศาสตร์ของไทยยกย่องความกล้าหาญของสมเด็จพระนางเจ้าสุริโยทัยในการสู้รบในศึกช้างคู่พระราชทาน และทรงเสียสละพระชนม์ชีพ เพื่อปกป้องอาณาจักรไทย

[![](https://www.khaosod.co.th/wpapp/uploads/2024/11/Miss-universe-2024-5.jpg)](https://www.khaosod.co.th/wpapp/uploads/2024/11/Miss-universe-2024-5.jpg)

เหตุการณ์นี้สะท้อนถึงพลังอันไร้ขีดจำกัดของสตรีไทยที่สามารถเป็นผู้นำ, ต่อสู้, และเสียสละชีวิตเพื่อแผ่นดินที่คนไทยสืบทอดและอาศัยอยู่ในปัจจุบัน ชุดนี้ใช้เทคนิคงานหัตถศิลป์ชั้นสูง รวมถึงงานประดับปีกแมลงทับอันวิจิตรบรรจง รวมผู้เชี่ยวชาญและครูช่างครบทุกแขนง นับเป็นความภาคภูมิใจและพลังในการขับเคลื่อนงานศิลปาชีพของไทย สู่สายตาชาวโลก

[![](https://www.khaosod.co.th/wpapp/uploads/2024/11/MU2024-3.jpg)](https://www.khaosod.co.th/wpapp/uploads/2024/11/MU2024-3.jpg)

จากนั้นทั้ง 126 สาวงามอวดหุ่นสุดแซ่บ พร้อมโชว์สเตปตามแบบฉบับของตัวเองในชุดว่ายน้ำทูพีซ วันพีซ สีฟ้า ม่วง สีน้ำเงิน ที่มาพร้อมผ้าคลุมสีทอง ให้สาวๆ ได้สะบัดกันแบบแกรมๆ และชุดบอดี้สูทแนบเนื้อสุดเซ็กซี่ พร้อมผ้าคลุมสีฟ้าเข้าคู่กัน

[![](https://www.khaosod.co.th/wpapp/uploads/2024/11/MU2024-2.jpg)](https://www.khaosod.co.th/wpapp/uploads/2024/11/MU2024-2.jpg)

รอบนี้ตัวแทนสายสะพายไทยแลนด์ โอปอล สุชาตา ทำผลงานได้ดีเยี่ยม ด้วยการเดินอวดหุ่นสุดเฟิร์มบนรันเวย์ในชุดวันพีซ สีน้ำเงิน ผมรวบตึง โชว์โครงหน้าสุดจึ้ง โดยโอปอลได้โชว์รอยยิ้มสดใส พร้อมโพสแบบมั่นใจ