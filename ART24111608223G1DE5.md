---
layout: post
code: "ART24111608223G1DE5"
origin_url: "https://www.khaosod.co.th/sports/news_9508392"
image: "https://github.com/user-attachments/assets/988c75a5-e422-47c4-95e8-0d67700fa49b"
title: "เจก พอล โวเตรียมตัวมาดี-ไร้ความกังวลเหมือนอยู่ที่บ้าน หลังชนะคะแนน ไทสัน"
description: "เจก พอล ยูทูบเบอร์ดัง วัย 27 ปี ที่เพิ่งชนะคะแนน ไมก์ ไทสัน อดีตแชมป์โลก วัย 58 ปี ในการชกไฟต์พิเศษ ที่เอทีแอนด์ทีสเตเดียม เมืองอาร์ลิงตัน รัฐเท็กซัส"
category: "SPORTS"
language: "th"
date: 2024-11-16T08:37:54.104Z
---

# เจก พอล โวเตรียมตัวมาดี-ไร้ความกังวลเหมือนอยู่ที่บ้าน หลังชนะคะแนน ไทสัน

[![เจก พอล โวเตรียมตัวมาดี-ไร้ความกังวลเหมือนอยู่ที่บ้าน หลังชนะคะแนน ไทสัน](https://www.khaosod.co.th/wpapp/uploads/2024/11/jakee.jpg "เจก พอล โวเตรียมตัวมาดี-ไร้ความกังวลเหมือนอยู่ที่บ้าน หลังชนะคะแนน ไทสัน")](https://www.khaosod.co.th/wpapp/uploads/2024/11/jakee.jpg)

เจก พอล ยูทูบเบอร์ดัง วัย 27 ปี ที่เพิ่งชนะคะแนน ไมก์ ไทสัน อดีตแชมป์โลก วัย 58 ปี ในการชกไฟต์พิเศษ ที่เอทีแอนด์ทีสเตเดียม เมืองอาร์ลิงตัน รัฐเท็กซัส สหรัฐอเมริกา เมื่อช่วงสายวันที่ 16 พ.ย. ตามเวลาประเทศไทย ออกมาเปิดใจหลักการชก

สำหรับไฟต์นี้ทั้งสองคนยืนสู้กันจนครบ 8 ยก ในกติกายกละ 2 นาที ก่อนที่สุดท้าย เจก พอล จะเป็นฝ่ายชนะคะแนนนักชกรุ่นพี่แบบเอกฉันท์

โดยในการแถลงข่าวหลังการชกพอล กล่าวว่า “ผมเตรียมตัวมาดีมาก ไม่มีอะไรน่ากังวลเลย และผมรู้สึกเหมือนอยู่ที่บ้านเลย ผมต้องการจะมอบโชว์ให้แฟนๆ แต่ก็ไม่ต้องการจะทำร้ายใครที่ไม่จำเป็นต้องทำร้าย”

“ผู้คนแค่รักที่จะเกลียดผม ผมตั้งใจพูดบางอย่างเพื่อให้คนเกลียด นั่นคือสิ่งที่ผมชอบทำ หากอยากเห็นมากกว่านี้ ให้เวลาผมสัก 2-3 เดือน ผมพยายามที่จะแสดงให้เห็นถึงการต่อสู้ที่ดีที่สุดที่จะเป็นไปได้”

“เมื่อใครบางคนรอดจากบนสังเวียน มันยากที่จะทำให้มันน่าตื่นเต้น ผมไม่ได้สนใจว่าใครจะพูดอะไร แต่นั่นคือสิ่งที่มันเป็น”