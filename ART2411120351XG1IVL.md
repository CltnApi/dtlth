---
layout: post
code: "ART2411120351XG1IVL"
origin_url: "https://www.khaosod.co.th/sports/news_9501127"
image: "https://github.com/user-attachments/assets/24d9d35d-cc77-4748-8fc0-f04d412dde51"
title: "การ์นาโช โพสต์แล้ว หลัง รุด ฟาน นิสเตลรอย อำลา แมนฯ ยูไนเต็ด"
description: "อเลฮานโดร การ์นาโช แนวรุกของ แมนเชสเตอร์ ยูไนเต็ด ออกมาเคลื่อนไหวผ่านโซเชียลมีเดีย หลังจากที่ รุด ฟาน นิสเตลรอย จะไม่ได้ไปต่อกับทัพผีแดง"
category: "SPORTS"
language: "th"
date: 2024-11-12T03:55:07.180Z
---

# การ์นาโช โพสต์แล้ว หลัง รุด ฟาน นิสเตลรอย อำลา แมนฯ ยูไนเต็ด

[![การ์นาโช โพสต์แล้ว หลัง รุด ฟาน นิสเตลรอย อำลา แมนฯ ยูไนเต็ด](https://www.khaosod.co.th/wpapp/uploads/2024/11/gmc.jpg "การ์นาโช โพสต์แล้ว หลัง รุด ฟาน นิสเตลรอย อำลา แมนฯ ยูไนเต็ด")](https://www.khaosod.co.th/wpapp/uploads/2024/11/gmc.jpg)

อเลฮานโดร การ์นาโช แนวรุกของ แมนเชสเตอร์ ยูไนเต็ด ออกมาเคลื่อนไหวผ่านโซเชียลมีเดีย หลังจากที่ รุด ฟาน นิสเตลรอย จะไม่ได้ไปต่อกับทัพผีแดง

ก่อนหน้านี้ รุด ราน นิสเตลรอย รับหน้าที่กุนซือขัดตาทัพให้กับแมนฯ ยูไนเต็ด และพาทีมชนะ 3 นัด และเสมอ 1 นัด จากการทำหน้าที่ทั้งหมด 4 เกม หลังจาก อีริก เทน ฮาก โดนปลดจากตำแหน่ง

อย่างไรก็ตามจากการที่สโมสรแต่งตั้งให้ รูเบน อโมริม เข้ามาเป็นกุนซือคนใหม่ของทีม และหลังจากได้มีการพูดคุยกันแล้ว ทาง อโมริม ไม่ได้เลือกรุด ฟาน นิสเตลรอย ให้เป็นหนึ่งในทีมงาน ทำให้อดีตกองหน้าทีมชาติเนเธอร์แลนด์ต้องอำลาถิ่นโอลด์ แทร็ฟอร์ด

ล่าสุดทาง อเลฮานโดร การ์นาโช ออกมาโพสต์ข้อความผ่านอินสตาแกรมสตอรีถึงฟาน นิสเตลรอยว่า

“มันเป็นช่วงเวลาสั้น ๆ แต่มันพิเศษ, ผมได้เรียนรู้เยอะมากจากคุณ และผมจะเก็บมันไว้กับตัวเองตลอดเส้นทางอาชีพของผม แต่สิ่งที่ผมจะจดจำอย่างดีที่สุด คือ คุณเป็นคนแแบบไหน เราจะได้พบกันอีกครั้งนะตำนาน”

![](https://www.khaosod.co.th/wpapp/uploads/2024/11/gnar.jpg)

