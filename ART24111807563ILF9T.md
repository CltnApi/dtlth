---
layout: post
code: "ART24111807563ILF9T"
origin_url: "https://www.khaosod.co.th/sports/news_9510527"
image: "https://github.com/user-attachments/assets/3bd02f78-1d15-42bd-babe-c275b1a67a0f"
title: "อิตาลีคนแรก - ซินเนอร์ สุดปลื้มสอยแชมป์เอทีพี ไฟนอลส์"
description: "ยานนิก ซินเนอร์ กลายเป็นนักเทนนิสชาวอิตาเลียนคนแรกที่คว้าแชมป์รายการเอทีพี ไฟนอลส์ ได้สำเร็จ หลังเอาชนะคู่แข่งชาวอเมริกัน ในการดวลที่เมืองตูริน ประเทศอิตาลี"
category: "SPORTS"
language: "th"
date: 2024-11-18T08:00:56.113Z
---

# อิตาลีคนแรก - ซินเนอร์ สุดปลื้มสอยแชมป์เอทีพี ไฟนอลส์

[![อิตาลีคนแรก - ซินเนอร์ สุดปลื้มสอยแชมป์เอทีพี ไฟนอลส์](https://www.khaosod.co.th/wpapp/uploads/2024/11/wordltour.jpg "อิตาลีคนแรก - ซินเนอร์ สุดปลื้มสอยแชมป์เอทีพี ไฟนอลส์")](https://www.khaosod.co.th/wpapp/uploads/2024/11/wordltour.jpg)

ยานนิก ซินเนอร์ กลายเป็นนักเทนนิสชาวอิตาเลียนคนแรกที่คว้าแชมป์รายการเอทีพี ไฟนอลส์ ได้สำเร็จ หลังเอาชนะคู่แข่งชาวอเมริกัน ในการดวลที่เมืองตูริน ประเทศอิตาลี

โดยการแข่งขันเทนนิสเอทีพี ไฟนอลส์ ประเภทชายเดี่ยวรอบชิงชนะเลิศ เมื่อวันที่ 17 พ.ย. ยานนิก ซินเนอร์ จาก อิตาลี พบกับ เทย์เลอร์ ฟริตซ์ ชาวอเมริกัน

ซึ่งผลการแข่งขันปรากฎว่าซินเนอร์เอาชนะไปได้ 2-0 เซ็ต 6-4 และ 6-4 คว้าแชมป์ไปครองได้สำเร็จและกลายเป็นชาวอิตาเลียนคนแรกที่ได้แชมป์รายการนี้

ซินเนอร์ซึ่งก่อนหน้านี้เป็นแชมป์สองแกรนด์สแลม ในปี 2024 ทั้ง ออสเตรเลียน โอเพน และ ยูเอส โอเพน เผยหลังได้แชมป์รายการนี้เพิ่ม ว่า “มันน่าทึ่งมาก เป็นแชมป์แรกของผมในอิตาลี มันมีความหมายกับผมมาก”

“มันเป็นสิ่งที่พิเศษมาก ในมุมมองของผมมันเป็นทัวร์นาเมนต์ในระดับที่สูงมาก ดังนั้น ผมมีความสุขมาก”