---
layout: post
code: "ART2411011242GKEU3U"
origin_url: "https://www.khaosod.co.th/sports/news_9486695"
image: "https://github.com/user-attachments/assets/2a5dc7b2-4606-4a7c-8664-5a6191c626c5"
title: "แมนยู ประกาศแต่งตั้ง รูเบน อโมริม คุมทัพอย่างเป็นทางการ เริ่มงาน 11 พ.ย."
description: "แมนเชสเตอร์ ยูไนเต็ด ประกาศแต่งตั้ง รูเบน อโมริม กุนซือชาวโปรตุเกส เป็นผู้จัดการทีมคนใหม่อย่างเป็นทางการแล้ว"
category: "SPORTS"
language: "th"
date: 2024-11-01T15:09:24.609Z
---

# แมนยู ประกาศแต่งตั้ง รูเบน อโมริม คุมทัพอย่างเป็นทางการ เริ่มงาน 11 พ.ย.

[![แมนยู ประกาศแต่งตั้ง รูเบน อโมริม คุมทัพอย่างเป็นทางการ เริ่มงาน 11 พ.ย.](https://www.khaosod.co.th/wpapp/uploads/2024/11/AM2.jpg "แมนยู ประกาศแต่งตั้ง รูเบน อโมริม คุมทัพอย่างเป็นทางการ เริ่มงาน 11 พ.ย.")](https://www.khaosod.co.th/wpapp/uploads/2024/11/AM2.jpg)

แมนเชสเตอร์ ยูไนเต็ด ประกาศแต่งตั้ง รูเบน อโมริม กุนซือชาวโปรตุเกส เป็นผู้จัดการทีมคนใหม่อย่างเป็นทางการแล้ว

โดยระหว่างนี้อยู่ระหว่างการดำเนินเรื่องเกี่ยวกับ วีซ่า ทำงาน ซึ่ง อโมริม วัย 39 ปี จะมีสัญญา 3 ปี จนถึง มิ.ย. 2027 พ่วงออปชั่นต่อสัญญา และจะเริ่มงานอย่างเป็นทางการในวันจันทร์ที่ 11 พ.ย.

เว็บไซต์ แมนยู ระบุว่า รูเบนเป็นหนึ่งใน กุนซือหนุ่มที่มีผลงานน่าจับตามองในฟุตบอลระดับสูงของยุโรป โดยมีศักยภาพตั้งแต่สมัยเป็นนักฟุตบอล จนถึงเป็นโค้ช โดยพาทีมสปอร์ติ้ง ลิสบอน เป็นแชมป์ พรีเมียรา ลีกา 2 ครั้ง

ระหว่างนี้ รุด ฟาน นิสเตลรอย จะยังรักษาการคุมทีมไปจนกว่า อโมริม จะเริ่มงาน และคาดว่า อโมริม จะได้ฤกษ์คุมทีมนัดแรก พบกับ อิปสวิช ในวันที่ 24 พ.ย.