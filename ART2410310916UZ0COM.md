---
layout: post
code: "ART2410310916UZ0COM"
origin_url: "https://www.khaosod.co.th/https://www.khaosod.co.th/entertainment/news_9482534"
image: "https://github.com/user-attachments/assets/ff295ce8-2cb4-4dd8-9033-f696751310af"
title: "ข่าวสดมิวสิค-‘สิงโต นำโชค’ลองแนวใหม่ ‘TingRingTing’คงไทยอีสาน"
description: "ข่าวสดมิวสิค-‘สิงโต นำโชค’ลองแนวใหม่ ‘TingRingTing’คงไทยอีสาน จังหวะแอฟโฟรบีต เอ็มวีจัดเต็ม เสื้อผ้า 6 ชุด  จัดจ้านเกินต้าน"
category: "ENTERTAINMENT"
language: "th"
date: 2024-11-01T12:21:43.023Z
---

# ข่าวสดมิวสิค-‘สิงโต นำโชค’ลองแนวใหม่ ‘TingRingTing’คงไทยอีสาน

[![ข่าวสดมิวสิค-‘สิงโต นำโชค’ลองแนวใหม่ ‘TingRingTing’คงไทยอีสาน ](https://www.khaosod.co.th/wpapp/uploads/2024/10/sing.jpg "ข่าวสดมิวสิค-‘สิงโต นำโชค’ลองแนวใหม่ ‘TingRingTing’คงไทยอีสาน ")](https://www.khaosod.co.th/wpapp/uploads/2024/10/sing.jpg)

ข่าวสดมิวสิค-‘สิงโต นำโชค’ลองแนวใหม่ ‘TingRingTing’คงไทยอีสาน จังหวะแอฟโฟรบีต เอ็มวีจัดเต็ม เสื้อผ้า 6 ชุด จัดจ้านเกินต้าน

![](https://www.khaosod.co.th/wpapp/uploads/2024/10/IMG_2524.jpeg)

เสิร์ฟความแปลกใหม่ที่ใครๆ ก็คาดเดาไม่ถูก สำหรับศิลปินหนุ่ม **‘สิงโต นำโชค’** ล่าสุดปล่อย _**“TingRingTing”**_ เพลงเปิดตัวอัลบั้มใหม่ ที่ได้ร่วมงานกับโปรดิวเซอร์ ‘SPATCHIES’ และเขียนเนื้อเพลงร่วมกับ ‘OZEEOOS’ ส่วนเอ็มวีได้ ‘เอ้าท์’ สถาปัตย์ นันตา มากำกับการแสดง

**สิงโต นำโชค เล่าว่า** “อยากลองทำอะไรใหม่ๆ สนุกๆ ที่ยังไม่เคยทำ ได้ร่วมงานกับคนใหม่ๆ รวมถึงแนวดนตรีใหม่ๆ แต่เนื้อเพลงยังคงความเป็นไทยๆ อีสานๆ สไตล์สิงโต นำโชค สำหรับ SPATCHIES และ OZEEOOS ทั้งคู่เป็นคนดนตรีรุ่นใหม่ที่เก่งมาก _ทำให้เพลง TingRingTing ออกมาได้อีกรสชาติของสิงโต นำโชค ที่ยังไม่เคยมีเพลงจังหวะแอฟโฟรบีต_

![](https://www.khaosod.co.th/wpapp/uploads/2024/10/page-15.jpg)

ส่วนเอ็มวีได้ร่วมงานครั้งแรกกับพี่เอ้าท์ ผมชื่นชอบผลงานเขา พอส่งเพลงให้ฟัง พี่เขาชอบมาก และเสนอว่าอยากทำแบบไวบ์แอฟโฟรบีต ซึ่งสิงโตยังไม่เคยมีแบบนี้ เขาก็เนรมิตเหมือนอยู่ในชุมชนของสิงโต มีสาวๆ เต้นสนุกๆ เกี้ยวกันไปมา เปลี่ยนไปหลายๆ ฉาก _ซึ่งสไตลิสต์เตรียมเสื้อผ้าไว้ประมาณพันกว่าชุด แต่ผู้กำกับฯกลัวจะเกินคิวเลยหยุดที่ 6 ชุด น่าจะเป็นเอ็มวีที่เปลี่ยนเสื้อผ้าเยอะที่สุดตั้งแต่เคยทำมา_ ก็ขอฝาก TingRingTing ซิงเกิลใหม่ของอ้ายสิงโต นำโชค ด้วยครับ” สิงโตฝากทิ้งท้าย

ADVERTISEMENT

![](https://www.khaosod.co.th/wpapp/uploads/2024/10/IMG_2528.jpeg)

**สามารถชมมิวสิควิดีโอเพลง “TingRingTing” ของ ‘สิงโต นำโชค’ ได้แล้วทาง https://youtu.be/ez6kIaSFkT0?si=cOaMt\_VzyTJ6PQRO**

![](https://www.khaosod.co.th/wpapp/uploads/2024/10/IMG_2527.jpeg)

![](https://www.khaosod.co.th/wpapp/uploads/2024/10/IMG_2529.jpeg)