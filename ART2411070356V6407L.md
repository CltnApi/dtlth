---
layout: post
code: "ART2411070356V6407L"
origin_url: "https://www.khaosod.co.th/breaking-news/news_9494022"
image: "https://github.com/user-attachments/assets/0e07bec1-1550-4ef1-abcb-7dc227e02147"
title: "เงินสดกว่า15ล้าน-ทองคำเพียบ เปิดตู้เซฟ 21 ตู้ เครือข่าย \"แม่มนต์\""
description: "เปิดตู้เซฟ 21 ตู้ ดีเอสไอ ขยายผลเครือข่าย \"แม่มนต์\" พนันออนไลน์ เจอหลักฐานฟอกเงินโยงนายทุนใหญ่ ทรัพย์สินกว่า 300 ล้านบาท ทองคำเพียบ-เงินสด15ล้าน"
category: "HOT_NEWS"
language: "th"
date: 2024-11-07T04:00:41.023Z
---

# เงินสดกว่า15ล้าน-ทองคำเพียบ เปิดตู้เซฟ 21 ตู้ เครือข่าย "แม่มนต์"

[![เงินสดกว่า15ล้าน-ทองคำเพียบ เปิดตู้เซฟ 21 ตู้ เครือข่าย "แม่มนต์"](https://www.khaosod.co.th/wpapp/uploads/2024/11/Mother-Mon.jpg "เงินสดกว่า15ล้าน-ทองคำเพียบ เปิดตู้เซฟ 21 ตู้ เครือข่าย "แม่มนต์"")](https://www.khaosod.co.th/wpapp/uploads/2024/11/Mother-Mon.jpg)

**เปิดตู้เซฟ 21 ตู้ ดีเอสไอ ขยายผลเครือข่าย “แม่มนต์” พนันออนไลน์ เจอหลักฐานฟอกเงินโยงนายทุนใหญ่ ทรัพย์สินกว่า 300 ล้านบาท ทองคำเพียบ-เงินสด15ล้าน**

เมื่อเวลา 10.00 น. วันที่ 7 พ.ย.2567 พ.ต.ต.ยุทธนา แพรดำ รักษาราชการแทนอธิบดีกรมสอบสวนคดีพิเศษ (ดีเอสไอ) พร้อมด้วย ร.ต.อ.เขมชาติ ประกายหงษ์มณี ผู้อำนวยการกองเทคโนโลยีและสารสนเทศ

นายวิทยา นีติธรรม ผู้อำนวยการกองกฎหมายและโฆษกประจำสำนักงานป้องกันและปราบปรามการฟอกเงิน (ปปง.) และนายอัษฎาวุธ ศรีปิตา ผู้ช่วยโฆษก ดีเอสไอ ร่วมกันแถลงขยายผลเครือข่าย “แม่มนต์” เปิดตู้นิรภัย 21 ตู้ ที่ผู้ต้องหาฝากไว้กับธนาคารพาณิชย์

เปิดตู้เซฟ 21 ตู้ ดีเอสไอ ขยายผลเครือข่าย “แม่มนต์” พนันออนไลน์ เจอหลักฐานฟอกเงินโยงนายทุนใหญ่ ทรัพย์สินกว่า 300 ล้านบาท ทองคำเพียบ-เงินสด15ล้าน

สืบเนื่องจากวันที่ 6 พ.ย. คณะพนักงานสอบสวนคดีพิเศษ กองคดีเทคโนโลยีและสารสนเทศ ดีเอสไอ ได้ดำเนินการเข้าตรวจตู้นิรภัย 21 ตู้ของธนาคารพาณิชย์ในพื้นที่จ.ลพบุรี ซึ่งเกี่ยวข้องกับกลุ่มนายทุนที่เชื่อมโยงกับธุรกิจพนันออนไลน์ในเครือข่าย “แม่มนต์” คดีพิเศษที่ 76/2566 และ 89/2567

[![](https://www.khaosod.co.th/wpapp/uploads/2024/11/7-รวบ3.jpg)](https://www.khaosod.co.th/wpapp/uploads/2024/11/7-รวบ3.jpg)

โดยมีการดำเนินคดีกับผู้ต้องหา 38 ราย ในข้อหาที่รวมถึงการเข้าถึงระบบคอมพิวเตอร์โดยมิชอบ การจัดให้มีการพนันที่ไม่ได้รับอนุญาต และการฟอกเงิน อ้างอิงตามพระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550

[![](https://www.khaosod.co.th/wpapp/uploads/2024/11/7-รวบ4.jpg)](https://www.khaosod.co.th/wpapp/uploads/2024/11/7-รวบ4.jpg)

และที่แก้ไขเพิ่มเติม พระราชบัญญัติการพนัน พ.ศ. 2478 พระราชบัญญัติป้องกันและปราบปรามการฟอกเงิน พ.ศ. 2542 และกฎหมายอื่นที่เกี่ยวข้อง ซึ่งมีผู้ต้องหาที่ถูกจับกุมตามหมายจับแล้วรวม 20 ราย

[![](https://www.khaosod.co.th/wpapp/uploads/2024/11/7-รวบ5.jpg)](https://www.khaosod.co.th/wpapp/uploads/2024/11/7-รวบ5.jpg)

ภายหลังจากการขยายผล พบว่ามีการกระทำความผิดเพิ่มเติม โดยกลุ่มบุคคลทำหน้าที่โยกย้ายเงินที่ได้จากเว็บพนันไปยังบัญชีธนาคารอื่น ซึ่งเกี่ยวข้องกับนายทุนใหญ่ 5 ราย โดยการกระทำดังกล่าวมีลักษณะการฟอกเงินและละเมิดพระราชกำหนดมาตรการป้องกันและปราบปรามอาชญากรรมทางเทคโนโลยี พ.ศ. 2566

[![](https://www.khaosod.co.th/wpapp/uploads/2024/11/7-รวบ6.jpg)](https://www.khaosod.co.th/wpapp/uploads/2024/11/7-รวบ6.jpg)

ดีเอสไอจึงได้อนุมัติให้ทำการสืบสวนสอบสวนเพิ่มเติมเป็นคดีพิเศษที่ 89/2567 การตรวจสอบพบว่ากลุ่มนายทุนได้เช่าตู้นิรภัยไว้ที่ธนาคารในพื้นที่ จ.ลพบุรี ทางคณะพนักงานสอบสวนจึงขออนุมัติศาลจังหวัดลพบุรีเพื่อทำการเปิดตู้นิรภัยทั้ง 21 ตู้ พบทรัพย์สิน มูลค่าประเมินกว่า 200 ล้านบาท

[![](https://www.khaosod.co.th/wpapp/uploads/2024/11/7-รวบ7.jpg)](https://www.khaosod.co.th/wpapp/uploads/2024/11/7-รวบ7.jpg)

เช่น ทรัพย์สินที่มีลักษณะสีคล้ายทองคำ เช่น สร้อยคอ กำไล ต่างหู แหวน สร้อยข้อมือ กำไลคอ เข็มขัด โลหะแท่ง ปิ่นโต แก้ว ชาม จาน ช้อนส้อม กระเป๋าถือ สร้อยคล้ายเพชร โฉนดที่ดิน เงินสดกว่า 15 ล้านบาท และพระเครื่อง รวมทั้งสิ้นประมาณ 300 ล้านบาท

[![](https://www.khaosod.co.th/wpapp/uploads/2024/11/7-รวบ1.jpg)](https://www.khaosod.co.th/wpapp/uploads/2024/11/7-รวบ1.jpg)

[![](https://www.khaosod.co.th/wpapp/uploads/2024/11/7-รวบ9.jpg)](https://www.khaosod.co.th/wpapp/uploads/2024/11/7-รวบ9.jpg)

[![](https://www.khaosod.co.th/wpapp/uploads/2024/11/7-รวบ8.jpg)](https://www.khaosod.co.th/wpapp/uploads/2024/11/7-รวบ8.jpg)

[![](https://www.khaosod.co.th/wpapp/uploads/2024/11/7-รวบ10.jpg)](https://www.khaosod.co.th/wpapp/uploads/2024/11/7-รวบ10.jpg)

[![](https://www.khaosod.co.th/wpapp/uploads/2024/11/7-รวบ11.jpg)](https://www.khaosod.co.th/wpapp/uploads/2024/11/7-รวบ11.jpg)