---
layout: post
code: "ART24112905512KOYFS"
origin_url: "https://www.matichon.co.th/entertainment/thai-entertainment/news_4926901"
image: "https://github.com/user-attachments/assets/fe4c0aa8-ddcd-4027-b26f-b4d528f62e43"
title: "บทเพลงแห่งความคิดถึง ‘BOYdPOD’ หวนทำอัลบั้มในรอบ 16 ปี จากแรงบันดาลใจยุค 80s"
description: "บทเพลงแห่งความคิดถึง ‘BOYdPOD’ หวนทำอัลบั้มในรอบ 16 ปี จากแรงบันดาลใจยุค 80s"
category: "ENTERTAINMENT"
language: "th"
date: 2024-11-29T06:00:29.811Z
---

# บทเพลงแห่งความคิดถึง ‘BOYdPOD’ หวนทำอัลบั้มในรอบ 16 ปี จากแรงบันดาลใจยุค 80s

[![](https://www.matichon.co.th/wp-content/uploads/2024/11/728-391.jpg "728")](https://www.matichon.co.th/wp-content/uploads/2024/11/728-391.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**บทเพลงแห่งความคิดถึง** **‘BOYdPOD’ หวนทำอัลบั้มในรอบ 16 ปี จากแรงบันดาลใจยุค 80s**

สิ้นสุดการรอคอยกับการโคจรมามอบความสุขให้กับคนฟังด้วยเสียงเพลงอีกครั้งในรอบ 16 ปี สำหรับ 2 ศิลปินคุณภาพ **BOYdPOD** หรือ **บอย โกสิยพงษ์ กับ ป๊อด-ธนชัย อุชชิน** ล่าสุด พร้อมปล่อยเพลงความหมายดีอย่าง **‘เลย’** อีกหนึ่งบทเพลงแทนความคิดถึง จากอัลบั้มใหม่ภายใต้คอนเซ็ปต์ BOYdPOD//OST ที่จะพาทุกคนย้อนเวลากลับไปหาความทรงจำอันแสนหวาน จากแรงบันดาลใจในยุค 80s กับภาพยนตร์สุดคลาสสิกที่ยังคงบันทึกอยู่ในกล่องเมมโมรีภาพความทรงจำในใจอยู่เสมอ

ซึ่งเพลงนี้เป็นการถ่ายทอดเรื่องราวความคิดถึง ความรัก และการค้นหาตัวเองผ่านเนื้อเพลงที่ลึกซึ้งกินใจ ผสมผสานกับท่วงทำนองเมโลดี้ในสไตล์ POP ที่ฟังง่ายพร้อมต้องมนตร์สะกดคนฟังให้อินตามในทุกมิติอารมณ์ ส่วนในพาร์ตของมิวสิกวิดีโอเป็นการนำฉากสุดประทับใจจากภาพยนตร์ไทยเรื่อง **‘ดอกไม้กับนายกระจอก’** มาใช้บอกเล่าเรื่องราวความรัก โดยได้รับอนุญาตจาก Giant Film และ House of M เพื่อให้แฟนเพลงสามารถสัมผัสความคลาสสิกผ่านการชมบนจอภาพยนตร์อีกครั้ง

![](https://www.matichon.co.th/wp-content/uploads/2024/11/S__31179192_0.jpg)

ทั้งนี้ บอยได้เผยว่า “ผมมองว่ามันเป็นเมจิกโมเมนต์มาก หลังจากที่ได้เจอป๊อดบนเวทีคอนเสิร์ต BOYd+NOP FAMILY CHRISTMAS FUN FEST 2023 แล้วดันเกิดเคมีบางอย่างที่ทำให้ผมมีพลังแล้วก็มีแรงบันดาลใจที่อยากจะทำเพลงร่วมกับป๊อดอีกครั้ง ซึ่งแรงบันดาลใจของอัลบั้มนี้มาจากภาพยนตร์ที่อยู่ในความทรงจำของผม และภาพนั้นยังคงชัดเจนในใจอยู่เสมอ”

![](https://www.matichon.co.th/wp-content/uploads/2024/11/S__31179185_0.jpg)

“ที่สำคัญต้องยกเครดิตให้กับวง Polycat ที่เป็นศิลปินกลุ่มแรกที่บุกเบิกการจับคู่เพลงร่วมสมัยกับภาพยนตร์เก่าในประเทศไทย สำหรับเพลงแรกที่จะปล่อยในอัลบั้มนี้คือเพลง เลย โดยเนื้อหาของเพลงจะบอกเล่าถึงความรักที่ไม่สมหวังกับความคิดถึงคนที่จากกันไปโดยไม่มีแม้แต่คำร่ำลา และก็ยังคงเป็นคำถามที่ติดค้างอยู่ในใจเสมอมา โดยเป็นกลิ่นอายเพลงในแบบฉบับดนตรียุค 80s ซึ่งพอได้ฟังป๊อดร้องในห้องอัด มันทำให้ผมรู้สึกหัวใจพองโตเหมือนดอกไม้บานมากๆ เลยครับ ซึ่งผมชอบเพลงนี้มากเป็นอะไรที่ฟังวนลูปได้ซ้ำๆ อยู่เรื่อยๆ เหมือนเราได้นั่ง Time machine ที่จะย้อนเวลาให้แฟนเพลงสัมผัสความรู้สึกในวัยรุ่นของ BOYdPOD ได้อย่างสมบูรณ์แบบครับ”

![](https://www.matichon.co.th/wp-content/uploads/2024/11/S__31179187_0.jpg)

![](https://www.matichon.co.th/wp-content/uploads/2024/11/S__31179188_0.jpg)

ส่วนป๊อดเล่าเสริมว่า “คือผมเซอร์ไพรส์มากๆ เพราะพี่บอยชวนทำอัลบั้ม BOYdPOD บนเวทีคอนเสิร์ต เอาจริงๆ ผมพร้อมและก็รอคอยมาตลอด เพราะจากครั้งที่แล้วที่เราได้ร่วมทำอัลบั้มด้วยกันมันก็เหมือนเป็นอีกหนึ่งผลงานมาสเตอร์พีซในชีวิตการทำงานเพลงของเรา แล้วที่สำคัญอัลบั้มนี้ผมเห็นพลังและแพชชั่นจากพี่บอยมาก ผมเลยรู้สึกตื่นเต้นมากครับที่ได้กลับมาทำเพลงอีกครั้งร่วมกับพี่บอย สำหรับเพลง เลย ครั้งแรกที่ผมได้ฟังเดโมแล้วชอบมาก ผมว่ามันเป็นเพลงเพราะที่ร่วมสมัย มีความคลาสสิกที่ผสมผสานกันอย่างลงตัว ที่ไม่ว่าแฟนเพลงรุ่นไหนก็ฟังได้เข้าถึงและรู้สึกอินไปตามอารมณ์เพลงครับ”

![](https://www.matichon.co.th/wp-content/uploads/2024/11/S__31179189_0.jpg)

![](https://www.matichon.co.th/wp-content/uploads/2024/11/S__31179190_0.jpg)

![](https://www.matichon.co.th/wp-content/uploads/2024/11/S__31179191_0.jpg)

**สามารถชม Lyric Video เพลง ‘เลย’ จากอัลบั้ม BOYdPOD//OST ได้แล้ววันนี้ ผ่านทาง Youtube : BOYd KOSIYABONG Official พร้อมรับฟังเพลง ผ่านทุกช่องทาง Music Streaming Platform**

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)