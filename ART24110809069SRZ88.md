---
layout: post
code: "ART24110809069SRZ88"
origin_url: "https://www.khaosod.co.th/entertainment/news_9496353"
image: "https://github.com/user-attachments/assets/9a613dc7-043d-4b53-a506-124d844b9755"
title: "กบ พิมลรัตน์ เล่าชีวิตวัยเด็ก ถูกเลี้ยงดูแบบกุลสตรีไทย เผยรักแรกหนุ่มเซอร์โดนใจ"
description: "กบ พิมลรัตน์ เผยชีวิตวัยเด็กที่ถูกเลี้ยงดูมาอย่างเข้มงวดตามวิถีกุลสตรีไทย - เล่าประสบการณ์รักแรกหนุ่มเซอร์โดนใจเล่นกับใจแรงมาก"
category: "ENTERTAINMENT"
language: "th"
date: 2024-11-08T09:11:37.773Z
---

# กบ พิมลรัตน์ เล่าชีวิตวัยเด็ก ถูกเลี้ยงดูแบบกุลสตรีไทย เผยรักแรกหนุ่มเซอร์โดนใจ

[![กบ พิมลรัตน์ เล่าชีวิตวัยเด็ก ถูกเลี้ยงดูแบบกุลสตรีไทย เผยรักแรกหนุ่มเซอร์โดนใจ](https://www.khaosod.co.th/wpapp/uploads/2024/11/kobpimonrat_081167-1.jpg "กบ พิมลรัตน์ เล่าชีวิตวัยเด็ก ถูกเลี้ยงดูแบบกุลสตรีไทย เผยรักแรกหนุ่มเซอร์โดนใจ")](https://www.khaosod.co.th/wpapp/uploads/2024/11/kobpimonrat_081167-1.jpg)

**กบ พิมลรัตน์ เผยชีวิตวัยเด็กที่ถูกเลี้ยงดูมาอย่างเข้มงวดตามวิถีกุลสตรีไทย – เล่าประสบการณ์รักแรกหนุ่มเซอร์โดนใจเล่นกับใจแรงมาก**

ตำนานนางเอกหน้าไทย ที่ในช่วงเวลาหนึ่งเคยขึ้นชื่อว่าเป็น นักแสดงหญิงที่ใส่ชุดไทยได้สวย สง่า และงดงาม อย่างถึงที่สุด สำหรับ **กบ พิมลรัตน์** นางเอกสาวมากความสามารถ เจ้าของหลากหลายผลงานขึ้นหิ้ง และยังคงเป็นที่พูดถึงของแฟนๆ มาอย่างต่อเนื่อง อาทิ **สุริโยไท, ปลายเทียน, สายโลหิต, ลอดลายมังกร** ฯลฯ

![กบ พิมลรัตน์ เล่าชีวิตวัยเด็ก ถูกเลี้ยงดูแบบกุลสตรีไทย เผยรักแรกหนุ่มเซอร์โดนใจ](https://www.khaosod.co.th/wpapp/uploads/2024/11/kobpimonrat_081167-5.jpg)

เมื่อได้มาเป็นแขกรับเชิญคนพิเศษในรายการ **Club Friday Show** ผลิตโดย CHANGE2561 **กบ พิมลรัตน์** ได้มาเปิดเรื่องราวในชีวิต และเผยความรักแบบทุกซอกทุกมุมในใจเพราะอุ่นใจที่ได้มานั่งคุยมานั่งเล่าที่นี่เป็นที่แรก กับชีวิตวัยเด็กที่ถูกเลี้ยงดูมาอย่างเข้มงวดตามวิถีกุลสตรีไทย และแผ่นหลังขยี้ใจรักแรกของ **กบ พิมลรัตน์** มาในรูปแบบหนุ่มเซอร์โดนใจและเล่นกับใจแรงมาก

แต่ก็มีเหตุให้ต้องยุติความสัมพันธ์ความจริงที่ต้องรับรู้ คุณแม่สอนว่าผู้หญิงต้องยืนด้วยลำแข้งของตัวเอง #แต่เราไม่รู้ว่าถ้าไม่ยืนมันจะเป็นอย่างไร เพราะเขาบอกว่าขอเป็นคนดูแลเราเอง… กับบทเรียนครั้งใหญ่เรื่องความรัก แม้จะปิดฉากรัก 9 ปี แต่ทำไมพอนึกย้อนไปว่ามีข้อดีอะไรของเราที่เขาชื่นชมบ้างมันกลับว่างเปล่า… ??? เขาบอกว่าตอนคบกันเขาไม่มีความสุขเลยที่อยู่กับเรา หมดความอดทนก็ควรพอกันที… จากวันที่อ่อนแอจนมาถึงวันที่ต้องปาดน้ำตาสู้!

**ชีวิตของกบก็ดูใกล้เคียงกับสิ่งเหล่านี้ถูกเลี้ยงดูมาอย่างกุลสตรีไทยมาก คุณอาค่อนข้างเข้มงวดมาก?**

ADVERTISEMENT

มากค่ะ คลานเข่าสมมุติว่าคุณย่านั่งตรงนี้ เราเป็นเด็กเราก็ต้องคลานเข่ามาหาคุณย่า ถ้าเดินเสียงดังก็โดนเอาไม้เคาะตาตุ่ม แล้วก็ต้องลงโทษแบบหักนิ้วเราไม่ได้ทานขนมแบบที่เพื่อนๆ เราทานกัน ของเล่นก็ไม่ค่อยได้เล่นค่ะ

**จนคุณแม่กลับมาแล้วคุณแม่พาหนี****?**

คุณแม่พาหนี ใช่ค่ะ

**แล้ววันหนึ่งความรักก็มาซึ่งเป็นรักแรกที่แบบแรง?**

แตะเบรกไม่เป็นคุณแม่ก็ฉีดวัคซีนมาบ้าง

![กบ พิมลรัตน์ เล่าชีวิตวัยเด็ก ถูกเลี้ยงดูแบบกุลสตรีไทย เผยรักแรกหนุ่มเซอร์โดนใจ](https://www.khaosod.co.th/wpapp/uploads/2024/11/kobpimonrat_081167-6.jpg)

**ห้ามมีแฟนหรือห้ามคนนี้?**

ทั้งสองอย่าง เขาก็จะเป็นหนุ่มเซอร์ๆ พูดจาขวานผ่าซากโดนใจมากค่ะ

**ปิ๊งแม้กระทั่งแผ่นหลังของเขา?**

ใจเต้น มีฉากเลิฟซีนก็ดีนะ ใกล้กันนิดนึง

**จนที่สุดแล้วก็ต้องยุติความสัมพันธ์?**

มันค่อนข้างบาดใจกับความจริงที่เรารับรู้ อาการตอนนั้นหนักมากค่ะ เป็นปม

**ซึ่งความรักครั้งนี้ก็ต้องยอมรับความจริงจังถึงขั้นใช้ชีวิตด้วย?**

ความรักแบบรุ่นใหญ่ 3 ปีนั้นที่เขาจีบไม่คอยออกไปทานข้าวเลยนะคะ หนูขอเก็บพี่ไว้เป็นผู้ใหญ่ที่เคารพได้ไหม ถ้าจะทานข้าวก็คือต้องคุยเรื่องงานคุยกันไปเรื่อยๆ ก็รู้สึกชอบ ระหว่างที่จะแต่งงานเรามีงานเก่าอยู่แล้วเขาก็บอกว่าไม่ทำได้ไหม เหนื่อยมาเยอะแล้วหยุดทำงานเถอะให้พี่เป็นคนดูแล เราก็ไม่รู้นะคะ ว่าการที่เราถูกรินรอนเรื่องเงินทองมันจะออกมาเป็นรูปแบบไหน แต่คุณแม่เราเคยสอนเราอย่างหนึ่งว่าให้เป็นผู้หญิงที่ยืนด้วยลำแข้งของตัวเอง แต่เราไม่รู้ว่าถ้าไม่ยืนมันจะเป็นอย่างไร

**ซึ่งก็ต้องยอมรับว่าสองคนก็มีความต่างกันค่อนข้างเยอะ?**

ใช่ค่ะ เดินทางด้วยกันเครื่องถึงแล้วพี่เขาจะต้องปุ๊บปั๊บ ปุ๊บปั๊บพอเขาให้ยืนขึ้น ยืนขึ้นแล้ววิ่งไปที่ Gate เลย เขาเร็วทุกอย่างค่ะ ความเร็วในการทานเราก็พยายามจะเร็วให้เขาแต่มันเหมือนจุกอยู่ที่อกค่ะ เขาจะอึดอัดที่เราเป็นแบบนี้

![กบ พิมลรัตน์ เล่าชีวิตวัยเด็ก ถูกเลี้ยงดูแบบกุลสตรีไทย เผยรักแรกหนุ่มเซอร์โดนใจ](https://www.khaosod.co.th/wpapp/uploads/2024/11/kobpimonrat_081167-4.jpg)

**อะไรเป็นข้อดีที่สุดของกบที่เขาชื่นชม?**

**….**นั่นสิคะ

ที่ผ่านมาตอนคบกันเขาชอบบอกว่าเขาไม่มีความสุขที่อยู่กับเรา เขาพูดตลอดเลยค่ะเวลาเขาเจอหน้าใครเขาก็บอกว่าเขาเครียดมากอยู่กับเรา เขาไม่ทนแล้วเขาอึดอัดก็รู้สึกว่าพอกันทีพี่เอาทุกอย่างจากหนูไปหมดแล้วสิ่งที่หนูรักทุกอย่างหนูให้พี่ไปหมดแล้ว พี่จะเอาอะไรจากหนูอีกคราวนี้หนูไม่ยอม

**ในวันที่อ่อนแอแล้วเรากลับมาแข็งแรงอย่างวันนี้ทำอย่างไร?**

……. ????

**เปิดหมดเปลือกทุกเรื่องราวชีวิต กบ พิมลรัตน์** **และบทเรียนครั้งใหญ่เรื่องความรัก** **ในรายการ** **Club Friday Show วัน เสาร์ ที่ 9 พฤศจิกายนนี้ เวลา 11.00 น. ทางช่องวัน31**