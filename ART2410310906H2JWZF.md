---
layout: post
code: "ART2410310906H2JWZF"
origin_url: "https://www.khaosod.co.th/https://www.khaosod.co.th/lifestyle/news_9480771"
image: "https://github.com/user-attachments/assets/6de3cee4-75d2-4897-a570-6fa93dcbe013"
title: "Schizzi Cafe รีโนเวทตึกเก่าอายุ 80 ปี สู่ร้านกาแฟสไตล์ร่วมสมัย"
description: "Schizzi Cafe รีโนเวทตึกเก่าอายุ 80 ปี สู่ร้านกาแฟสไตล์ร่วมสมัย ริมถนนจักรพรรดิพงษ์ ที่ให้กลิ่นอายความทันสมัย และเมืองเก่าเข้าด้วยกัน"
category: "LIFESTYLE"
language: "en"
date: 2024-11-01T11:06:21.934Z
---

# Schizzi Cafe รีโนเวทตึกเก่าอายุ 80 ปี สู่ร้านกาแฟสไตล์ร่วมสมัย

[![Schizzi Cafe รีโนเวทตึกเก่าอายุ 80 ปี สู่ร้านกาแฟสไตล์ร่วมสมัย](https://www.khaosod.co.th/wpapp/uploads/2024/10/Schizzi001.jpg "Schizzi Cafe รีโนเวทตึกเก่าอายุ 80 ปี สู่ร้านกาแฟสไตล์ร่วมสมัย")](https://www.khaosod.co.th/wpapp/uploads/2024/10/Schizzi001.jpg)

**Schizzi Cafe รีโนเวทตึกเก่าอายุ 80 ปี สู่ร้านกาแฟสไตล์ร่วมสมัย ริมถนนจักรพรรดิพงษ์ ที่ให้กลิ่นอายความทันสมัย และเมืองเก่าเข้าด้วยกัน**

ทุกครั้งที่ผ่านถนนเส้นนี้จะมีร้านกาแฟอยู่ที่หนึ่งที่สะดุดตาไม่ไหว เราลองไปหาข้อมูลมาก็พบว่านั่นคือ **Schizzi Cafe** ร้านกาแฟที่มาในโทนสีเขียวเอิร์ธโทน ให้ความรู้สึกอบอุ่น และสงบใจ

![](https://www.khaosod.co.th/wpapp/uploads/2024/10/IMG_4995-696x527.jpg)

เข้ามาด้านในร้านบรรยากาศดีสุดๆ ชอบตรงที่ภายในร้านมีต้นไม้ประดับเยอะมาก มีความรับกันดีกับสีเขียวที่ทางร้านใช้เป็นโทนหลักของร้าน ตรงนี้เลยให้ความรู้สึกผ่อนคลายสบายๆ

![](https://www.khaosod.co.th/wpapp/uploads/2024/10/S__114409477-696x696.jpg)

ที่นี่มีมุมนั่งดื่มกาแฟ นั่งทำงาน มีสเปซค่อนข้างดีเลย ไม่อึดอัดคับแคบ ยิ่งมาช่วงบ่ายแสงก็ลงผ่านกระจกร้านเข้ามาสวยฉ่ำๆ เลย

![](https://www.khaosod.co.th/wpapp/uploads/2024/10/IMG_5019-527x696.jpg)

เรามีโอกาสได้พูดคุยกับ **คุณนุ้ย** หนึ่งในเจ้าของร้าน **Schizzi Cafe** เลยได้รู้ว่าชื่อร้านมาจากภาษาอิตาเลี่ยน

มีความหมายว่า **การร่างแบบ** ซึ่งก็มาจากตัวตนของเจ้าของร้านเองด้วยที่ทำงานเป็น **ภูมิสถาปนิก**

![](https://www.khaosod.co.th/wpapp/uploads/2024/10/S__114409475-696x696.jpg)

“ร้านนี้เปิดมา 3 ปีแล้วค่ะ เดิมทีแล้วที่นี่เป็นที่สมัยอากง จากนั้นส่งผ่าน Gen กันมา จนถึงเราก็มารีโนเวททำให้มีความร่วมสมัยมากขึ้น

![](https://www.khaosod.co.th/wpapp/uploads/2024/10/IMG_4999-527x696.jpg)

ที่เห็นว่าการตกแต่งภายในร้านมีต้นไม้ด้วย เพราะเรารู้สึกว่าพื้นที่สีเขียวแถวนี้มีน้อยเลยอยากจะออกแบบพื้นที่ที่เอื้อกับความรู้สึกสดชื่นสบายตา

โทนสีที่เลือกใช้ก็จะเป็นแนวเอิร์ธโทนเพื่อให้คนที่มารู้สึกเหมือนมาพักผ่อน มานั่งทำงานได้ค่ะ

![](https://www.khaosod.co.th/wpapp/uploads/2024/10/IMG_5005-527x696.jpg)



ส่วนตัวเราทำงานเป็น ภูมิสถาปนิก ก็จะทำงานด้านภูมิทัศน์ (Landscape) ส่วนที่มาทำร้านนี้ก็เพราะชื่นชอบเรื่องกาแฟกับพี่พาร์ทเนอร์อีกคนค่ะ

![](https://www.khaosod.co.th/wpapp/uploads/2024/10/IMG_5033-696x527.jpg)

เราตั้งชื่อ **Schizzi Cafe** เป็นภาษาอิตาเลี่ยนแปลว่า การสเก็ต หรือร่างแบบ เป็นความตั้งใจที่อยากให้คนที่มาที่นี่รู้สึกว่าได้มาค้นพบไอเดียดีๆ บางอย่าง ได้มาขีดเขียนไอเดียอะไรใหม่ๆ

![](https://www.khaosod.co.th/wpapp/uploads/2024/10/IMG_5012-527x696.jpg)

ส่วนพี่พาร์ทเนอร์อีกคนก็ชื่นชอบวัฒนธรรมการดื่มกาแฟที่ประเทศอิตาลีอยู่แล้วก็เลยเป็นส่วนผสมที่ลงตัวของร้านกาแฟนี้ค่ะ

![](https://www.khaosod.co.th/wpapp/uploads/2024/10/S__114409480-696x696.jpg)

สำหรับเครื่องดื่มที่นี่ ทุกเมนูเน้นใช้วัตถุดิบจากธรรมชาติค่ะ อย่างไซรัปเราจะใช้ให้น้อยที่สุด เราจะเน้นผลไม้สด หรือตัวคาราเมลโฮมเมดที่ทำเองก็จะเป็นจุดเด่น

Baffi di Latte

ส่วนเมล็ดกาแฟ ตัว **Schizzi Blend** เป็นของทางร้านที่ทำกับโรงคั่วที่ จ.นครปฐม เรามีการดีไซน์รสชาติให้คนดื่มรู้สึกว่าเป็นประสบการณ์ที่ดี เป็นโทนชอคโกแลต นัตตี้ คาราเมล คั่วกลางค่ะ

Americano

อีกตัวหนึ่งจะเป็นเมล็ดที่พิถีพิถันมากๆ เลย คือ **Golden Sapphire** เป็นเมล็ดที่ถูกเลือกไปแข่งขัน **World Barista Champion** ในปี 2023

เรากับโรงคั่วก็ร่วมกันกับทางไร่ **The First Valley Coffee** ที่ จ.เชียงใหม่ ซึ่งส่วนตัวเรารู้สึกชื่นชอบเมล็ดตัวนี้

![](https://www.khaosod.co.th/wpapp/uploads/2024/10/IMG_5016-527x696.jpg)



อยากให้ต่างชาติได้มาชิมว่าเมล็ดไทยจริงๆ ได้มาตรฐาน และไปสู่สากลได้เหมือนกันนะก็เลยหยิบตัวนี้มาขายค่ะ

ที่ **Schizzi Cafe** เราอยากให้ลูกค้ามาแล้วรู้สึกดีกลับไปแค่นั้นเลยค่ะ อยากให้รู้สึกว่าเหมือนได้มาพัก ได้มาแล้วมีไอเดียใหม่ๆ รู้สึกปลอดภัย หรือฮีลใจก็ได้ ที่นี่ก็จะมีน้องๆ พนักงานคอยดูแลเต็มที่เลยค่ะ”

![](https://www.khaosod.co.th/wpapp/uploads/2024/10/IMG_5034-527x696.jpg)

![](https://www.khaosod.co.th/wpapp/uploads/2024/10/IMG_4996-527x696.jpg)

![](https://www.khaosod.co.th/wpapp/uploads/2024/10/IMG_5002-527x696.jpg)

![](https://www.khaosod.co.th/wpapp/uploads/2024/10/IMG_5021-696x527.jpg)

![](https://www.khaosod.co.th/wpapp/uploads/2024/10/IMG_4992-527x696.jpg)

![](https://www.khaosod.co.th/wpapp/uploads/2024/10/IMG_5003-1-527x696.jpg)

![](https://www.khaosod.co.th/wpapp/uploads/2024/10/S__114409479-696x696.jpg)

![](https://www.khaosod.co.th/wpapp/uploads/2024/10/IMG_5027-527x696.jpg)

![](https://www.khaosod.co.th/wpapp/uploads/2024/10/IMG_5025-696x527.jpg)

![](https://www.khaosod.co.th/wpapp/uploads/2024/10/IMG_5032-696x527.jpg)

**พิกัด** : ถ. จักรพรรดิพงษ์ ใกล้วัดภูเขาทอง  
**เปิด** : ทุกวัน (ปิดวันพุธ) 08.00-18.00 น.  
**ที่จอดรถ** : ไม่มีที่จอดรถ (จอดที่วัดสิตาราม)  
**ติดตามเพจรีวิวคาเฟ่** : [Cafe Made my Day](https://www.facebook.com/cafemademyday)