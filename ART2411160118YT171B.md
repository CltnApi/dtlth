---
layout: post
code: "ART2411160118YT171B"
origin_url: "https://www.khaosod.co.th/breaking-news/news_9507901"
image: "https://github.com/user-attachments/assets/56e57c00-a45e-4f4c-8ec4-446f90d5063b"
title: "คู่รักทะเลาะลั่น สาวคว้ามีดปอกผลไม้ แทงหน้าขา หนุ่มช่วยไม่ทัน ดับสลด"
description: "ไม่เชื่อใจกันเลย คู่รักทะเลาะลั่นบ้าน สาววัย 33 ปี คว้ามีดปอกผลไม้ แทงหน้าขา แฟนหนุ่มรีบอุ้มขอความช่วยเหลือ แต่ไม่ทัน มีดตัดเส้นเลือดใหญ่เสียชีวิตสลด"
category: "HOT_NEWS"
language: "th"
date: 2024-11-16T01:40:59.468Z
---

# คู่รักทะเลาะลั่น สาวคว้ามีดปอกผลไม้ แทงหน้าขา หนุ่มช่วยไม่ทัน ดับสลด

[![คู่รักทะเลาะลั่น สาวคว้ามีดปอกผลไม้ แทงหน้าขา หนุ่มช่วยไม่ทัน ดับสลด](https://www.khaosod.co.th/wpapp/uploads/2024/11/Couple-quarreling.jpg "คู่รักทะเลาะลั่น สาวคว้ามีดปอกผลไม้ แทงหน้าขา หนุ่มช่วยไม่ทัน ดับสลด")](https://www.khaosod.co.th/wpapp/uploads/2024/11/Couple-quarreling.jpg)

**ไม่เชื่อใจกันเลย คู่รักทะเลาะลั่นบ้าน สาววัย 33 ปี คว้ามีดปอกผลไม้ แทงหน้าขา แฟนหนุ่มรีบอุ้มขอความช่วยเหลือ แต่ไม่ทัน มีดตัดเส้นเลือดใหญ่เสียชีวิตสลด**

เมื่อเวลา 05.00 น. วันที่ 16 พ.ย.2567 ร.ต.อ.เปล่ง พานแก้ว รองสารวัตร(สอบสวน) สภ.พระนครศรีอยุธยา รับแจ้งเหตุมีหญิงใช้มีดทำร้ายตัวเองและเสียชีวิตภายในบ้าน บ้านพักหลังหนึ่ง ต.ป้อม อ.พระนครศรีอยุธยา จ.พระนครศรีอยุธยา จึงรุดไปตรวจอสบพร้อมพร้อมแพทย์โรงพยาบาลพระนครศรีอยุธยา เจ้าหน้าที่ตำรวจชุดสืบสวน และเจ้าหน้าที่สมาคมอยุธยารวมใจ

ที่เกิดเหตุเป็นบ้าน 2 หลังปลูกอยู่ในพื้นที่เดียวกัน บริเวณหน้าบ้านพบร่งาผู้เสียชีวิตชื่อ น.ส.วรรณวิมล (ขอสงวนนามสกุล) อายุ 33 ปี สภาพศพที่น่องขวามีบาดแผลถูกแทงด้วยอาวุธมีด มีเลือดจำนวนมากไหลนองพื้น ภายในบ้านพบเลือดจำนวนมาก ตรวจสอบในห้องนอนบนที่นอน พบมีดปอกผลไม้ ความยาวประมาณ 20 เซนติเมตรตกอยู่ เจ้าหน้าที่ตำรวจจึงเก็บไว้เป็นหลักฐาน

ไม่เชื่อใจกันเลย คู่รักทะเลาะลั่นบ้าน สาววัย 33 ปี คว้ามีดปอกผลไม้ แทงหน้าขาตัวเอง แฟนหนุ่มรีบอุ้มขอความช่วยเหลือ แต่ไม่ทัน มีดตัดเส้นเลือดใหญ่เสียชีวิตสลด

จากการสอบถาม นายรัชพล (ขอสงวนนามสกุล) อายุ 29 ปี แฟนของผู้เสียชีวิต กล่าวว่า ผู้เสียชีวิตเป็นแฟนของตนและเพิ่งคบกันมาได้ 2 เดือน ช่วงเวลาประมาณ 02.00 น. แฟนของตนได้ขี่รถจักรยานยนต์ออกไปซื้อของที่ร้านสะดวกซื้อ ตนสอบถามผู้เสียชีวิตไปไหนมา จนมีปากเสียงกัน

นายรัชพล กล่าวต่อว่า โดยผู้เสียชีวิตบอกว่า แค่ออกไปร้านสะดวกซื้อใกล้ ๆ ไม่เชื่อใจกัน ช่วงจังหวะนั้นผู้เสียชีวิตไปเอามีดออกมาจากห้อง ออกมาถือ แล้วใช้มีดปอกผลไม้แทงเข้าที่ขาของผู้เสียชีวิต

นายรัชพล กล่าวอีกว่า จังหวะที่แทงตนไม่เห็น พอทราบว่าผู้เสียชีวิตใช้มีดแทงตัวเอง จึงพยายามพาผู้เสียชีวิตไปส่งโรงพยาบาล โดยอุ้มออกจากบ้านมาที่หน้าบ้าน เรียกให้เพื่อนบ้านช่วยเรียกรถพยาบาล แต่ไม่ทันเสียชีวิตก่อน ก่อนหน้านี้ตนเคยมีปากเสียงกับผู้เสียชีวิต และมักจะทำร้ายตนเอง

[![](https://www.khaosod.co.th/wpapp/uploads/2024/11/16-แทง2.jpg)](https://www.khaosod.co.th/wpapp/uploads/2024/11/16-แทง2.jpg)

ด้าน ญาติของผู้เสียชีวิต กล่าวว่า ผู้ตายเป็นลูกพี่ลูกน้องกัน ยอมรับว่าผู้ตายเคยมีประวัติเกี่ยวข้องกับยาเสพติด เคยต้องโทษเข้าออกเรือนจำมาแล้ว ไม่ค่อยได้เจอกับผู้ตายนานมากแล้ว จนมีคนโทรไปแจ้งว่าน้องสาวเสียชีวิต จึงรีบเดินทางมาดู

ญาติ กล่าวต่อว่า และเพิ่งทราบว่าน้องสาวมาอยู่ที่บ้านหลังเกิดเหตุกับนายรัชพล ส่วนสาเหตุการเสียชีวิต ต้องรอให้เจ้าหน้าที่ตำรวจสืบสวนหาสาเหตุของการเสียชีวิต ว่าเกิดจากสาเหตุอะไรแน่และทำร้ายตัวเองจริงหรือไม่

เบื้องต้นพนักงานสอบสวนพร้อมแพทย์ได้ตรวจสอบที่เกิดเหตุพร้อมกับการชันสูตรศพเบื้องต้น บาดแผลที่ขาถูกอาวุธมีดแทงเข้าที่บริเวณขาขวาไปตัดเส้นเลือดใหญ่ จนทำให้เสียเลือดมากเสียชีวิต

[![](https://www.khaosod.co.th/wpapp/uploads/2024/11/16-แทง1.jpg)](https://www.khaosod.co.th/wpapp/uploads/2024/11/16-แทง1.jpg)

โดยมอบหมายให้เจ้าหน้าที่สมาคมอยุธยารวมใจนำร่างผู้เสียชีวิตส่งชันสูตร สถาบันนิติวิทยาศาสตร์ กระทรวงยุติธรรม จ.ปทุมธานี เพื่อชันสูตรอย่างละเอียดอีกครั้ง พร้อมกับเชิญตัว นายรัชพล และผู้ที่อยู่ภายในบ้าน ซึ่งเป็นเด็กและเพื่อนบ้าน พร้อมกับพยาน ไปสอบสวนเพื่อหาสาเหตุของการเสียชีวิตที่แน่ชัดตามขั้นตอนกฎหมายต่อไป