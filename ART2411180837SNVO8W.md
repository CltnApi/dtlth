---
layout: post
code: "ART2411180837SNVO8W"
origin_url: "https://www.khaosod.co.th/breaking-news/news_9510643"
image: "https://github.com/user-attachments/assets/c78a0184-c87a-4a80-8653-66d3b35c0b71"
title: "โผล่มอบตัวแล้ว หนุ่มขับเทสล่า ปาดบนทางด่วน แจ้งข้อหาหนัก ส่งฟ้องศาลพรุ่งนี้"
description: "มอบตัวแล้ว หนุ่มขับเทสล่าปาดบนทางด่วน รับสารภาพสิ้น แจ้งข้อหาหนัก ยึดรถไว้เป็นของกลาง นำตัวส่งฟ้องศาลพรุ่งนี้ พบใบขับขี่หมดอายุอีก"
category: "HOT_NEWS"
language: "th"
date: 2024-11-18T08:42:07.727Z
---

# โผล่มอบตัวแล้ว หนุ่มขับเทสล่า ปาดบนทางด่วน แจ้งข้อหาหนัก ส่งฟ้องศาลพรุ่งนี้

[![โผล่มอบตัวแล้ว หนุ่มขับเทสล่า ปาดบนทางด่วน แจ้งข้อหาหนัก ส่งฟ้องศาลพรุ่งนี้](https://www.khaosod.co.th/wpapp/uploads/2024/11/tesla.jpg "โผล่มอบตัวแล้ว หนุ่มขับเทสล่า ปาดบนทางด่วน แจ้งข้อหาหนัก ส่งฟ้องศาลพรุ่งนี้")](https://www.khaosod.co.th/wpapp/uploads/2024/11/tesla.jpg)

**มอบตัวแล้ว หนุ่มขับเทสล่า ปาดบนทางด่วน รับสารภาพสิ้น แจ้งข้อหาหนัก ยึดรถไว้เป็นของกลาง นำตัวส่งฟ้องศาลพรุ่งนี้ พบใบขับขี่หมดอายุอีก**

กรณีคลิปวิดีโอ รถยนต์ยี่ห้อเทสล่า สีขาว ทะเบียน 2ขธ 3 กรุงเทพมหานคร ขับขี่ลักษณะปาดซ้ายปาดขวา หน้ารถของผู้ใช้ทางคันอื่น บนทางพิเศษศรีรัช บริเวณทางร่วมก่อนทางลงพหลโยธิน1 (ต่างระดับมักกะสัน) แขวงมักกะสัน เมื่อคืนวันที่ 13 พ.ย.67 ต่อมาทนายเจ้าของรถ นำรถที่ก่อเหตุมามอบให้ตำรวจ กก.2 บก.จร. ตรวจสอบ อ้างสาเหตุปาดเพราะทะเลาะกับคนในรถ อยากขอโทษ ยันไม่ได้ดื่มสุราหรือมีมึนเมา แต่เจ้าของรถเครียดมาก ตามที่เสนอข่าวไปนั้น

[![](https://www.khaosod.co.th/wpapp/uploads/2024/11/S__29188120_0-696x365.jpg)](https://www.khaosod.co.th/wpapp/uploads/2024/11/S__29188120_0.jpg)

ความคืบหน้า เมื่อเวลา 13.30 น. วันที่ 18 พ.ย.67 นายปิติพัฒน์ (สงวนนามสกุล) ผู้ขับขี่รถฯ ผู้ต้องหา เดินทางเข้าพบพนักงานสอบสวน ที่งานศูนย์ควบคุมการจราจรด่วน 2 กก.2 บก.จร. จากนั้น พนักงานสอบสวนแจ้งข้อหา “ขับรถไม่คำนึงถึงความปลอดภัยหรือความเดือดร้อนของผู้อื่น” พร้อมยึดรถยนต์ฯ ไว้เป็นของกลาง

[![](https://www.khaosod.co.th/wpapp/uploads/2024/11/S__29188118_0-696x366.jpg)](https://www.khaosod.co.th/wpapp/uploads/2024/11/S__29188118_0.jpg)

นายปิติพัฒน์ รับสารภาพตลอดข้อกล่าวหา โดยเจ้าหน้าที่จะนำตัวส่งฟ้องต่อศาลแขวงดุสิต ในวันที่ 19 พ.ย.67 นอกจากนี้ ผู้ต้องหามีใบขับขี่ แต่ใบขับขี่สิ้นอายุ จึงปรับเป็นพินัย จำนวน 2,000 บาท

[![](https://www.khaosod.co.th/wpapp/uploads/2024/11/Tesla455-2-1-696x378.png)](https://www.khaosod.co.th/wpapp/uploads/2024/11/Tesla455-2-1.png)

[![](https://www.khaosod.co.th/wpapp/uploads/2024/11/S__60604450-696x522.jpg)](https://www.khaosod.co.th/wpapp/uploads/2024/11/S__60604450.jpg)

[![](https://www.khaosod.co.th/wpapp/uploads/2024/11/S__29032456-696x309.jpg)](https://www.khaosod.co.th/wpapp/uploads/2024/11/S__29032456.jpg)