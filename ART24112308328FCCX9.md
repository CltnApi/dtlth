---
layout: post
code: "ART24112308328FCCX9"
origin_url: "https://www.khaosod.co.th/entertainment/news_9518285"
image: "https://github.com/user-attachments/assets/616ee1f8-1ebc-4970-84a2-879697a86502"
title: "เปิดใจครั้งแรก มิกกี้ เผยยังคุยกับ เจนี่ ปกติ ไม่ได้มีอะไรขุ่นข้องหมองใจกัน"
description: "ไม่ได้ต้องการอะไรมาฮีลใจ มิกกี้ เปิดใจครั้งแรกเผยยังคุยกับ เจนี่ ปกติ เรื่องสำคัญลูก ไม่ได้มีอะไรขุ่นข้องหมองใจกัน หลายคนโฟกัสเชีวิตคู่ผมมากกว่าตัวผมเองอีก"
category: "ENTERTAINMENT"
language: "th"
date: 2024-11-23T09:00:56.227Z
---

# เปิดใจครั้งแรก มิกกี้ เผยยังคุยกับ เจนี่ ปกติ ไม่ได้มีอะไรขุ่นข้องหมองใจกัน

[![เปิดใจครั้งแรก มิกกี้ เผยยังคุยกับ เจนี่ ปกติ ไม่ได้มีอะไรขุ่นข้องหมองใจกัน](https://www.khaosod.co.th/wpapp/uploads/2024/11/mickyjan9112311679999.jpg "เปิดใจครั้งแรก มิกกี้ เผยยังคุยกับ เจนี่ ปกติ ไม่ได้มีอะไรขุ่นข้องหมองใจกัน")](https://www.khaosod.co.th/wpapp/uploads/2024/11/mickyjan9112311679999.jpg)

ไม่ได้ต้องการอะไรมาฮีลใจ มิกกี้ เปิดใจครั้งแรกเผยยังคุยกับ เจนี่ ปกติ ในเรื่องสำคัญของลูก ไม่ได้มีอะไรขุ่นข้องหมองใจกัน หลายคนโฟกัสเรื่องชีวิตคู่ของผมมากกว่าตัวผมเองอีก



มิกกี้ นนท์ อัลภาชน์ ร่วมงาน KARMART 15″ Anniversary ณ ลาน River Park ศูนย์การค้า ICONSIAM พร้อมเปิดใจครั้งแรกหลังเลิกรา เจนี่ เทียนโพธิ์สุวรรณ อดีตภรรยา และเผยเรื่องความฟิตการออกกำลังกายของตัวเอง

“ถามว่าทำไมถึงได้จริงจังกับการออกกำลังกายขนาดนี้ จริงๆ มันก็ไม่ได้จริงจัง เขาเรียกความชอบ บางคนชอบรถ เขาก็อาจจะจริงจังกับรถ แต่เราไม่ได้ชอบรถ เราก็อาจจะรู้สึกว่าทำไมเขาจริงจัง แต่ผมเชื่อว่าสุขภาพเป็นสิ่งที่ทุกคนต้องการและอยากได้อยู่แล้ว วันที่ไม่ออกกำลังกายก็มีครับ แต่วันนั้นก็วิ่งเบาๆ เหมือนเป็นการขยับร่างกายเบาๆ ก็วิ่ง 2-3 กิโลฯ แล้วก็ว่ายน้ำ คือเวลาเราออกกำลังกายจะรู้สึกว่ามันช่วยทำให้เราสดชื่น และทุกคนก็คงอยากจะสดชื่นในแต่ละวันถูกไหมครับ เพื่อที่จะได้ทำกิจกรรมต่างๆ ให้มันดีขึ้น ก็เลยต้องลุกขึ้นมาออกทุกวันครับ”

“ถ้าน้องโนล่าเห็น เขาก็มาออกด้วยกัน คืออย่างน้อยเราทำให้เขาเห็นว่าการออกกำลังกายมันเป็นสิ่งหนึ่งของชีวิตประจำวัน ไม่ใช่สิ่งแปลก เพราะเมื่อเขาโตขึ้นแน่นอนว่าตอนเด็กเขามีเวลาเล่น แต่พอโตขึ้น ความรับผิดชอบมากขึ้น เขาอาจจะรู้สึกว่ามันเป็นสิ่งที่ห่างตัว แต่ถ้าเขาอยู่กับเรา เขาก็จะเห็นว่ามันเป็นสิ่งที่เราควรจะทำในแต่ละวันอยู่แล้วครับ ส่วนเรื่องโภชนาการสำหรับเด็ก จริงๆ แล้วจะเด็กหรือผู้ใหญ่ก็ต้องทานอาหารที่มีประโยชน์ครับ แค่ในปริมาณที่แตกต่างกันออกไป ควบคู่ไปกับการขยับร่างกาย แต่ลูกก็ตามสไตล์เด็กเราก็ให้เขาทานในสิ่งที่เขาอยากทานบ้างครับ”

วางแผนยังไง อย่างเวลาไปเที่ยวต่างประเทศ?  
“ก็สบายดีครับ สนุกดีครับ เวลาไปทริปต่างประเทศด้วยกัน ที่ผ่านมาลูกอยากไปไหนเขาก็จะมาบอกเรา เขาก็ดูจากยูทูบครับ บางทีเราเห็นเราก็ยังอยากไปเลย ดูรีวิวอะไรพวกนี้ เขาก็จะเลือกเวลาเห็นที่ไหนที่น่าสนุก เราก็ดูว่าอันไหนที่เราเองก็ไม่เคยไปด้วย เพราะเด็กๆ เราอาจจะไม่มีโอกาส เราก็อยากไปลองดู แต่ก็ให้เขาเลือกก่อน แล้วเราก็ค่อยมาดูว่าน่าสนใจ ปลอดภัยทุกอย่างก็ไป”

ADVERTISEMENT

“ถามว่าต้องมีโหวตเสียงไหม จริงๆ ก็เสียงเดียวนะ เอาลูกเป็นหลัก คือรู้กันอยู่แล้วว่าต้องทำอะไรบ้างกับลูก เพราะเราเลี้ยงกันมาเองตั้งแต่เด็ก เราก็จะดีที่สุด การทำหน้าที่พ่อแม่ตอนนี้ผมเชื่อว่ามันเป็นสิ่งที่เราทำแล้วเราสนุกกับมัน เหมือนเป็นการลงทุนระยะยาวกับสิ่งที่เรียกว่าลูกครับ”

_**พูดคุยกับเจนี่ทุกเรื่องไหม?**_  
_“ก็คุยกันปกติในเรื่องที่สำคัญของลูกครับ_ เรื่องการเรียน เรื่องอะไรต่างๆ เรื่องโรงเรียนตอนนี้ก็เรียนอยู่ครับ เรียนมา 2 ปีแล้วครับ เวลาไปรับส่งลูกก็จะแล้วแต่ตารางงานครับ ส่วนเรื่องอื่นๆ ก็คุยกันปกติ ไม่ได้มีอะไรขุ่นข้องหมองใจกัน ก็คุยกันปกติครับ สภาพจิตใจของผม ไม่ได้มีอะไรนะครับ จริงๆ ผมก็เป็นอย่างนี้มาพักหนึ่งแล้ว หมายถึงผมก็ดูแลลูก ออกกำลังกาย ทำงานเป็นหลักอยู่แล้ว ก็ไม่ได้มีอะไร”

_“หลายคนโฟกัสเรื่องชีวิตคู่ของผม ผมว่าโฟกัสมากกว่าตัวผมเองอีกนะ_ หมายถึงผมเองก็ไม่ได้โฟกัสตรงนี้สักเท่าไหร่ เพราะเราก็มีสิ่งที่เราต้องทำในแต่ละวันอยู่แล้ว _สิ่งที่มาฮีลใจ ผมไม่ได้ต้องการฮีลอะไร อย่างที่บอกว่าเราก็อยู่ของเรามาอยู่แล้ว ก็ไม่ได้ฮีลอะไร_ และออกกำลังกายของเราปกติ แล้วก็ดูแลลูก ผมไม่ได้ทำอะไรเลย ก็ออกกำลังกาย ทำงาน ดูแลลูกเท่านั้นเอง”

“จริงๆ ก็ขอบคุณทุกท่านที่เข้ามาคอมเมนต์ และโดยเฉพาะเวลาที่เราทำคอนเทนต์ในเรื่องของสุขภาพ คนก็เข้ามา เวลาที่เขาบอกว่าทำตาม หรือบอกว่ามันดูง่ายจังเลย หรือพี่ทำให้หนูลุกขึ้นมาดูแลตัวเอง มันก็เป็นสิ่งที่เราต้องการอยู่แล้ว ก็รู้สึกดีใจครับ”

[![](https://www.khaosod.co.th/wpapp/uploads/2024/11/mickyjan91123116711.jpg)](https://www.khaosod.co.th/wpapp/uploads/2024/11/mickyjan91123116711.jpg)