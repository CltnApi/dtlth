---
layout: post
code: "ART2411120902LEQ2AE"
origin_url: "https://www.khaosod.co.th/special-stories/news_9501676"
image: "https://github.com/user-attachments/assets/07ddd1b9-3878-46e0-822f-bbcab76a0b93"
title: "เจ้าสาวนั่งหน้าตึง ได้สินสอดไม่ครบ แถมเจ้าบ่าวยังยิ้มระรื่น ขอผ่อนจ่าย"
description: "เจ้าสาวนั่งหน้าบึ้ง เจ้าบ่าวให้สินสอดไม่ครบ แถมยังมีหน้ามายิ้มระรื่น บอกว่าขอผ่อนจ่าย"
category: "SPECIAL_STORIES"
language: "th"
date: 2024-11-12T09:11:52.760Z
---

# เจ้าสาวนั่งหน้าตึง ได้สินสอดไม่ครบ แถมเจ้าบ่าวยังยิ้มระรื่น ขอผ่อนจ่าย

[![เจ้าสาวนั่งหน้าตึง ได้สินสอดไม่ครบ แถมเจ้าบ่าวยังยิ้มระรื่น ขอผ่อนจ่าย](https://www.khaosod.co.th/wpapp/uploads/2024/11/wed1112-1w.jpg "เจ้าสาวนั่งหน้าตึง ได้สินสอดไม่ครบ แถมเจ้าบ่าวยังยิ้มระรื่น ขอผ่อนจ่าย")](https://www.khaosod.co.th/wpapp/uploads/2024/11/wed1112-1w.jpg)

**เจ้าสาวนั่งหน้าบึ้ง เจ้าบ่าวให้สินสอดไม่ครบ แถมยังมีหน้ามายิ้มระรื่น บอกว่าขอผ่อนจ่าย**

กำลังได้รับความสนใจไม่น้อย เมื่อมีการเผยแพร่ภาพของเจ้าสาวคนหนึ่ง จากมณฑลเหอหนาน ของจีน เธอนั่งด้วยสีหน้าไม่สบอารมณ์และแววตาว่างเปล่า แม้เจ้าบ่าวจะหอมแก้มอยู่ข้างๆ แต่เธอก็ดูไม่มีความสุขเลย ทำให้บรรยากาศในงานเต็มไปด้วยความอึดอัด

ชาวเน็ตหลายคนเดาว่า บางทีเจ้าสาวอาจจะมีคนรักอยู่แล้วแต่ถูกครอบครัวคลุมถุงชน หรือบางทีเจ้าสาวอาจจะเสียใจที่ต้องห่างจากครอบครัว ท่ามกลางการคาดเดานี่ได้มีบุคคลที่อ้างว่ารู้จักคู่บ่าวสาวมาช่วยอธิบาย

[![](https://www.khaosod.co.th/wpapp/uploads/2024/11/wed1112-1.jpg)](https://www.khaosod.co.th/wpapp/uploads/2024/11/wed1112-1.jpg)

สาเหตุของเรื่องทั้งหมดเกิดจากปัญหาเรื่อง “สินสอด” ก่อนหน้านี้ครอบครัวของเจ้าสาวเรียกสินสอด 380,000 หยวน (ประมาณ 1.8 ล้านบาท) แต่ทางเจ้าบ่าวกลับจ่ายมาเพียง 180,000 หยวน (ประมาณ 860,000 บาท) ส่วนที่เหลือจะผ่อนจ่ายในภายหลัง

เมื่อแม่เจ้าสาวเห็นว่าสินสอดไม่ตรงตามที่ต้องการ จึงพูดประชดกับลูกสาวว่าไม่ต้องกลับมาบ้านพ่อแม่อีก คำพูดดังกล่าวทำให้เจ้าสาวรู้สึกไม่สบายใจ เพราะเธอรู้ดีว่าสามีไม่สามารถหาเงินส่วนที่ขาดมาให้พ่อแม่ของเธอได้

อย่างไรก็ตาม แม้ว่าสินสอดจะไม่ครบ แต่คู่บ่าวสาวก็ไม่สามารถยกเลิกงานแต่งได้ เจ้าสาวแสดงความหงุดหงิดออกมา ในขณะที่เจ้าบ่าวกลับดูมีความสุขที่ได้แต่งงาน ซึ่งท่าทีเช่นนี้ยิ่งทำให้เจ้าสาวรู้สึกรำคาญใจมากขึ้น สีหน้าจึงออกมาดังภาพที่ปรากฏ

[![](https://www.khaosod.co.th/wpapp/uploads/2024/11/wed1112-2.jpg)](https://www.khaosod.co.th/wpapp/uploads/2024/11/wed1112-2.jpg)

**ขอบคุณที่มา afamily**