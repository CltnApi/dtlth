---
layout: post
code: "ART2411081147PJO57Y"
origin_url: "https://www.khaosod.co.th/entertainment/news_9496995"
image: "https://github.com/user-attachments/assets/2bd87a79-dd6a-4510-8555-5a44e6de137a"
title: "เบนซ์ เรซซิ่ง เปิดใจ ทนายตั้ม เคยเรียกค่าวิชาชีพ 10 กว่าล้าน! อ้างต้องเข้าหาผู้ใหญ่"
description: "เบนซ์ เรซซิ่ง เปิดใจ ทนายตั้ม เคยเรียกค่าวิชาชีพ 10 กว่าล้าน! เนื่องจากเป็นคดีใหญ่ พร้อมอ้างต้องเข้าหาผู้ใหญ่ จึงมีค่าใช้จ่ายสูง"
category: "ENTERTAINMENT"
language: "th"
date: 2024-11-08T11:51:20.262Z
---

# เบนซ์ เรซซิ่ง เปิดใจ ทนายตั้ม เคยเรียกค่าวิชาชีพ 10 กว่าล้าน! อ้างต้องเข้าหาผู้ใหญ่

[![เบนซ์ เรซซิ่ง เปิดใจ ทนายตั้ม เคยเรียกค่าวิชาชีพ 10 กว่าล้าน! อ้างต้องเข้าหาผู้ใหญ่](https://www.khaosod.co.th/wpapp/uploads/2024/11/benz1.jpg "เบนซ์ เรซซิ่ง เปิดใจ ทนายตั้ม เคยเรียกค่าวิชาชีพ 10 กว่าล้าน! อ้างต้องเข้าหาผู้ใหญ่")](https://www.khaosod.co.th/wpapp/uploads/2024/11/benz1.jpg)

_**เบนซ์ เรซซิ่ง เปิดใจ ทนายตั้ม เคยเรียกค่าวิชาชีพ 10 กว่าล้าน! เนื่องจากเป็นคดีใหญ่ พร้อมอ้างต้องเข้าหาผู้ใหญ่ จึงมีค่าใช้จ่ายสูง**_

ช่วงนี้วงการทนายความมีสั่นสะเทือน หลังจากมีข่าวทนายตั้ม และภรรยา ถูกคุมตัวฝากขัง จากปมของมาดามอ้อย รายการ คนดังนั่งเคลียร์ ทางช่อง 8 ในเครือ อาร์เอส กรุ๊ป จึงขอเชิญ พล.ต.ต.วิชัย สังข์ประไพ หรือ ผู้การแต้ม พร้อม ทนายแก้ว หรือ ดร.มนต์ชัย จงไกรรัตนกุล พูดคุยถึงประเด็นเบื้องลึก เบื้องหลังของทนายความ และโฟนอิน **เบนซ์ เรซซิ่ง เปิดใจหลังเคยถูกทนายตั้มเรียกเงินหลักสิบล้าน เพื่อช่วยคดีตัวเองในอดีต** พร้อมราวเจาะลึกที่หลายคนไม่ควรพลาดในช่วงออนไลน์ แฟนๆ สามารถรับชมย้อนหลังได้ที่ [https://youtu.be/-9O2xcCKWzw?si=SgEnhoRL306XXRBd](https://youtu.be/-9O2xcCKWzw?si=SgEnhoRL306XXRBd)

[![](https://www.khaosod.co.th/wpapp/uploads/2024/11/benz3.jpg)](https://www.khaosod.co.th/wpapp/uploads/2024/11/benz3.jpg)

**คุณ เบนซ์ เรซซิ่ง ขอสอบถามอะไรนิดนึงคะ เคยสะดุดกันเล็กๆในอดีตกับทนายตั้มใช่ไหมคะ เรื่องอะไร****?** “อันนี้ผมไม่ได้คุยกับเขาเป็นการส่วนตัวครับ เพราะผมเองตอนนั้นก็สู้คดีอยู่ข้างใน แต่ที่ได้ยินมาก็อาจจะมีการติดต่อกันว่า จะมาดูแลคดีให้ และอาจจะเรียกค่าวิชาชีพที่ในราคาค่อนข้างสูงครับ”

**ตอนที่ได้ยินประมาณกี่บาท****? “8 หลักครับ”**

**เป็นสิบล้านเลยเหรอ****?** “สิบกว่าครับ ประมาณสิบกว่าครับ แต่อันนี้ต้องบอกก่อนครับว่าผมไม่ได้คุยกับเขาโดยตรงครับ เป็นคุยผ่านบุคคลอื่นมา**”**

ADVERTISEMENT

**แล้วจ่ายไป****?** “ตอนนั้นมีทนายวิ่งมาหาเยอะ แต่ก็ไม่ได้ตกลง แต่ก็ไม่ได้ตกลงที่จะว่าจ้างกับทนายดังกล่าวครับ”

**ทนายแก้วขอถามเบนซ์นิดนึงว่า ที่ว่าจ้าง 10 ล้าน เนี่ย เขาการันตีเหรอคครับ****?** “เขาบอกว่าคดี เป็นคดีค่อนข้างใหญ่ อาจจะต้องมีการไปหาผู้ใหญ่ มันมีค่าใช้จ่ายประมาณนี้ครับ แต่โดยส่วนตัวผมเอง ต้องการสู้คดีด้วยข้อเท็จจริงเลย เพราะฉะนั้นเอกสารหมาย จ. ที่นำไปให้เขาดู เขาไม่ได้เลือกดูเลย เขาเลือกที่จะเรียกค่าวิชาชีพมาก่อน**”**

ผู้การแต้มเสริมว่า พฤติกรรม หลายคนพูดถึงทนายคนนี้ ชอบอ้างผู้ใหญ่ทุกครั้ง

[![](https://www.khaosod.co.th/wpapp/uploads/2024/11/benz4.jpg)](https://www.khaosod.co.th/wpapp/uploads/2024/11/benz4.jpg)

**คุณเบนซ์ มีโอกาสพูดกับคุณผู้ชมที่ดูรายการอยู่ว่า อยู่เป็นคนมีชื่อเสียงโด่งดังของสังคม วันนี้ก็เข้าไปนอนมุ่งสายบัวได้ อยากได้ข้อคิดและคำเตือนสติ****?** “ผมมองว่า อาชีพทนายความเป็นอาชีพที่มีความรู้ ความสามารถเฉพาะทาง เหมือนเป็นแพทย์หรือหมอ เพราะการที่เราให้คำปรึกษากับใคร เขาก็จะเชื่อถือเรา เพราะฉะนั้นผมมองว่า ควรที่จะมีจรรณยาบรรณกับอาชีพของตัวเองนะครับ สุดท้ายคิดดี ทำดี ไม่เบียดเบียนผู้อื่น เพราะชีวิตมันไม่มีความแน่นอน เมื่อไม่กี่อาทิตย์ที่ผ่านมา ทนายดังกล่าว พาผู้เสียหายไปร้องต่อพนักงานสอบสวนอยู่เลย แต่ในวันนี้กลับถูกแจ้งข้อหา ฉ้อโกงกับตัวเอง เพราะฉะนั้น มันไม่มีอะไรแน่นอน ใช้ชีวิตอยู่ในความไม่ประมาทครับ**”**

และในช่วงออนไลน์ท้ายรายการผู้การแต้มยังพูดอีกว่า ทนายบางคน เวลามีคดีดังๆ ในประเทศ คนจะเข้าไปทุกที พอเขารู้ช่อง จะเข้าไป และทนายบางคน ก็จะอ้างผู้ใหญ่ เรียกแพง และจะใช้เทคนิคในการต่อสู้คดี คือไม่ใช่ว่าความตามเนื้อคดี ก็จะใช้แบบนี้ร่วมทุกครั้ง แล้วถ้าไม่จ้างเขา เขาจะเอามาตีแผ่ทางทีวีเลย แล้วให้สื่อมวลชนไปล้อมแล้วพูด นี่คือวิธีการ แต่ผมไม่บอกว่าเป็นใคร พฤติกรรม และทนายบางคนมีอีก มีคนส่งข้อมูล และมาแถลงข่าว แถลงวันเดียว พรุ่งนี้ก็จบ เพราะอะไรไม่รู้มันหล่นทับปาก ก็หยุด ทนายบางคนก็เป็นแบบนี้ พอแถลงเขา ทุกคนก็ไม่อยากให้มีความผิดก็ต้องมา เขาก็มีอะไรหล่นมา ฯลฯ

แฟนๆ สามารถติดตามรายการ “คนดังนั่งเคลียร์” ทุกวันจันทร์-ศุกร์ 14.05 น. ทางช่อง 8 กดเลข 27 พร้อมรับชมย้อนหลังได้ทางยูทูบช่อง 8 และติดตามทุกกระแสข่าวดัง พร้อมเคลียร์ด่วน เคลียร์แรง ก่อนใคร บนเฟซบุ๊ก “คนดังนั่งเคลียร์” เท่านั้น