---
layout: post
code: "ART2411211022RCQUQS"
origin_url: "https://www.khaosod.co.th/entertainment/news_9515630"
image: "https://github.com/user-attachments/assets/5f3c7235-d6a4-4db7-b6e4-001af7714b67"
title: "ขนม ศศิกานต์ ประกาศเลิก ครูเต้ย ป้องอย่าโทษสามี FCช็อก เพิ่งคลอดลูกคนที่2"
description: "ขนม ศศิกานต์ ประกาศเลิก ครูเต้ย อย่าโทษใคร เผยเป็นปัญหาที่เกิดขึ้นมานานแล้ว เหลือหน้าที่แค่พ่อแม่เท่านั้น FCช็อก เพิ่งคลอดลูกคนที่2"
category: "ENTERTAINMENT"
language: "th"
date: 2024-11-21T11:18:14.354Z
---

# ขนม ศศิกานต์ ประกาศเลิก ครูเต้ย ป้องอย่าโทษสามี FCช็อก เพิ่งคลอดลูกคนที่2

[![ขนม ศศิกานต์ ประกาศเลิก ครูเต้ย ป้องอย่าโทษสามี FCช็อก เพิ่งคลอดลูกคนที่2](https://www.khaosod.co.th/wpapp/uploads/2024/11/Toey-Apiwat-Boonanak-2-1.jpg "ขนม ศศิกานต์ ประกาศเลิก ครูเต้ย ป้องอย่าโทษสามี FCช็อก เพิ่งคลอดลูกคนที่2")](https://www.khaosod.co.th/wpapp/uploads/2024/11/Toey-Apiwat-Boonanak-2-1.jpg)

ขนม ศศิกานต์ ประกาศเลิก ครูเต้ย อย่าโทษใคร เผยเป็นปัญหาที่เกิดขึ้นมานานแล้ว เหลือหน้าที่แค่พ่อแม่เท่านั้น FCช็อก เพิ่งคลอดลูกคนที่2

ทำเอาแฟนคลับต่างช็อก เมื่อ **ขนม ศศิกานต์** ประกาศว่ากลางไลฟ์สดว่าได้เลิกลากับสามี อย่างนักร้องดัง **ครูเต้ย อภิวัฒน์ บุญเอนก** แล้ว หลังเพิ่งจะคลอดลูกชาย คนที่2 อายุได้เพียง 2ดือน

![](https://www.khaosod.co.th/wpapp/uploads/2024/11/Toey-Apiwat-Boonanak-1.jpg)

โดย ขนม เผยว่า **“ไม่ใช่เรื่องไม่มีเวลา และไม่ใช่เรื่องมือที่สามแน่นอน เขาเป็นสามีที่ดีมากๆ แต่มันเป็นแค่เรื่องเราสองคน** เราก็พยายามเพื่อกันมาตลอด แต่มันก็ยังมีอะไรที่มันจูนกันแล้ว มันไม่ได้ มันคือเหตุผลของเรา 2 คนจริงๆ

**พี่เต้ยไม่ได้ทำผิดอะไร มันไม่ใช่ความผิดใครเลย** เราแค่ไม่เข้าใจกันแล้วมันปรับกันไม่ได้ หนูกับพี่เต้ยตั้งใจรักอย่างดีที่สุดแล้ว แต่รักอย่างเดียวมันไม่พอค่ะ มันต้องมีหลายๆ เรื่องด้วย ส่วนเรื่องลูกเรายังคุยกันเหมือนเดิมปรึกษากันเหมือนเดิม

**มันไม่ใช่เป็นการตัดสินใจชั่ววูบ** แต่เธอและอดีตสามีคิดมาดีแล้ว ทุกคนยังอยู่กับหนู ในแบบที่หนูเป็นหนูได้นะ ขอบคุณมากๆที่ทุกคนรักหนูและยังอยู่กับหนูทุกวันนี้ ไม่คิดว่าจะมีวันนี้ ใช่ค่ะไม่มีใครคิด

ADVERTISEMENT

**และหนูกับพี่เต้ยอ่ะพยายามมาตลอดจะไม่ให้มันเกิดขึ้น แต่ในระหว่างทางมันก็มี** แค่ทุกคนน่ะไม่รู้ เพราะว่าเราไม่ได้มาพูดให้ใครฟังอยู่แล้ว พอมีลูก ลูกก็จะสำคัญกับทุกอย่าง คือไม่อยากให้ทุกคนไปโทษเป็นเพราะพี่เต้ยหรือเป็นเพราะขนม เพราะว่าเราตกลงกันอยู่แล้วเท่านี้มันดีแล้ว

**ทุกอย่างยังเป็นของลูกเหมือนเดิม** ทุกอย่างที่เกิดขึ้นเป็นของลูกทั้งสองคน ส่วนลูกโอเคมาก อย่างที่บอกว่าหนูกับพี่เต้ยรักลูกที่สุด พี่เต้ยรักลูกที่สุด เพราะฉะนั้นสิ่งที่สำคัญที่สุด ณ ตอนนี้คือลูก ในพาร์ทพ่อกับแม่ ทุกอย่างเหมือนเดิมช่วยกันซัพพอร์ตลูก

**ทุกคนไม่ต้องเศร้านะหนูไหวมากๆ** เราอยู่ด้วยกันมานานมันก็ต้องมีเรื่องที่มันมันไม่เข้าใจกัน แต่ทุกคนก็จะได้เห็นหน้าที่เข้าใจกัน เพราะเราก็ชอบอวยชอบอวดกัน แต่มันก็จะมีที่เราไม่เข้าใจกันเราก็ไม่ได้ลงให้เห็น ก็เลยจะไม่มีใครรู้ เพราะเราไม่ลง คนก็จะไม่รู้ว่าเรามีปัญหากัน แต่ว่าคนสองคนมาอยู่ด้วยกันมันก็จะมีทั้ง

**หลังจากนี้ทำหน้าที่พ่อแม่ให้ดีที่สุด** หนูยังอยู่ในโลกของพี่เต้ยเหมือนเดิมหมายถึงในพาร์ทของพ่อแม่นะ และอยู่ในโลกของพี่ๆน้องๆคนอื่นๆเหมือนเดิม”

![](https://www.khaosod.co.th/wpapp/uploads/2024/11/page-10.jpg)

ปัจจุบันทั้งคู่มีลูกด้วยกัน 2 คน โดยลูกสาวคนโตชื่อ **น้องตั้งใจ วัย 3ขวบ** และลูกชายคนที่ 2 **ชื่อ น้องเติมเต็ม วัย2ขวบ**

ซึ่งเมื่อเดือนกันยายน ปี 2565 ครูเต้ย เปิดเผยต่อสาธารณะเป็นครั้งแรก ว่าตัวเองมีลูกมีเมีย โดยทำเซอร์ไพรส์ในงานแฟนมีตติ้งของตัวเอง ด้วยการเปิดตัวภรรยา ขนม ศศิกานต์ พร้อมลูกสาวตัวน้อย น้องตั้งใจ ซึ่งตอนนั้นลูกสาวอายุ 1 ขวบ

![](https://www.khaosod.co.th/wpapp/uploads/2024/11/Toey-Apiwat-Boonanak-2-2.jpg)

ก่อนที่ต่อมาในปี 2566 ครูเต้ยได้เปิดเผยภาพงานแต่ง ระหว่างตนกับภรรยา ที่จัดพิธีแต่งงานไปเมื่อ 1 พ.ค. 2563 โดยเล่าว่า “มีแขกมาร่วมงานเพียง 16 คน ชุดที่สั่งมาไม่ได้ลอง ไม่มีสินสอดมากมาย กับข้าวซื้อปากซอยหน้าบ้าน”

![](https://www.khaosod.co.th/wpapp/uploads/2024/11/Toey-Apiwat-Boonanak-4.jpg)

กระทั่งปัจจุบัน ปี2567 ขนนม ประกาศเลิกครูเต้ย เหลือเพียงสถานะพ่อแม่เท่านั้น

![](https://www.khaosod.co.th/wpapp/uploads/2024/11/Toey-Apiwat-Boonanak-5.jpg)

![](https://www.khaosod.co.th/wpapp/uploads/2024/11/Toey-Apiwat-Boonanak-6.jpg)