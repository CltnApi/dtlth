---
layout: post
code: "ART2411070412OFGBLH"
origin_url: "https://www.khaosod.co.th/breaking-news/news_9494069"
image: "https://github.com/user-attachments/assets/1ded6c97-4e30-4cbc-a50d-095e13aeaa0a"
title: "กรมธรณี เปิดชื่อ 12 จังหวัด เตือน ดินถล่ม-น้ำป่าหลาก โดนมรสุมถล่ม"
description: "กรมธรณี เปิดชื่อ 12 จังหวัด เตือน ดินถล่ม-น้ำป่าไหลหลาก 7-8 พ.ย.นี้ เผย มีอำเภอไหนต้องเฝ้าระวังบ้าง โดนมรสุมถล่ม ฝนตกหนักมาก"
category: "HOT_NEWS"
language: "th"
date: 2024-11-07T04:16:02.929Z
---

# กรมธรณี เปิดชื่อ 12 จังหวัด เตือน ดินถล่ม-น้ำป่าหลาก โดนมรสุมถล่ม

[![กรมธรณี เปิดชื่อ 12 จังหวัด เตือน ดินถล่ม-น้ำป่าหลาก โดนมรสุมถล่ม](https://www.khaosod.co.th/wpapp/uploads/2024/11/Department-of-Geology.jpg "กรมธรณี เปิดชื่อ 12 จังหวัด เตือน ดินถล่ม-น้ำป่าหลาก โดนมรสุมถล่ม")](https://www.khaosod.co.th/wpapp/uploads/2024/11/Department-of-Geology.jpg)

**กรมธรณี เปิดชื่อ 12 จังหวัด เตือน ดินถล่ม-น้ำป่าไหลหลาก 7-8 พ.ย.นี้ เผย มีอำเภอไหนต้องเฝ้าระวังบ้าง โดนมรสุมถล่ม ฝนตกหนักมาก**

วันที่ 7 พ.ย.2567 ศูนย์ปฏิบัติการธรณีพิบัติภัย กรมทรัพยากรธรณี กระทรวงทรัพยากรธรรมชาติและสิ่งแวดล้อม (ทส.) แจ้งเตือนเหตุดินถล่มและน้ำป่าไหลหลาก โดยขอให้อาสาสมัครเครือข่ายเฝ้าระวังแจ้งเตือนธรณีพิบัติภัยของกรมทรัพยากรธรณีและประชาชนทั่วไปในพื้นที่

ให้เฝ้าระวังภัยแผ่นดินถล่มและน้ำป่าไหลหลาก ในระหว่างวันที่ 7-8 พ.ย. 2567 โดยเฉพาะในพื้นที่ อ.บางสะพาน บางสะพานน้อย หัวหิน จ.ประจวบคีรีขันธ์, อ.เมือง ปะทิว สวี พะโต๊ะ ท่าแชะ หลังสวน ละแม ทุ่งตะโก จ.ชุมพร, อ.พนม ดอนสัก เกาะสมุย เกาะพะงัน จ.สุราษฎร์ธานี,

อ.ขนอม สิชล ท่าศาลา นบพิตำ ช้างกลาง ฉวาง ทุ่งสง จ.นครศรีธรรมราช, อ.คุระบุรี ตะกั่วป่า กะปง ท้ายเหมือง จ.พังงา, อ.เมือง ห้วยยอด ย่านตาขาว จ.ตรัง, อ.ควนกาหลง ทุ่งหว้า มะนัง จ.สตูล,

อ.ศรีบรรพต ศรีนครินทร์ ป่าพะยอม กงหรา ป้าบอน จ.พัทลุง, อ.นาทวี เทพา สะเดา จะนะ สะบ้าย้อย หาดใหญ่ รัตภูมิ จ.สงขลา, อ.เบตง กาบัง ธารโต ยะหา จ.ยะลา, อ.โคกโพธิ์ มายอ ยะรัง จ.ปัตตานี และ อ.จะแนะ แว้ง ศรีสาคร จ.นราธิวาส

เนื่องจากร่องมรสุมพาดผ่านบริเวณภาคใต้ตอนล่าง และมรสุมตะวันออกเฉียงเหนือ กำลังปานกลางพัดปกคลุมอ่าวไทยและภาคใต้ ทำให้มีฝนตกหนักวัดปริมาณน้ำฝนในรอบ 24 ชั่วโมง ได้มากกว่า 100 มิลลิเมตร ประกอบกับกับมีฝนตกสะสมต่อเนื่องหลายวันทำให้ชั้นดินอุ้มน้ำไว้มากอาจส่งผลให้เกิดแผ่นดินถล่มได้

ทั้งนี้ ขอให้อาสาสมัครเครือข่ายเฝ้าระวังแจ้งเตือนธรณีพิบัติภัยของกรมทรัพยากรธรณี เตรียมความพร้อมเฝ้าระวังภัยและวัดปริมาณน้ำฝนอย่างต่อเนื่อง หากเกิดเหตุให้แจ้งเตือนสถานการณ์แผ่นดินถล่มและน้ำป่าไหลหลากให้ประชาชนในหมู่บ้านได้รับทราบ และแจ้งหน่วยงานทีเกี่ยวข้องพร้อมปฏิบัติตามแผนการเฝ้าระวังที่ได้มีการอบรมไว้แล้ว