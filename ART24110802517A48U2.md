---
layout: post
code: "ART24110802517A48U2"
origin_url: "https://www.khaosod.co.th/breaking-news/news_9495617"
image: "https://github.com/user-attachments/assets/a3e9b841-1acc-4d1d-a97a-16c930045e98"
title: "คอมมานโด รวบเจ้าของร้านอาหาร จ้างด.ช.อาบน้ำ ด้วยกัน ก่อนจับตุ๋ย ตามซ้ำอีก 4 ครั้ง"
description: "คอมมานโด รวบเจ้าของร้านอาหาร ลวงเด็กวัย 12 จ้างอาบน้ำด้วยก่อนจับตุ๋ย ตามซ้ำอีก 4 ครั้ง เหยื่อสุดทนฟ้องพ่อ-แม่ แจ้งตร.จับ ยังปากแข็งปฏิเสธ"
category: "HOT_NEWS"
language: "th"
date: 2024-11-08T02:56:35.238Z
---

# คอมมานโด รวบเจ้าของร้านอาหาร จ้างด.ช.อาบน้ำ ด้วยกัน ก่อนจับตุ๋ย ตามซ้ำอีก 4 ครั้ง

[![คอมมานโด รวบเจ้าของร้านอาหาร จ้างด.ช.อาบน้ำ ด้วยกัน ก่อนจับตุ๋ย ตามซ้ำอีก 4 ครั้ง](https://www.khaosod.co.th/wpapp/uploads/2024/11/gay.jpg "คอมมานโด รวบเจ้าของร้านอาหาร จ้างด.ช.อาบน้ำ ด้วยกัน ก่อนจับตุ๋ย ตามซ้ำอีก 4 ครั้ง")](https://www.khaosod.co.th/wpapp/uploads/2024/11/gay.jpg)

**คอมมานโด รวบเจ้าของร้านอาหาร ลวงเด็กวัย 12 จ้างอาบน้ำด้วยก่อนจับตุ๋ย ตามซ้ำอีก 4 ครั้ง เหยื่อสุดทนฟ้องพ่อ-แม่ แจ้งตร.จับ ยังปากแข็งปฏิเสธ**

เมื่อวันที่ 8 พ.ย.67 พ.ต.อ.ธีรชาติ ธีรชาติธำรง รรท.ผบก.ปพ. สั่งการให้ พ.ต.อ.เรืองรัตน์ หงษ์ทิพรัตน์ ผกก.สายตรวจฯ พ.ต.ท.ศราวุธ อยู่สบาย สว.กก.สายตรวจฯ พร้อมกำลังเข้าจับกุมนายฉัตรปริตต์ (สงวนนามสกุล) อายุ 25 ปี ตามหมายจับศาลจังหวัดสระบุรี ที่ 303/2567 ลง 4 พ.ย.67 ข้อหา “ข่มขืนกระทำชำเราผู้อื่นโดยผู้อื่นนั้นอยู่ในภาวะที่ไม่สามารถขืนได้, กระทำชำเราและอนาจารเด็กอายุยังไม่เกินสิบห้าปี ฯได้บริเวณหน้าบ้านหลังหนึ่งใน ต.ทับกวาง อ.แก่งคอย จ.สระบุรี

[![](https://www.khaosod.co.th/wpapp/uploads/2024/11/S__23478435-696x404.jpg)](https://www.khaosod.co.th/wpapp/uploads/2024/11/S__23478435.jpg)

ทั้งนี้ทราบว่าเมื่อวันที่ 4 พ.ย.ที่ผ่านมา แม่ของ ด.ช.เอ (นามสมมุติ) อายุ 12 ปี ผู้เสียหาย เข้าแจ้งความที่สภ.แก่งคอย จ.สระบุรี พร้อมให้การว่าตนเองกับสามีทำงานอยู่ที่กรุงเทพฯ จึงฝากลูกชายให้อาของเด็กช่วยดูแล ซึ่งอาของเด็กนั้นทำงานอยู่ที่ร้านอาหารของผู้ต้องหา จึงทำให้เด็กมีความสนิทสนมและคุ้นเคยกันเป็นอย่างดี

[![](https://www.khaosod.co.th/wpapp/uploads/2024/11/S__23478433-696x386.jpg)](https://www.khaosod.co.th/wpapp/uploads/2024/11/S__23478433.jpg)

ต่อมาวันเกิดเหตุคือวันที่ 1 ก.ย.ที่ผ่านมา นายฉัตรปริตต์ให้เงินลูกชายจำนวนหนึ่ง โดยบอกว่าให้เข้ามาอาบน้ำด้วยกัน ระหว่างนั้นก็เลยถูกนายฉัตรปริตต์ใช้กำลังบังคับข่มขืน โดยล่วงละเมิด

หลังจากวันนั้นก็ยังถูกพาตัวไปข่มขืนซ้ำอีก 4 ครั้ง จนลูกชายทนความเจ็บปวดไม่ไหว ต้องโทรบอกพ่อและแม่ ให้ทราบเรื่องและพาเข้าแจ้งความ จนกระทั่งจับกุมได้ดังกล่าว สอบสวนนายฉัตรปริตต์ขอให้การปฎิเสธ จึงนำตัวส่ง สภ.แก่งคอย ดำเนินคดีต่อไป

