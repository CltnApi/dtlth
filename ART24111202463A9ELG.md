---
layout: post
code: "ART24111202463A9ELG"
origin_url: "https://www.khaosod.co.th/breaking-news/news_9501046"
image: "https://github.com/user-attachments/assets/b423ad3e-7635-42d6-81d4-de9d698a975e"
title: "จับแล้ว นุ-เมีย คนสนิททนายตั้ม อายัดรถหรู2คัน เอี่ยวคดีเจ๊อ้อย 39 ล้าน"
description: "กองปราบ นำกำลังบุกรวบ นุ-เมีย คนสนิท ทนายตั้ม เอี่ยวร่วมฉ้อโกงเงิน เจ๊อ้อย 39 ล้านบาท อายัดรถหรู 2 คัน ก่อนควบคุมตัวสอบปากคำ"
category: "HOT_NEWS"
language: "th"
date: 2024-11-12T02:51:00.943Z
---

# จับแล้ว นุ-เมีย คนสนิททนายตั้ม อายัดรถหรู2คัน เอี่ยวคดีเจ๊อ้อย 39 ล้าน

[![จับแล้ว นุ-เมีย คนสนิททนายตั้ม อายัดรถหรู2คัน เอี่ยวคดีเจ๊อ้อย 39 ล้าน](https://www.khaosod.co.th/wpapp/uploads/2024/11/Crime-Suppression-Division-1.jpg "จับแล้ว นุ-เมีย คนสนิททนายตั้ม อายัดรถหรู2คัน เอี่ยวคดีเจ๊อ้อย 39 ล้าน")](https://www.khaosod.co.th/wpapp/uploads/2024/11/Crime-Suppression-Division-1.jpg)

**กองปราบ นำกำลังบุกรวบ นุ-เมีย คนสนิท ทนายตั้ม เอี่ยวร่วมฉ้อโกงเงิน เจ๊อ้อย 39 ล้านบาท อายัดรถหรู 2 คัน ก่อนควบคุมตัวสอบปากคำ**

วันที่ 12 พ.ย.2567 ผู้สื่อข่าวรายงานว่า เมื่อช่วงเช้าที่ผ่านมา พล.ต.ต.มนตรี เทศขัน ผบก.ป. สั่งการให้ตำรวจกองปราบ นำกำลังเข้าจับกุม นายนุวัฒน์ (ขอสงวนนามสกุล) หรือ นุ คนสนิทของนายษิทรา เบี้ยบังเกิด หรือ ทนายตั้ม

และจับกุม น.ส.สาริณี (ขอสงวนนามสกุล) แฟนสาวของ นายนุวัฒน์ หลังศาลอาญาอนุมัติการออกหมายจับ ในความผิดฐานร่วมกันฉ้อโกง จากกรณีฉ้อโกงเงินจำนวน 39 ล้านบาท ของ น.ส.จตุพร อุบลเลิศ หรือ เจ๊อ้อย

กองปราบ นำกำลังบุกรวบ นุ-เมีย คนสนิท ทนายตั้ม เอี่ยวร่วมฉ้อโกงเงิน เจ๊อ้อย 39 ล้านบาท อายัดรถหรู 2 คัน ก่อนควบคุมตัวสอบปากคำ

หลังพบหลักฐานว่าทั้งสองเป็นผู้ไปถอนเงินสดจำนวน 39 ล้านบาท ที่ น.ส.จตุพร โอนเข้ามา ออกจากธนาคารที่ห้างสรรพสินค้าชื่อดังแห่งหนึ่งย่านห้าแยกลาดพร้าว รวมถึงพบว่ามีการปั้นแต่งพยานหลักฐาน

โดยการเข้าแจ้งความลงบันทึกประจำวันเกี่ยวกับเรื่องที่ถูกดูดเงินจากบัญชีบิตคอยน์ เพื่อใช้เป็นหลักฐานตบตาหลอก น.ส.จตุพร ให้หลงเชื่อตายใจ จนนำมาสู่การออกหมายจับ

[![](https://www.khaosod.co.th/wpapp/uploads/2024/11/12-จับ2.jpg)](https://www.khaosod.co.th/wpapp/uploads/2024/11/12-จับ2.jpg)

อย่างไรก็ตาม จากการเข้าจับกุมผู้ต้องหาทั้ง 2 รายนี้ เจ้าหน้าที่ยังได้ทำการตรวจอายัดรถหรูที่เชื่อว่าได้มาจากการกระทำผิดอีกจำนวน 2 คัน ขณะนี้อยู่ระหว่างคุมตัวมาทำการสอบปากคำยังกองบังคับการปราบปราม