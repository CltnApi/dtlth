---
layout: post
code: "ART2411071156QR5VGZ"
origin_url: "https://www.khaosod.co.th/sports/news_9495303"
image: "https://github.com/user-attachments/assets/3f8ec8f1-93a4-4b33-8693-13240df3b362"
title: "ชนาธิป ทองแดง เทควันโด อลป. ลุ้นติดธง เคิร์ลลิ่ง ทำสถิติแข่ง โอลิมปิก 2 ฤดู"
description: "\"ดร. เก๋\" สุวรรณา ศิลปอาชา นายกสมาคมกีฬา เคิร์ลลิ่ง แห่งประเทศไทยนำทัพนักกีฬาเคิร์ลลิ่งไทย ฝึกซ้อมที่ประเทศเกาหลีใต้ ระหว่าง 7-"
category: "SPORTS"
language: "th"
date: 2024-11-07T12:00:49.599Z
---

# ชนาธิป ทองแดง เทควันโด อลป. ลุ้นติดธง เคิร์ลลิ่ง ทำสถิติแข่ง โอลิมปิก 2 ฤดู

[![ชนาธิป ทองแดง เทควันโด อลป. ลุ้นติดธง เคิร์ลลิ่ง ทำสถิติแข่ง โอลิมปิก 2 ฤดู](https://www.khaosod.co.th/wpapp/uploads/2024/11/Lek3.jpg "ชนาธิป ทองแดง เทควันโด อลป. ลุ้นติดธง เคิร์ลลิ่ง ทำสถิติแข่ง โอลิมปิก 2 ฤดู")](https://www.khaosod.co.th/wpapp/uploads/2024/11/Lek3.jpg)

“ดร. เก๋” สุวรรณา ศิลปอาชา นายกสมาคมกีฬา เคิร์ลลิ่ง แห่งประเทศไทยนำทัพนักกีฬาเคิร์ลลิ่งไทย ฝึกซ้อมที่ประเทศเกาหลีใต้ ระหว่าง 7-10 พ.ย. โดยได้ โค้ชเช ชัชชัย เช โค้ชกีฬาเทควันโดทีมชาติไทย มาช่วยประสานงาน ซึ่ง นักกีฬากลุ่มนี้มี ชนาธิป ซ้อนขำ อดีตนักเทควันโด ทีมชาติ เหรียญทองแดง โอลิมปิก 2012 ด้วย

[![](https://www.khaosod.co.th/wpapp/uploads/2024/11/S__16850978_0-696x522.jpg)](https://www.khaosod.co.th/wpapp/uploads/2024/11/S__16850978_0.jpg)

โดย ชนาธิป ซ้อนขำ เผยว่า ดร.เก๋ ดึง โค้ชเช มาช่วยเฉพาะกิจ เนื่องจาก ถือเป็นบุคคลที่มีความรู้ความสามารถเรื่องกีฬารอบด้านจากการรู้จักกันในการทำงานที่คณะกรรมการโอลิมปิคไทย ส่วนตัวเองก็เริ่มเล่นกีฬานี้มาได้สักระยะแล้ว ตอนนี้ทีมกำลังคัดตัว เพื่อหา ทีมชาติชุดไปแข่งขัน เอเชียนเกมส์ ฤดูหนาว ที่ เมืองฮาร์บิน สาธารณรัฐประชาชนจีน ระหว่างวันที่ 5-15 กุมภาพันธ์ 2568

[![](https://www.khaosod.co.th/wpapp/uploads/2024/11/S__16850983_0-696x522.jpg)](https://www.khaosod.co.th/wpapp/uploads/2024/11/S__16850983_0.jpg)

“เรื่องการติดทีมชาติ เคิร์ลลิ่ง ก็ถือว่ามีโอกาส โดยเฉพาะ เอเชียนเกมส์ ฤดูหนาว หวังว่าจะทำผลงานได้ดีต่อเนื่องจนได้เป็นทีมชาติ ซึ่งคงต้องขออนุญาต ผศ.พิมล ศรีวิกรม์ นายกสมาคมเทควันโดก่อน เนื่องจาก เล็ก เองก็ต้องทำงานในฐานผู้ฝึกสอนเทควันโดทีมชาติด้วย” ชนาธิปเผย

[![](https://www.khaosod.co.th/wpapp/uploads/2024/11/S__16850984-696x522.jpg)](https://www.khaosod.co.th/wpapp/uploads/2024/11/S__16850984-scaled.jpg)

โดยหาก ชนาธิป ซ้อนขำ สามารถติดธงไปเล่น โอลิมปิก ฤดูหนาว ในปี 2026 ที่ มิลาน–คอร์ติน่า ประเทศอิตาลีได้ จะกลายเป็น นักกีฬาไทยคนแรกในประวัติศาสตร์ ที่ได้ไปทั้ง โอลิมปิกฤดูร้อน และ ฤดูหนาว