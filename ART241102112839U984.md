---
layout: post
code: "ART241102112839U984"
origin_url: "https://www.khaosod.co.th/entertainment/news_9487700"
image: "https://github.com/user-attachments/assets/b900d962-28aa-458c-b69f-b28fdf31da7b"
title: "ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง"
description: "ฐิสา วริฏฐิสา เข้าสู่วงการติ๊กต็อก เพื่อนชวนลองเปิดโลก ได้เจอเพื่อนใหม่-ใกล้ชิดกับแฟนคลับ เผยสถานะหัวใจยังว่าง ได้ใช้เวลากับตัวเอง"
category: "ENTERTAINMENT"
language: "th"
date: 2024-11-02T11:35:13.020Z
---

# ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง

[![ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง](https://www.khaosod.co.th/wpapp/uploads/2024/11/thivaritthisa_021167-1.jpg "ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง")](https://www.khaosod.co.th/wpapp/uploads/2024/11/thivaritthisa_021167-1.jpg)

**ฐิสา วริฏฐิสา เข้าสู่วงการติ๊กต็อก เพื่อนชวนลองเปิดโลก ได้เจอเพื่อนใหม่-ใกล้ชิดกับแฟนคลับ เผยสถานะหัวใจยังว่าง ได้ใช้เวลากับตัวเอง**

เข้าสู่วงการติ๊กต็อกอีกคนแล้ว สำหรับนางเอกสาว **ฐิสา วริฏฐิสา** ที่ล่าสุดเจ้าตัวมาร่วมโปรโมตละคร **‘เล่ห์ร้ายเกมลวง’** ที่จะออนแอร์ในวันที่ 2 พฤศจิกายนนี้ ณ ชั้น 1 อาคาร 7 ช่อง **7HD** ก็ได้เปิดใจถึงการเข้าสู่วงการติ๊กต็อก พร้อมอัพเดตสถานะหัวใจให้ฟังว่า

![ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง](https://www.khaosod.co.th/wpapp/uploads/2024/11/thivaritthisa_021167-6.jpg)

**กลายเป็นติ๊กต็อกเกอร์ เจ้าหญิงแห่งวงการ ติ๊กต็อกไปแล้วเป็นยังไงบ้าง?**  
“จริงๆ มันอาจจะเป็นช่วงที่เราว่างจากการถ่ายละครด้วย เพราะก่อนหน้านี้เราก็ทำงานมีถ่ายละครมาตลอด แล้วพอปิดกล้องยังไม่มีบทเรื่องใหม่ จริงๆ ฐิสาไม่เล่นติ๊กต็อก ไม่เล่นอะไรเลย แล้วเพื่อนๆ ชวนเขาก็เลยบอกว่าลองเล่นดูสิ สนุกดีนะ อยากให้เราลองเปิดโลกบ้าง ก็เลยก้าวเข้าสู่ติ๊กต็อกค่ะ”

**แบบเต็มตัวเลยไหม?**  
“จริงๆ ก็ยังไม่เต็มขนาดนั้น ยังไม่ถึงขั้นพี่พิ้งกี้ สาวิกา หรือน้องพิม พิมประภา อันนั้นเขาจริงจัง แต่อย่างของฐิสา ส่วนมากก็อาจจะไลฟ์แล้วก็คุยกับแฟนๆ”

![ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง](https://www.khaosod.co.th/wpapp/uploads/2024/11/thivaritthisa_021167-3.jpg)

ADVERTISEMENT

**เรามีการไลฟ์ประมาณกี่ชั่วโมง?**  
“ช่วงแรกๆ ฟิตอยู่ น่าจะประมาณ 5-6 ชั่วโมง อันนั้นก็รู้สึกว่านานมากแล้ว แต่ว่าตอนนี้ไม่ไหวแล้ว”

จริงๆ ก็เหมือนเปิดโลกมากขึ้นได้คุยกับเพื่อนๆ ได้เจอเพื่อนใหม่มากขึ้นและได้ใกล้ชิดกับแฟนคลับมากขึ้นด้วย เพราะตั้งแต่ไลฟ์มาก็จะเจอแฟนคลับที่จะบอกว่ารู้สึกได้ใกล้ชิดมากขึ้น เพราะเหมือนบางทีแฟนคลับที่เขาไม่เคยได้คุยกับเรา ไม่เคยเจอเราพอได้มาเจอในติ๊กต็อก เราก็ได้ใกล้ชิดกับเขา เหมือนเขารู้สึกว่าพอเราตอบคอมเมนต์เขา เขาจะรู้สึกว่าเราเข้าถึงง่ายขึ้น”

**อย่างพีเค ก็จะมีหนุ่มๆ ชาวต่างชาติ ฐิสาได้เข้าไปร่วมกับเขาบ้างไหม?**  
“ก็มีไปบ้างตอนแรกๆ เราไม่รู้ว่ามันคืออะไร ไม่ได้ตั้งใจ อย่างที่บอกไป มีเพื่อนๆ ชวนแล้วเขาจะบอกให้ไปหาคนนู้นสิ คนนี้สิ ก็ทำให้เราเจอเพื่อนๆ ชาวต่างชาติมากขึ้น”

![ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง](https://www.khaosod.co.th/wpapp/uploads/2024/11/thivaritthisa_021167-4.jpg)

**เป็นหนุ่มเกาหลีเหรอส่วนมาก?**  
“หนุ่มเกาหลีก็มีอยู่ค่ะ”

**มีหยอกเอินอะไรเราไหม?**  
“ส่วนมากไม่ค่อยนะ อาจจะเป็นเพราะว่าบางทีแฟนๆ เขาจะพิมพ์บอกไงว่าเป็น actress in Thailand นะเขาก็เลยอ๋อ บางทีเขาก็ไม่กล้าเล่นขนาดนั้น แต่ก็จะมีการพูดคุย”

**หัวใจตอนนี้เป็นยังไงบ้าง?**  
“หัวใจยังว่าง (หัวเราะ) แต่อันนี้ก็ถือว่าเปิดโลกมากขึ้นแล้วนะ รู้สึกว่าช่วงนี้ได้ออกมาเจอเพื่อนๆ มากขึ้นได้ทำกิจกรรมและได้ใช้เวลาให้กับตัวเองมากขึ้น”

![ฐิสา เข้าสู่วงการติ๊กต็อก ลองเปิดโลก-ได้เจอเพื่อนใหม่ เผยสถานะหัวใจยังว่าง](https://www.khaosod.co.th/wpapp/uploads/2024/11/thivaritthisa_021167-5.jpg)

“เอาจริงๆไม่มีสเปกเลย พีเคก็เหมือนสนุกๆ ได้คุยกับเพื่อนมากกว่า คือเราก็คงไม่แบบว่าพีเคแล้ว เราคิดจะพัฒนาอะไรไปมากกว่านั้น คือทุกคนก็เป็นเพื่อนกัน และน่ารักกับฐิสาหมด แต่ถ้าถามว่ามีอะไรเกินเลยมากกว่านั้น มันไม่มีแน่นอนอยู่แล้ว”

“รู้สึกว่าตอนนี้สบายใจมากอาจจะเป็นเพราะว่า เราปิดกล้องมาสักพัก และรู้สึกว่าได้มีเวลากับตัวเองจริงๆ ก็เลยรู้สึกว่าช่วงนี้เป็นช่วงที่เราได้ใช้เวลากับตัวเองและได้ใช้เวลาในสิ่งที่เราอยากจะทำมากขึ้น เพราะช่วงก่อนหน้านี้เราจะติดถ่ายละครทำโน่นทำนี่มาตลอด”

**ไม่ได้ปิดกั้นตัวเอง?**  
“ไม่ได้ปิดค่ะ แต่แฮปปี้ในการที่ไปเจอเพื่อนๆ มาไลฟ์ติ๊กต็อก หรือบางทีไปคาเฟ่หรือไปอะไรที่เราอยากจะทำบ้าง”