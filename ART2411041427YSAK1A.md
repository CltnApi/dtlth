---
layout: post
code: "ART2411041427YSAK1A"
origin_url: "https://www.khaosod.co.th/special-stories/news_9490246"
image: "https://github.com/user-attachments/assets/855aa614-d734-471f-a2a5-d5cb2be6f32c"
title: "เจ้าของตลาดเดือด จู่ๆ กลายเป็นที่จอดรถงานมหกรรมกระเป๋า ตั้งป้ายไม่บอกไม่กล่าว จัดการอย่างแสบ"
description: "เจ้าของตลาดเดือด จู่ๆ กลายเป็นที่จอดรถงานมหกรรมกระเป๋า..."
category: "SPECIAL_STORIES"
language: "th"
date: 2024-11-04T14:32:30.265Z
---

# เจ้าของตลาดเดือด จู่ๆ กลายเป็นที่จอดรถงานมหกรรมกระเป๋า ตั้งป้ายไม่บอกไม่กล่าว จัดการอย่างแสบ

[![เจ้าของตลาดเดือด จู่ๆ กลายเป็นที่จอดรถงานมหกรรมกระเป๋า ตั้งป้ายไม่บอกไม่กล่าว จัดการอย่างแสบ](https://www.khaosod.co.th/wpapp/uploads/2024/11/jaeed.jpg "เจ้าของตลาดเดือด จู่ๆ กลายเป็นที่จอดรถงานมหกรรมกระเป๋า ตั้งป้ายไม่บอกไม่กล่าว จัดการอย่างแสบ")](https://www.khaosod.co.th/wpapp/uploads/2024/11/jaeed.jpg)

**เจ้าของตลาดเดือด จู่ๆ กลายเป็นที่จอดรถงานมหกรรมกระเป๋า ตั้งป้ายไม่บอกไม่กล่าว ลุยจัดการอย่างแสบสันต์ ชาวเน็ตบอกมีเรื่องผิดคนแล้ว**

วันที่ 4 พ.ย.67 สมาชิก **[TikTok @mamizz8](https://www.tiktok.com/@mamizz8/video/7432178585676434696?lang=th-TH)** โพสต์คลิปหลังไปเจอหญิงคนหนึ่งกำลังตัดป้ายโฆษณางานมหกรรมกระเป๋าเดินทาง ซึ่งตั้งอยู่บนทางเท้า ซึ่งเป็นทางเข้าตลาดครูหวี พระราม 3 แขวงบางโพงพาง บางคอแหลม กทม.

เบื้องต้นทราบว่า หญิงที่มาตัดป้ายคือเจ๊อี๊ด เจ้าของตลาด เนื่องจากว่า งานมหกรรมดังกล่าวได้ติดป้ายหน้าตลาดให้สามารถนำรถเข้ามาจอดได้ เนื่องจากที่จอดรถเต็ม แต่คาดว่าอาจจะไม่ได้คุยกับเจ้าของตลาด จึงเกิดความโมโหแล้วมาตัดป้ายทิ้ง

ขณะที่ชาวเน็ตบอกว่าหาเรื่องถูกคนแล้ว เพราะเจ๊อี๊ดสรรพคุณเลื่องลือ และเลื่องชื่อในทุกมิติ แถมยังสุดจัดในย่านนี้แล้ว แต่ก็มีหลายคนสงสัยว่าการตัดป้ายแบบนี้เป็นการทำลายทรัพย์สินหรือไม่

ก็มีชาวเน็ตออกมาแสดงความคิดเห็นว่า การติดป้ายบนทางเท้าผิดทุกกรณี ไม่มีข้อยกเว้น ส่วนที่อนุโลมได้ก็จะมีช่วงที่หาเสียงเท่านั้น แถมยังบอกว่าทำถูกแล้ว เพราะป้ายเกะกะ และบังวิสัยทัศน์การมองเห็นของคนยืนรอรถ



