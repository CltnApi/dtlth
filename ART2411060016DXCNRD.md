---
layout: post
code: "ART2411060016DXCNRD"
origin_url: "https://www.khaosod.co.th/breaking-news/news_9492076"
image: "https://github.com/user-attachments/assets/f42e99fc-0f22-4143-86b2-f72386d1b04f"
title: "สภาพอากาศวันนี้ เหนือ-อีสาน หนาวแล้ว ภาคใต้-กทม. ฝนยังถล่ม"
description: "สภาพอากาศวันนี้ เหนือ-อีสาน หนาวแล้ว อุณหภูมิจะลดลง 1-2 องศาเซลเซียส ขณะที่ ภาคใต้ กรุงเทพและปริมณฑล ยังต้องรับมือกับฝนถล่ม"
category: "HOT_NEWS"
language: "th"
date: 2024-11-06T00:21:02.809Z
---

# สภาพอากาศวันนี้ เหนือ-อีสาน หนาวแล้ว ภาคใต้-กทม. ฝนยังถล่ม

[![สภาพอากาศวันนี้ เหนือ-อีสาน หนาวแล้ว ภาคใต้-กทม. ฝนยังถล่ม](https://www.khaosod.co.th/wpapp/uploads/2024/11/weather.jpg "สภาพอากาศวันนี้ เหนือ-อีสาน หนาวแล้ว ภาคใต้-กทม. ฝนยังถล่ม")](https://www.khaosod.co.th/wpapp/uploads/2024/11/weather.jpg)

**สภาพอากาศวันนี้ เหนือ-อีสาน หนาวแล้ว อุณหภูมิจะลดลง 1-2 องศาเซลเซียส ขณะที่ ภาคใต้ กรุงเทพและปริมณฑล ยังต้องรับมือฝนถล่ม**

กรมอุตุนิยมวิทยา พยากรณ์อากาศ 24 ชั่วโมงข้างหน้า ร่องมรสุมพาดผ่านภาคใต้ตอนล่าง ในขณะที่มีมรสุมตะวันออกเฉียงเหนือกำลังปานกลางพัดปกคลุมอ่าวไทยและภาคใต้ ทำให้ภาคใต้มีฝนตกหนักถึงหนักมากบางแห่ง สำหรับบริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงอีกระลอกหนึ่งจากประเทศจีนแผ่ลงมาปกคลุมประเทศไทยตอนบนและทะเลจีนใต้ ทำให้บริเวณดังกล่าวมีอากาศเย็นในตอนเช้า และอุณหภูมิจะลดลง 1-2 องศาเซลเซียส

**ภาคเหนือ**

อากาศเย็นในตอนเช้า โดยมีฝนฟ้าคะนอง ร้อยละ 30 ของพื้นที่ และมีลมกระโชกแรง บริเวณจังหวัดแม่ฮ่องสอน เชียงใหม่ เชียงราย ลำพูน ลำปาง และตาก อุณหภูมิต่ำสุด 19-23 องศาเซลเซียส อุณหภูมิสูงสุด 28-31 องศาเซลเซียส บริเวณยอดดอยอากาศหนาว อุณหภูมิต่ำสุด 8-14 องศาเซลเซียส

**ภาคตะวันออกเฉียงเหนือ**

อากาศเย็นในตอนเช้ากับมีลมแรง และอุณหภูมิลดลง 1-2 องศาเซลเซียส โดยมีฝนเล็กน้อยบางแห่ง ส่วนมากทางตอนล่างของภาค อุณหภูมิต่ำสุด 19-23 องศาเซลเซียส อุณหภูมิสูงสุด 28-32 องศาเซลเซียส บริเวณยอดภูอากาศหนาว อุณหภูมิต่ำสุด 13-15 องศาเซลเซียส

**ภาคกลาง**

อากาศเย็นในตอนเช้า โดยมีฝนฟ้าคะนอง ร้อยละ 30 ของพื้นที่ ส่วนมากบริเวณจังหวัดกาญจนบุรี ราชบุรี สมุทรสงคราม สมุทรสาคร และนครปฐม อุณหภูมิต่ำสุด 22-23 องศาเซลเซียส อุณหภูมิสูงสุด 30-32 องศาเซลเซียส

**ภาคตะวันออก**

อากาศเย็นในตอนเช้า โดยมีฝนฟ้าคะนอง ร้อยละ 30 ของพื้นที่ ส่วนมากบริเวณจังหวัดสระแก้ว ชลบุรี ระยอง จันทบุรี และตราด อุณหภูมิต่ำสุด 23-25 องศาเซลเซียส อุณหภูมิสูงสุด 30-32 องศาเซลเซียส ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้ฝั่งตะวันออก**

มีฝนฟ้าคะนอง ร้อยละ 80 ของพื้นที่ และมีฝนตกหนักถึงหนักมากบางแห่ง บริเวณจังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส  
อุณหภูมิต่ำสุด 22-24 องศาเซลเซียส อุณหภูมิสูงสุด 29-33 องศาเซลเซียส ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้ฝั่งตะวันตก**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง บริเวณจังหวัดระนอง พังงา ภูเก็ต กระบี่ ตรัง และสตูล อุณหภูมิต่ำสุด 23-24 องศาเซลเซียส อุณหภูมิสูงสุด 29-33 องศาเซลเซียส ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีฝนฟ้าคะนอง ร้อยละ 30 ของพื้นที่ อุณหภูมิต่ำสุด 24-25 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงเหนือ ความเร็ว 10-20 กม./ชม.