---
layout: post
code: "ART2411111041STVAQO"
origin_url: "https://www.khaosod.co.th/special-stories/news_9500550"
image: "https://github.com/user-attachments/assets/43810529-5b35-4bba-b75d-8bbbd797290d"
title: "เผยความน่ารัก น้อง ค่างแว่นถิ่นเหนือ นิสัยสุดขี้อาย ขาไม่ยอมแตะถึงพื้น หากไม่จำเป็น"
description: "เผยความน่ารัก น้อง ค่างแว่นถิ่นเหนือ นิสัยสุดขี้อาย ขาไม่ยอมแตะถึงพื้น หากไม่จำเป็น เป็นสัตว์หวงถิ่น พบได้บนต้นไม้ที่ระดับสูงถึง 15-50 เมตรเหนือพื้นดิน "
category: "SPECIAL_STORIES"
language: "th"
date: 2024-11-11T10:46:13.119Z
---

# เผยความน่ารัก น้อง ค่างแว่นถิ่นเหนือ นิสัยสุดขี้อาย ขาไม่ยอมแตะถึงพื้น หากไม่จำเป็น

[![เผยความน่ารัก น้อง ค่างแว่นถิ่นเหนือ นิสัยสุดขี้อาย ขาไม่ยอมแตะถึงพื้น หากไม่จำเป็น](https://www.khaosod.co.th/wpapp/uploads/2024/11/kang3.jpg "เผยความน่ารัก น้อง ค่างแว่นถิ่นเหนือ นิสัยสุดขี้อาย ขาไม่ยอมแตะถึงพื้น หากไม่จำเป็น")](https://www.khaosod.co.th/wpapp/uploads/2024/11/kang3.jpg)

**เผยความน่ารัก น้อง ค่างแว่นถิ่นเหนือ นิสัยสุดขี้อาย ขาไม่ยอมแตะถึงพื้น หากไม่จำเป็น เป็นสัตว์หวงถิ่น พบได้บนต้นไม้ที่ระดับสูงถึง 15-50 เมตรเหนือพื้นดิน**

วันที่ 11 พ.ย.2567 ผู้สื่อข่าวรายงานว่า เฟซบุ๊ก เขตรักษาพันธุ์สัตว์ป่าทุ่งใหญ่นเรศวรด้านตะวันออก ได้เผยแพร่ภาพความน่ารักของ ค่างแว่นถิ่นเหนือ (Trachypithecus phayrei) โดยระบุว่า ค่างแว่นถิ่นเหนือมีสีเทาเข้มอมน้ำเงิน บริเวณหน้าท้องมีสีน้ำตาลอ่อน ตัวเมียใหญ่กว่าตัวผู้เล็กน้อย ตัวผู้หนัก 7.4 กิโลกรัม มีความยาว 1.07-1.1 เมตร

เผยความน่ารัก น้อง ค่างแว่นถิ่นเหนือ นิสัยสุดขี้อาย ขาไม่ยอมแตะถึงพื้น หากไม่จำเป็น

ส่วนตัวเมียหนักเฉลี่ย 6.2 กิโลเมตร ยาว 1.15-1.3 เมตร หางยาว 65-86 เซนติเมตร หรือราว 68 เปอร์เซนต์ของความยาวหัว-หาง เพศของตัวผู้และตัวเมียแยกได้จากวงขาวที่ตา ตัวผู้มีวงตาขนานกับข้างจมูก จึงมีแนวสีดำกว้างสม่ำเสมอ ในตัวเมียวงตาสีขาวลู่เข้าหาจมูก จึงดูเป็นรูปคล้ายสามเหลี่ยม แขนขาท่อนบนและโคนหางสีเทาอ่อน หัวและหางสีเข้ม รอบริมฝีปากและตาสีขาว ค่างผู้ใหญ่มีขนบนกระหม่อมยาว ลูกค่างสีส้มสดใส สีของลูกค่างจะเริ่มเปลี่ยนเมื่ออายุได้ 3 เดือน

[![](https://www.khaosod.co.th/wpapp/uploads/2024/11/kang8.jpg)](https://www.khaosod.co.th/wpapp/uploads/2024/11/kang8.jpg)

พบในป่าหลายประเภท ชอบอยู่ตามป่าดิบผสมกับป่าเบญจพรรณ ทั้งป่าดั้งเดิมและป่าชั้นสอง ในป่าดิบ ค่างแว่นถิ่นเหนือพบได้ทั้งบนต้นไม้ที่ระดับสูงถึง 15-50 เมตรเหนือพื้นดิน บางครั้งก็พบในป่าไผ่ด้วย

[![](https://www.khaosod.co.th/wpapp/uploads/2024/11/kang7.jpg)](https://www.khaosod.co.th/wpapp/uploads/2024/11/kang7.jpg)

ค่างแว่นถิ่นเหนือมีนิสัยขี้อาย และเมื่อถูกคุกคามก็มักจะหนี ส่วนใหญ่อาศัยอยู่บนเรือนยอดของป่าไม่ยอมลงสู่พื้นหากไม่จำเป็น เป็นสัตว์หวงถิ่น และจะปกป้องอาณาเขตจากค่างแว่นถิ่นเหนือต่างฝูงอย่างแข็งขัน แต่อาจยอมหากินร่วมพื้นที่กับค่างต่างชนิดได้

[![](https://www.khaosod.co.th/wpapp/uploads/2024/11/kang5.jpg)](https://www.khaosod.co.th/wpapp/uploads/2024/11/kang5.jpg)

ภาพถ่ายโดย หน่วยพิทักษ์ป่าเบ้คี เขตรักษาพันธุ์สัตว์ป่าทุ่งใหญ่นเรศวรด้านตะวันออก ลาดตระเวนวันที่ 14 ม.ค. 2567 อ้างอิงข้อมูล : โลกสีเขียว [https://www.verdantplanet.org](https://www.verdantplanet.org)

[![](https://www.khaosod.co.th/wpapp/uploads/2024/11/kang6.jpg)](https://www.khaosod.co.th/wpapp/uploads/2024/11/kang6.jpg)

ที่มา : เขตรักษาพันธุ์สัตว์ป่าทุ่งใหญ่นเรศวรด้านตะวันออก