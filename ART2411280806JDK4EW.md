---
layout: post
code: "ART2411280806JDK4EW"
origin_url: "https://www.khaosod.co.th/entertainment/drama/news_9525427"
image: "https://github.com/user-attachments/assets/095cdc6e-8fc4-4e2d-9187-b61846e4c812"
title: "โม อมีนา เม้าธ์ตัวละคร ตรีประดับ เชื่อคนแบบนี้มีอยู่จริงในสังคม"
description: "ไฟน้ำค้าง แรงไม่หยุดสนุกจัดเต็ม โม อมีนา รับบท ตรีประดับ เผยเบื้องลึกจิตใจตัวละคร ร้ายหรือดี อยู่ที่คนมอง เชื่อคนแบบนี้มีอยู่จริงในสังคม"
category: "ENTERTAINMENT"
language: "th"
date: 2024-11-28T08:46:14.055Z
---

# โม อมีนา เม้าธ์ตัวละคร ตรีประดับ เชื่อคนแบบนี้มีอยู่จริงในสังคม

[![โม อมีนา เม้าธ์ตัวละคร ตรีประดับ เชื่อคนแบบนี้มีอยู่จริงในสังคม](https://www.khaosod.co.th/wpapp/uploads/2024/11/ปกข่าว4คำ-สีขาว-Edit-8.jpg "โม อมีนา เม้าธ์ตัวละคร ตรีประดับ เชื่อคนแบบนี้มีอยู่จริงในสังคม")](https://www.khaosod.co.th/wpapp/uploads/2024/11/ปกข่าว4คำ-สีขาว-Edit-8.jpg)

**ไฟน้ำค้าง แรงไม่หยุดสนุกจัดเต็ม โม อมีนา รับบท ตรีประดับ เผยเบื้องลึกจิตใจตัวละคร ร้ายหรือดี อยู่ที่คนมอง เชื่อคนแบบนี้มีอยู่จริงในสังคม**

ละสายตาไม่ได้สักตอน สำหรับละครโรแมนติกดราม่า เรื่อง “ไฟน้ำค้าง” ทางช่อง 7HD ผลงานจากค่ายมีเดีย สตูดิโอ นำแสดงโดย ยูโร ยศวรรธน์ และ มุกดา นรินทร์รักษ์

![](https://www.khaosod.co.th/wpapp/uploads/2024/11/1-71-696x392.jpg)

เพราะความเข้มข้นครบรส ที่ฉุดหัวใจแฟนละครอยู่หมัด ซึ่ง โม-อมีนา พินิจ ผู้รับบท ตรีประดับ พี่สาวของ พลับพลา (มุกดา นรินทร์รักษ์) เผยจิตใจแท้จริงตัวละครตรีประดับนั้น อยู่ที่คนมองว่าจะดีหรือร้าย แต่ส่วนตัวเชื่อคนแบบนี้มีอยู่จริงในสังคม

“ก่อนอื่นเลยโม อยากขอบคุณแฟนละครทุกคนนะคะ เพราะฟีดแบ็กละครไฟน้ำค้างดีมากๆ มีคนแท็กในอินสตารแกรม ส่งข้อความเข้ามาพูดคุยเรื่องตัวละครกันตลอดเลย”

![](https://www.khaosod.co.th/wpapp/uploads/2024/11/ไฟน้ำค้าง-EP10-3-696x391.jpg)

ADVERTISEMENT

_“โดยเฉพาะฉากที่เราบุกไปตบพลับพลา น้องสาวเราที่ทำงาน ทุกคนจะบอกว่าแรงมากค่ะ แต่เขาก็ชม และก็ชอบนะคะ สำหรับตัวละครตรีประดับ ในมุมมองของโม นิสัยส่วนตัวเป็นคนที่จมไม่ลง”_

**“ทุกอย่างจะต้องอยู่เหนือคนอื่นๆ เมื่อไหร่ที่ไม่มีเงิน ก็สามารถทำทุกทางเพื่อจะได้เงินมาให้ได้ แม้กระทั่งการทำร้ายน้องสาวตัวเอง** แล้วก็เป็นพี่อย่างที่ทุกคนเห็น คือเวลาที่น้องเดือดร้อน ครอบครัวเดือดร้อนมาขอเงิน ก็จะไม่ให้ หวง อะไรแบบนี้”

![](https://www.khaosod.co.th/wpapp/uploads/2024/11/ไฟน้ำค้าง-5-1-696x390.jpg)

“โมมองว่าในชีวิตเราจริงๆ คนประเภทนี้ก็น่าจะมีอยู่จริงๆ นะคะ คนที่แบบ รักตัวเองมากเกินไป จนไม่มองถึงความรู้สึกคนอื่น เป็นคนรักสบาย อยากให้ชีวิตตัวเองได้ดี จนเหลิงในการใช้เงิน”

“แต่ในอีกมุมหนึ่ง ที่โมมองเห็นในตัวตรีประดับ ถึงเขาจะอยากสบาย อยากรวย แต่ลึกๆ เขาก็หวังดีกับน้องนะ อย่างพอเขารู้ว่ามีคนรวยมาชอบน้องสาวเขา เขาก็พยายามจะทำให้ทั้งคู่ลงเอยกันให้ได้”

![](https://www.khaosod.co.th/wpapp/uploads/2024/11/ไฟน้ำค้าง-EP10-2-696x464.jpg)

“เพราะเขาคิดว่าน้องก็จะได้สบาย ตัวเขาก็จะได้สบายไปด้วย เรียกว่าสบายทั้งคู่ ตรีประดับมีความคิดแค่นี้ แต่เขาก็ไม่รู้หรอกว่า สิ่งที่เขาคิด และทำลงไป มันจะเกิดผลร้ายอะไรตามมาบ้าง”

“โมอยากให้ทุกคนรอติดตามนะคะ เพราะนี่จะเป็นเพียงแต่บทเริ่มต้นของทุกอย่าง ความคิดน้อยเกินไปของตรีประดับ จะทำให้เกิดเหตุการณ์อะไรต่อจากนี้ อยากให้ทุกคนรอติดตามกันนะคะ”

![](https://www.khaosod.co.th/wpapp/uploads/2024/11/ไฟน้ำค้าง-EP10-4-696x464.jpg)

“แต่ก็อยากให้เอ็นดูตรีประดับสักนิด เพราะก็คือมนุษย์คนหนึ่งทั่ว ๆ ไปที่รักสบาย มีความเห็นแก่ตัว แต่ถ้าดูแล้วรู้สึกว่าตรีประดับทำมากเกินไป ก็เอ็นดูเขาเถอะนะคะ”

“เอาเป็นว่าเวลาเราดูละคร เราดูเพื่อความบันเทิง ดูไว้เป็นข้อคิด แง่คิดให้กับชีวิตตัวเอง เผื่อในวันหนึ่ง หากต้องเจอกับคนประเภทนี้ เราจะหลีกเลี่ยงหรือรับมือกับคนแบบนี้อย่างไร ดูเพลินๆ สนุกๆ ไม่คิดมากนะคะ”

![](https://www.khaosod.co.th/wpapp/uploads/2024/11/ไฟน้ำค้าง-EP10-5-696x389.jpg)

ลุ้น และให้กำลังใจทุก ๆ ตัวละคร ใน “ไฟน้ำค้าง” ปักหมุดรับชมสดทางช่อง 7HD กด 35 ทุกวันจันทร์ อังคาร เวลา 20.30 น. และรับชมย้อนหลัง เวลา 22.30 น. บนแอป iQIYI (อ้ายฉีอี้) และเว็บ iQ.com ที่เดียวเท่านั้น!