---
layout: post
code: "ART2411180436NSFS1G"
origin_url: "https://www.khaosod.co.th/entertainment/news_9510032"
image: "https://github.com/user-attachments/assets/3a0fdf4a-5c2d-4a5c-8243-e8e941b78ccd"
title: "ขุดคลิป \"แอน จักรพงษ์\" วีน อย่ามาสั่ง ไม่ชอบก็ไม่ต้องดู รับไม่ได้ก็ไม่ต้องมา"
description: "ชาวเน็ตขุดคลิป \"แอน จักรพงษ์\" วีน หลังมีคนจี้ อยากให้ไทยได้ตำแหน่ง ลั่นแรง \"อย่ามาสั่ง ไม่ชอบก็ไม่ต้องดู รับไม่ได้ก็ไม่ต้องมา\""
category: "ENTERTAINMENT"
language: "th"
date: 2024-11-18T04:41:55.991Z
---

# ขุดคลิป "แอน จักรพงษ์" วีน อย่ามาสั่ง ไม่ชอบก็ไม่ต้องดู รับไม่ได้ก็ไม่ต้องมา

[![ขุดคลิป "แอน จักรพงษ์" วีน อย่ามาสั่ง ไม่ชอบก็ไม่ต้องดู รับไม่ได้ก็ไม่ต้องมา](https://www.khaosod.co.th/wpapp/uploads/2024/11/ann-jkn-2.jpg "ขุดคลิป "แอน จักรพงษ์" วีน อย่ามาสั่ง ไม่ชอบก็ไม่ต้องดู รับไม่ได้ก็ไม่ต้องมา")](https://www.khaosod.co.th/wpapp/uploads/2024/11/ann-jkn-2.jpg)

**ชาวเน็ตขุดคลิป “แอน จักรพงษ์” วีน หลังมีคนจี้ อยากให้ไทยได้ตำแหน่ง ลั่นแรง “อย่ามาสั่ง ไม่ชอบก็ไม่ต้องดู รับไม่ได้ก็ไม่ต้องมา”**

จบไปแล้วสำหรับการประกวด **Miss Universe 2024** ณ ประเทศแม็กซิโก ผู้ที่คว้ามงกุฎไปได้คือ _‘วิกตอเรีย เคียร์ เธลวิก (Victoria Kjær Theilvig)’_ จากเดนมาร์ก ส่วน_‘โอปอล สุชาตา’_ ตัวแทนจากไทย คว้ารางวัลรองอันดับ 3 ไปครอง

แอน จักรพงษ์-วิกตอเรีย และ โอปอล

แน่นอนว่าแฟนไทยก็แอบเสียดาย อีกทั้งยังมีการวิจารณ์การประกวด ทั้งรูปแบบเวที เพลง และซีนการอำลาตำแหน่งของ _‘เชย์นิส ปาลาซิโอส (Sheynnis Palacios)’_ Miss Universe 2023 ที่เกิดความผิดพลาดไฟมืดจนทำให้มองไม่เห็นหน้าเธอ

จากนั้นชาวเน็ตก็ได้มีการขุดคลิปวิดีโอการไลฟ์ของ **“แอน จักรพงษ์ จักราจุฑาธิบดิ์”** CEO ของ บริษัท เจเคเอ็น โกลบอล กรุ๊ป เจ้าของเวทีการประกวด Miss Universe

แอน และ เชย์นิส

ADVERTISEMENT

แอน จักรพงษ์ ได้ออกมาไลฟ์พูดคุยเรื่องการประกวด โดยช่วงหนึ่ง แอน จักรพงษ์ พูดว่า **“ถ้าแข่งแล้วไม่มีกรรมการ ดิฉันจิ้มเอง ก็ไม่ต้องแข่ง ปิดโอลิมปิกกันไปเลย บ้าไปแล้ว เอามงสามแม่ๆ อย่ามาสั่ง ไม่ใช่อาหารตามสั่งย่ะหล่อน อยากได้มงก็ต้องไปฝึก**

**ไม่มีความสามารถก็ไม่ต้องได้ ไม่ชอบก็ไม่ต้องดู เพราะมาตรฐานแบบนี้ ถ้าคุณรับไม่ได้ก็ไม่ต้องมา ก็เท่านั้นเอง มันมีที่ไหน จะเอาแล้วพอไม่ได้ปุ๊บ ร้องงอแง ด่า ช่างเหอะ ก็ไม่ต้องดู บ้าไปแล้ว เป็นอะไรกันมากไหม ตกลงไปแข่งไหม เข้าใจไหมว่ามันคือโอลิมปิก”**

![](https://www.khaosod.co.th/wpapp/uploads/2024/11/clipboard5-horz-696x486.jpg)