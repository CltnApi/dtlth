---
layout: post
code: "ART2411120812RBPTVG"
origin_url: "https://www.khaosod.co.th/sports/news_9501852"
image: "https://github.com/user-attachments/assets/3fee8dfd-fa21-46c2-96dc-7c0be08bb800"
title: "พีเอฟเอ หวั่นอายุใช้งาน นักเตะ อาชีพ สั้นลงเรื่อยๆ - รับมีโอกาส รวมตัว สไตรก์"
description: "มาเฮโต โมลันกา ประธาน สมาคมนักฟุตบอลอาชีพ หรือ พีเอฟเอ เผยกับ อีเอสพีเอ็น ว่า อายุขัยนักฟุตบอลปัจจุบันนับวันจะสั้นลงเรื่อยๆ จากโปรแกรมกา"
category: "SPORTS"
language: "th"
date: 2024-11-12T08:32:08.640Z
---

# พีเอฟเอ หวั่นอายุใช้งาน นักเตะ อาชีพ สั้นลงเรื่อยๆ - รับมีโอกาส รวมตัว สไตรก์

[![พีเอฟเอ หวั่นอายุใช้งาน นักเตะ อาชีพ สั้นลงเรื่อยๆ - รับมีโอกาส รวมตัว สไตรก์](https://www.khaosod.co.th/wpapp/uploads/2024/11/PFA33.jpg "พีเอฟเอ หวั่นอายุใช้งาน นักเตะ อาชีพ สั้นลงเรื่อยๆ - รับมีโอกาส รวมตัว สไตรก์")](https://www.khaosod.co.th/wpapp/uploads/2024/11/PFA33.jpg)

มาเฮโต โมลันกา ประธาน สมาคมนักฟุตบอลอาชีพ หรือ พีเอฟเอ เผยกับ อีเอสพีเอ็น ว่า อายุขัยนักฟุตบอลปัจจุบันนับวันจะสั้นลงเรื่อยๆ จากโปรแกรมการแข่งขันที่มากเกินไป

โมลันโก อดีตนักฟุตบอลอาชีพชาวสวิตเซอร์แลนด์ ซึ่งเคยค้าแข้งในสเปน, อังกฤษ และ เยอรมนี ก่อนผันตัวมาทำงานด้านกฎหมายและนั่งเป็นประธานพีเอฟเอ ระบุว่า นักเตะควรจะได้รับการปกป้อง จากภาวะหมดไฟในการเล่นฟุตบอล และ จำนวนเกมที่มากขึ้นทำให้ อายุการใช้งานสั้นลง

“ผมอยากเห็น บูกาโย ซากา, เคแคลน ไรซ์, จูด เบลลิงแฮม ได้ลงเล่นไปอีกหลายๆ ปี และมีโอกาสได้ฉลองแชมป์ แต่โชคไม่ดีนัก เราไม่สามารถปกป้องเขาได้ ความสามารถของพวกเขาในฟุตบอลระดับนี้กำลังถูกขัดขวาง” เมื่อถูกถามถึงการสไตร์กของนักฟุตบอลตามที่มีกระแสข่าวว่า นักเตะชื่อดังหลายคนต้องการประท้วงองค์กรฟุตบอลที่ประเคนโปรแกรมแข่งขันมากขึ้นเรื่อยๆนั้น โมลันกา เผยว่า ทุกอย่างเกิดขึ้นได้ในวงการฟุตบอลในอนาคต โดยเฉพาะในช่วงที่มีความเสี่ยงแบบนี้

“ไม่มีสูตรลับในการรักษาร่างกาย และสภาพจิตใจ หากคุณต้องลงเล่นฤดูกาลแล้ว ฤดูกาลเล่าโดยไม่ได้พักได้ผ่อน สุดท้ายมันมีราคาที่จะต้องจ่าย และนั่นไม่ใช่สิ่งที่คุณต้องการหรอก เราควรจะปกป้องนักเตะอย่างระมัดระวังสำหรับนักเตะที่จะส่งต่อฟุตบอลอังกฤษให้คนรุ่นต่อๆไป สิ่งหนึ่งที่เป็นคำถาม เราจะรับมือกับการใช้งานนักเตะในระยะยาวแบบนี้ยังไง ในฐานะสหภาพ เราเห็นนักเตะที่เลิกเล่นเกิดอะไรขึ้นกับร่างกายของเขา ผมคิดว่าถึงเวลาแล้วที่ผู้คนจะต้องรับมือกับสถานการณ์แบบนั้นอย่างจริงจังมากขึ้น เพราะอนาคตของฟุตบอลเป็นเดิมพัน”

