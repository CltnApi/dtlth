---
layout: post
code: "ART2411131021RDN1EI"
origin_url: "https://www.khaosod.co.th/entertainment/news_9503884"
image: "https://github.com/user-attachments/assets/94766360-4778-4ca7-831e-3cf3722e00f8"
title: "ชมพู่ ชื่นใจคนรักลูกสาว ให้คะแนน แอบิเกล หนึ่งพันเต็ม 2 ขวบทำตามบรีฟเก่งมาก"
description: "ชมพู่ อารยา ชื่นใจ มีแต่คนรักเอ็นดูลูกสาว ให้คะแนน แอบิเกล หนึ่งพันเต็ม กล้าแสดงออกตั้งแต่เด็ก ไม่ชัวร์ได้เลือดแม่ ตอนแม่เป็นเด็กไม่ขนาดนี้"
category: "ENTERTAINMENT"
language: "th"
date: 2024-11-13T10:41:24.846Z
---

# ชมพู่ ชื่นใจคนรักลูกสาว ให้คะแนน แอบิเกล หนึ่งพันเต็ม 2 ขวบทำตามบรีฟเก่งมาก

[![ชมพู่ ชื่นใจคนรักลูกสาว ให้คะแนน แอบิเกล หนึ่งพันเต็ม 2 ขวบทำตามบรีฟเก่งมาก](https://www.khaosod.co.th/wpapp/uploads/2024/11/gale_choompoo-1.jpg "ชมพู่ ชื่นใจคนรักลูกสาว ให้คะแนน แอบิเกล หนึ่งพันเต็ม 2 ขวบทำตามบรีฟเก่งมาก")](https://www.khaosod.co.th/wpapp/uploads/2024/11/gale_choompoo-1.jpg)

ชมพู่ อารยา ชื่นใจ มีแต่คนรักเอ็นดูลูกสาว ให้คะแนน แอบิเกล หนึ่งพันเต็ม กล้าแสดงออกตั้งแต่เด็ก วัย 2 ขวบทำตามบรีฟเก่งมาก ไม่ชัวร์ได้เลือดแม่ ตอนแม่เป็นเด็กไม่ขนาดนี้

เรียกว่าตอนนี้ความน่ารักของ **น้องแอบิเกล** ลูกสาวคนเล็กของ **ชมพู่ อารยา เอ ฮาร์เก็ต** ครองใจแฟนๆ ทั่วประเทศไปแล้ว จนหลายคนถึงกับแซวความฮอต ‘เจ๊เกล’ แซงนำหน้าแม่ชมไปแล้ว โดยวันที่ 12 พ.ย. 67 ‘แม่ชม’ จูงมือ ‘แอบิเกล’ มาร่วมงานฉลองเปิดไฟต้นคริสต์มาส “centralwOrld X J.P. Toys Gallery Presents Merry Ville 2025” ที่ศูนย์การค้าเซ็นทรัลเวิลด์ พร้อมให้สัมภาษณ์ ถึงความฮอตของลูกสาว ที่ไปไหนมีแต่คนรักและเอ็นดู กลายเป็นซุปตาร์ท่านหนึ่งไปแล้ว ทำเอาคนเป็นแม่ชื่นใจมาก แอบิเกล กล้าแสดงออก ทำตามบรีฟงานได้เก่งมากในวัยแค่ 2 ขวบ

[![ชมพู่ อารยา ชื่นใจ มีแต่คนรัก แอบิเกล](https://www.khaosod.co.th/wpapp/uploads/2024/11/gale_choompoo-6.jpg)](https://www.khaosod.co.th/wpapp/uploads/2024/11/gale_choompoo-6.jpg) **ออกงานวันนี้ดีลกับลูกสาวยังไงบ้าง?** “เครียดมากเหมือนเดิมค่ะ งานมันดึกก็จะเลยเวลานอนเขาด้วย ร้อนด้วย แม่ก็จะลุ้นนิดหนึ่ง แต่ก็บรีฟกันกับป้าเจี๊ยบว่ายังไงก็ต้องนอนกลางวัน ช่วงนี้เริ่มโตแล้วก็มีนอนบ้างไม่นอนบ้าง แต่วันนี้ยังไงก็ต้องให้นอน ก็นอนมา 2 ชั่วโมง ก็ทั้งเซ่นไหว้ทุกอย่างพาไปจุ่มดีลขนม ดีลทุกอย่าง ดีลสกู๊ตเตอร์คันใหม่ลายเอลซ่า เขาก็รับรู้ แต่พอมาถึงข้างหน้าก็มีงงนิดหนึ่ง เพราะถือว่าเป็นงานใหญ่ที่สุดแล้วตั้งแต่มีคิวมา ซึ่งเขาก็ทำตามบรีฟ 80 เปอร์เซ็นต์นะคะ คะแนนสำหรับ 2 ขวบ ก็ให้ 1,000 เต็ม ให้เกินร้อยเลยค่ะ ถือว่าเก่งมาก”

[![ชมพู่ อารยา ชื่นใจ มีแต่คนรัก แอบิเกล](https://www.khaosod.co.th/wpapp/uploads/2024/11/gale_choompoo-3.jpg)](https://www.khaosod.co.th/wpapp/uploads/2024/11/gale_choompoo-3.jpg)



**น้องดูเป็นงาน แต่เราดูกังวล?** “ก็ห่วงเรื่องความปลอดภัยด้วย กลัวตกเวที กลัวทุกอย่าง แล้วก็อย่างที่บอกว่าเรื่องเวลากับอากาศร้อน ผู้ใหญ่ยังหงุดหงิดเลย เมื่อกี้เขาก็เริ่มมีแล้วเหมือนกัน บอกว่าเสร็จหรือยังเขาร้อน”

ADVERTISEMENT

**เปิดตัวอาร์ตทอยตัวพิเศษ GAIL มีที่มาที่ไปยังไง?** “จริงๆ ชมก็รู้จักและคุ้นเคยกับคนจัดค่ะ แล้วประจวบเหมาะกับที่เซ็นทรัลเวิล์ดติดต่อมาด้วย มันก็พอดีเลย แล้วจริงๆ ก็เคยคุยกันว่าอยากจะมีอะไรที่เป็นที่ระลึกของน้องที่เป็นความทรงจำของเขาในรุ่นที่ตัวเท่านี้ เพราะเขาโตขึ้นทุกวัน เราก็อยากเก็บเขาในเวอร์ชั่นนี้เอาไว้ ก็เลยเป็นอันนี้ขึ้นมา (เราให้คาแร็กเตอร์ไปหรือยังไง?) จริงๆ ตอนคุณ Jessica NG เขาวาดน้อง เขาก็ไม่เคยเจอตัวน้องค่ะ เขาก็ดูจากหลายๆ รูปที่ แต่เห็นจริงๆ มันจะมีรูปต้นแบบอยู่รูปหนึ่งที่มันคงเป็นรูปที่เขาชอบและประทับใจ ก็เลยอินสไปร์ฯ มาเป็นตัวนี้”

[![ชมพู่ อารยา ชื่นใจ มีแต่คนรัก แอบิเกล](https://www.khaosod.co.th/wpapp/uploads/2024/11/gale_choompoo-4.jpg)](https://www.khaosod.co.th/wpapp/uploads/2024/11/gale_choompoo-4.jpg)

**จะมีขายเป็นกล่องจุ่มไหม?** “อันนี้เดี๋ยวต้องติดตาม (ยิ้ม) แต่ถ้าเป็นถึงแบบจุ่มเลยคงไม่ชัวร์นะคะ อาจจะมีอะไรที่เก็บได้ แต่จะมาในรูปแบบไหนต้องคอยติดตาม บอกแค่นี้แหละ ถามว่าเหมือนไหม ดูแล้วเหมือนนะ แอ่นหน้า แอ่นหลัง บ้องแขน บ้องขา วันนี้ก็บรีฟเขามาว่าน้องต้องทำท่าเสกนะ เขาก็เสกเต็มที่เหมือนกัน ถือว่าเป็นพาร์ตที่เป๊ะที่สุดแล้วของงานวันนี้ ทำได้ดีที่สุดตอนเสก”

**จบงานนี้แล้วต้องเอาไปเก็บไว้ที่บ้านเราไหม?** “ถ้าเข้าใจไม่ผิดนะคะตามสัญญาอาจจะต้องทำลาย แต่ต้องเช็กอีกทีชมไม่แน่ใจ แต่เดี๋ยวเรามีอันใหม่ ไม่เป็นไร เหมือนมันทำมาแค่สำหรับงานตรงนี้ เพราะถ้าอาร์ตทอยยิ่งมันมีตัวเดียว มูลค่ามันจะเออ เพราะฉะนั้นเท่าที่เข้าใจก็คือไม่มีใครเป็นเจ้าของ”

**รู้สึกยังไงที่หลายคนชื่นชอบลูกเรา?** “ก็ชื่นใจแหละค่ะ ถามว่ากดดันไหม ก็ไม่ได้กดดันอะไรแค่รู้สึกว่ามีคนรักมีคนชอบมันเป็นคุณสมบัติที่ดี เห็นเขาไปไหนแล้วคนกรี๊ดคนอะไร มันรู้สึกว่าชื่นใจกว่า คนมาอะไรเราเรายังไม่ได้รู้สึกมาก แต่เวลาคนเรียกชื่อเขามันซาบซึ้ง เราก็สอนลูกให้ทำตัวให้เป็นที่รัก ไปไหนจะได้มีแต่คนรัก”

[![ชมพู่ อารยา ชื่นใจ มีแต่คนรัก แอบิเกล](https://www.khaosod.co.th/wpapp/uploads/2024/11/gale_choompoo-5.jpg)](https://www.khaosod.co.th/wpapp/uploads/2024/11/gale_choompoo-5.jpg)

**ช่วงนี้กำลังพูดเก่ง แฟนๆ ก็ยิ่งปลื้ม?** “บางทีเราก็งงว่าทำไมศัพท์หรือคำพูดเขาเป็นผู้ใหญ่มากโตมาก เขามีพี่ชายด้วยไง บางทีก็เสพคอนเทนต์เดียวกัน พี่ดูอะไรน้องก็ดู”

**คนชอบคอนเทนต์กับ “คุณยายหนิง” เวลาเข้าครัว?** “มันก็จะวุ่นวายๆ นิดนึงค่ะ ยายก็ตามประสาคนแก่ มันซนเหมือนจับปูใส่กระด้ง ยายก็จะโวยวายๆ คงปวดหัวแหละค่ะ แต่เราเจอทุกวัน (หัวเราะ)”

**ถามถึงที่ “น้องเกล” คัฟเวอร์เป็นนางฟ้าวิคตอเรียซีเคร็ท อินเนอร์เขาเป็นยังไงบ้าง?** “จริงๆ เขาก็มีอะไรของเขาข้างในนะ ตรงนี้เขาจะคล้ายๆ พายุ เขาชอบ ชมก็ไม่รู้ว่าเด็กผู้หญิงเป็นอย่างนี้หมดหรือเปล่า ตอนเราเด็กๆ เรายังไม่กล้า ยังไม่แสดงออกขนาดนี้ **(คิดว่าเป็นเลือดแม่ไหม?)** ชมก็ไม่ชัวร์ คือคนก็จะบอกว่าเลือดแม่ แม่เป็นนักแสดง แต่จะบอกว่าตอนเด็กๆ ฉันไม่ใช่ขนาดนี้ คือเราเป็นลูกคนเดียวแล้วก็เก็บตัว ไม่ได้แสดงออกอะไรมาก”

[![ชมพู่ อารยา ชื่นใจ มีแต่คนรัก แอบิเกล](https://www.khaosod.co.th/wpapp/uploads/2024/11/gale_choompoo-2.jpg)](https://www.khaosod.co.th/wpapp/uploads/2024/11/gale_choompoo-2.jpg)



**แต่ละชุดมีเขินไหม?** “เริ่มโตก็อาจจะมีเลือกสิ่งที่พอใจบ้างจะใส่รองเท้าคู่นี้ มันจะมีรองเท้าคู่หนึ่งที่จะใส่อยู่นั่นเข้ากับชุดหรือเปล่าไม่รู้แต่จะใส่ บางทีจะต้องเอาไปเก็บให้ลืมๆ บ้าง (เพราะการบิ้ลด์ของเพื่อนแม่ด้วยหรือเปล่า?) ชมว่าอาจจะใช่ เพราะหนึ่งเขาเจอคนเยอะ แล้วทุกคนที่พาไปเจอก็เปรียบเสมือนครอบครัว เพื่อนๆ เราก็รักนาง ก็จะบิ้ลด์จะให้ความมั่นใจ ให้ความรักนาง ก็อบอุ่น”

**หรือว่าเลือดคุณยาย เพราะล่าสุดไปรำม่วนมากในงานกฐิน?** “นี่ยังไม่เห็นคลิปเลย ต้องไปหาดู มีคนบอกว่าเต้นลืมบ้านเลขที่เหมือนกัน เดี๋ยวขอไปดูคลิปก่อน ว่าได้ยายจริงหรือเปล่า”.