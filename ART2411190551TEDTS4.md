---
layout: post
code: "ART2411190551TEDTS4"
origin_url: "https://www.khaosod.co.th/breaking-news/news_9511862"
image: "https://github.com/user-attachments/assets/cca5c981-0184-41de-b0e0-e2050e340f6f"
title: "ในหลวง โปรดเกล้าฯ ให้ พลตรีหญิง ท่านผู้หญิงอรอนงค์ เป็นผู้แทนพระองค์"
description: "ในหลวง ทรงพระกรุณาโปรดเกล้าฯ ให้ พลตรีหญิง ท่านผู้หญิงอรอนงค์ ปิยนาฏวชิรพัทธ์ เป็นผู้แทนพระองค์ ไปในพิธีสมโภชและห่มผ้าองค์พระนอน"
category: "HOT_NEWS"
language: "th"
date: 2024-11-19T05:57:35.771Z
---

# ในหลวง โปรดเกล้าฯ ให้ พลตรีหญิง ท่านผู้หญิงอรอนงค์ เป็นผู้แทนพระองค์

[![ในหลวง โปรดเกล้าฯ ให้ พลตรีหญิง ท่านผู้หญิงอรอนงค์ เป็นผู้แทนพระองค์](https://www.khaosod.co.th/wpapp/uploads/2024/11/Thanpuying-Oranong.jpg "ในหลวง โปรดเกล้าฯ ให้ พลตรีหญิง ท่านผู้หญิงอรอนงค์ เป็นผู้แทนพระองค์")](https://www.khaosod.co.th/wpapp/uploads/2024/11/Thanpuying-Oranong.jpg)

**ในหลวง ทรงพระกรุณาโปรดเกล้าฯ ให้ พลตรีหญิง ท่านผู้หญิงอรอนงค์ ปิยนาฏวชิรพัทธ์ เป็นผู้แทนพระองค์ ไปในพิธีสมโภชและห่มผ้าองค์พระนอน**

เมื่อเวลา 09.05 น. วันที่ 19 พ.ย.2567 พระบาทสมเด็จพระเจ้าอยู่หัวทรงพระกรุณาโปรดเกล้าฯ ให้ พลตรีหญิง ท่านผู้หญิงอรอนงค์ ปิยนาฏวชิรพัทธ์ เป็นผู้แทนพระองค์ ไปในพิธีสมโภชและห่มผ้าองค์พระนอน ณ วัดใหญ่ชัยมงคล อำเภอพระนครศรีอยุธยา จังหวัดพระนครศรีอยุธยา

เมื่อพลตรีหญิง ท่านผู้หญิงอรอนงค์ ปิยนาฏวชิรพัทธ์ ผู้แทนพระองค์ เดินทางถึงวัดใหญ่ชัยมงคล อำเภอพระนครศรีอยุธยา จังหวัดพระนครศรีอยุธยา นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา, นายธีระพงศ์ ทองมั่นคง ผู้พิพากษาหัวหน้าศาลจังหวัดพระนครศรีอยุธยา,

ในหลวง ทรงพระกรุณาโปรดเกล้าฯ ให้ พลตรีหญิง ท่านผู้หญิงอรอนงค์ ปิยนาฏวชิรพัทธ์ เป็นผู้แทนพระองค์ ไปในพิธีสมโภชและห่มผ้าองค์พระนอน

พลตรีเวชศักดิ์ ขันธอุบล ผู้บัญชาการมณฑลทหารบกที่ 18, พลตำรวจตรีโชติวัฒน์ เหลืองวิลัย ผู้บังคับการตำรวจภูธรจังหวัดพระนครศรีอยุธยา, นางยุพา ทวีวัฒนะกิจบวร ปลัดกระทรวงวัฒนธรรม รอรับผู้แทนพระองค์ นายกเหล่ากาชาดจังหวัดพระนครศรีอยุธยา และผู้แทนคณะทำงานบูรณะองค์พระนอน มอบพวงมาลัย

[![](https://www.khaosod.co.th/wpapp/uploads/2024/11/259768_0.jpg)](https://www.khaosod.co.th/wpapp/uploads/2024/11/259768_0.jpg)

ท่านผู้หญิงอรอนงค์ เข้าอุโบสถ วางพวงมาลัย จุดธูปเทียนเครื่องนมัสการท้ายที่นั่งบูชาพระพุทธชัยมงคล พระประธานประจำอุโบสถ กราบ ออกจากอุโบสถ ไปยังพระพุทธชินราช (จำลอง) ด้านหน้าอุโบสถ วางพวงมาลัย จุดธูปเทียนเครื่องนมัสการท้ายที่นั่งบูชาพระพุทธชินราช (จำลอง) กราบผู้แทนพระองค์ ไปยังพลับพลาพิธีสมโภช เข้าพลับพลาพิธีสมโภช จุดธูปเทียนเครื่องนมัสการบูชาพระรัตนตรัย กราบ ถวายความเคารพพระราชอาสน์พระบาทสมเด็จพระเจ้าอยู่หัว

[![](https://www.khaosod.co.th/wpapp/uploads/2024/11/259769_0.jpg)](https://www.khaosod.co.th/wpapp/uploads/2024/11/259769_0.jpg)

นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา กล่าวสำนึกในพระมหากรุณาธิคุณที่ พระบาทสมเด็จพระเจ้าอยู่หัว ทรงพระกรุณาโปรดเกล้าฯให้ พลตรีหญิง ท่านผู้หญิงอรอนงค์ ปิยนาฏวชิรพัทธ์ เป็นผู้แทนพระองค์ ไปในพิธีสมโภชและห่มผ้าองค์พระนอน

[![](https://www.khaosod.co.th/wpapp/uploads/2024/11/259770_0.jpg)](https://www.khaosod.co.th/wpapp/uploads/2024/11/259770_0.jpg)

นางยุพา ทวีวัฒนะกิจบวร ปลัดกระทรวงวัฒนธรรม กล่าวรายงานเกี่ยวกับการดำเนินการบูรณะองค์พระนอน และกราบเรียนเชิญพลตรีหญิง ท่านผู้หญิงอรอนงค์ ปิยนาฏวชิรพัทธ์ ผู้แทนพระองค์ประกอบพิธีสมโภชและห่มผ้าองค์พระนอน ผู้แทนพระองค์ ออกจากพลับพลาพิธีสมโภชไปยังโต๊ะบวงสรวง บริเวณมณฑลพิธีหน้าองค์พระนอน จุดเทียนเงิน เทียนทอง และธูปที่โต๊ะบวงสรวง จุดธูปหางปักที่เครื่องบวงสรวง

[![](https://www.khaosod.co.th/wpapp/uploads/2024/11/259771_0.jpg)](https://www.khaosod.co.th/wpapp/uploads/2024/11/259771_0.jpg)

ผู้แทนพระองค์ อธิษฐานถวายเครื่องบวงสรวงสิ่งศักดิ์สิทธิ์ โปรยดอกไม้ที่โต๊ะบวงสรวง  
ผู้แทนพระองค์ ไปยังแท่นพิธีฯ ชักสายสูตรห่มผ้าองค์พระนอนปักอักษรพระปรมาภิไธย วปร. ผู้แทนพระองค์ สุหร่าย เจิมที่พระบาทองค์พระนอน วางพวงมาลัย จุดธูปเทียนเครื่องนมัสการท้ายที่นั่งบูชาองค์พระนอน

[![](https://www.khaosod.co.th/wpapp/uploads/2024/11/259772_0.jpg)](https://www.khaosod.co.th/wpapp/uploads/2024/11/259772_0.jpg)

ผู้แทนพระองค์ ประเคนจตุปัจจัยไทยธรรมแด่พระสงฆ์ นายนิวัฒน์ รุ่งสาคร ผู้ว่าราชการจังหวัดพระนครศรีอยุธยา กล่าวเบิกผู้มีจิตศรัทธา ร่วมบริจาคเงิน และคณะทำงานบูรณะองค์พระนอน เข้ารับของที่ระลึกพระราชทาน

[![](https://www.khaosod.co.th/wpapp/uploads/2024/11/259773_0.jpg)](https://www.khaosod.co.th/wpapp/uploads/2024/11/259773_0.jpg)

ผู้แทนพระองค์ มอบของที่ระลึกพระราชทาน ผู้แทนพระองค์ ไปกราบที่หน้าเครื่องนมัสการ ลาพระสงฆ์ พระครูสิริชัยมงคล เจ้าอาวาสวัดใหญ่ชัยมงคล ถวายพระพุทธชัยมงคลขนาด 9 นิ้ว แด่พระบาทสมเด็จพระเจ้าอยู่หัว

[![](https://www.khaosod.co.th/wpapp/uploads/2024/11/259776_0.jpg)](https://www.khaosod.co.th/wpapp/uploads/2024/11/259776_0.jpg)

และมอบพระพุทธชัยมงคล ขนาด 5 นิ้ว พร้อมเหรียญพระบรมรูปสมเด็จพระนเรศวรมหาราชแก่พลตรีหญิง ท่านผู้หญิงอรอนงค์ ปิยนาฏวชิรพัทธ์ ถวายความเคารพพระราชอาสน์พระบาทสมเด็จพระเจ้าอยู่หัว ผู้แทนพระองค์ ออกจากพลับพลาพิธี ไปยังรถยนต์พระที่นั่งเดินทางกลับพระตำหนักราชฤทธิ์รุ่งโรจน์ พระที่นั่งอัมพรสถาน พระราชวังดุสิต

[![](https://www.khaosod.co.th/wpapp/uploads/2024/11/259774_0.jpg)](https://www.khaosod.co.th/wpapp/uploads/2024/11/259774_0.jpg)

[![](https://www.khaosod.co.th/wpapp/uploads/2024/11/259775_0.jpg)](https://www.khaosod.co.th/wpapp/uploads/2024/11/259775_0.jpg)