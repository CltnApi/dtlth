---
layout: post
code: "ART2411011242CG6DAF"
origin_url: "https://www.khaosod.co.th/special-stories/news_9486702"
image: "https://github.com/user-attachments/assets/03735594-90e3-49e1-bf7b-cf5b58d12496"
title: "โซเชียลถก ป้ายร้านอาหารญี่ปุ่น 3 ภาษา เลือกปฏิบัติ ไม่ต้อนรับคนต่างชาติ"
description: "ดราม่า ป้ายร้านอาหารญี่ปุ่น 3 ภาษา เลือกปฏิบัติ ไม่ต้อนรับคนต่างชาติ ทำโซเชียลถกเดือด - ข่าวสด"
category: "SPECIAL_STORIES"
language: "th"
date: 2024-11-01T15:09:22.021Z
---

# โซเชียลถก ป้ายร้านอาหารญี่ปุ่น 3 ภาษา เลือกปฏิบัติ ไม่ต้อนรับคนต่างชาติ

[![โซเชียลถก ป้ายร้านอาหารญี่ปุ่น 3 ภาษา เลือกปฏิบัติ ไม่ต้อนรับคนต่างชาติ](https://www.khaosod.co.th/wpapp/uploads/2024/11/Ga-yfbCboAAUGAU.jpg11142.jpg "โซเชียลถก ป้ายร้านอาหารญี่ปุ่น 3 ภาษา เลือกปฏิบัติ ไม่ต้อนรับคนต่างชาติ")](https://www.khaosod.co.th/wpapp/uploads/2024/11/Ga-yfbCboAAUGAU.jpg11142.jpg)



**ดราม่า ป้ายร้านอาหารญี่ปุ่น 3 ภาษา เลือกปฏิบัติ ไม่ต้อนรับคนต่างชาติ ทำโซเชียลถกเดือด**

กลายเป็นประเด็นถกเถียงกันอย่างร้อนแรงบนโลกโซเชียล หลังมี**ผู้ใช้บัญชี X หรือทวิตเตอร์เดิม ชื่อ みゅーもり** ได้แชร์ภาพป้ายร้านอาหารแห่งหนึ่งในเกียวโต ประเทศญี่ปุ่น ระบุข้อความ 3 ภาษา โดยบรรทัดแรกเป็นภาษาอังกฤษ แปลว่า _**‘ไม่มีโต๊ะว่าง’**_ บรรทัดต่อมาเป็นภาษาจีน หมายความว่า _‘น่าเสียดายที่นั่งเต็ม’_



ส่วนบรรทัดสุดท้ายพิมพ์เป็นภาษาญี่ปุ่น ระบุว่า **_‘สำหรับใครอ่านภาษาญี่ปุ่นออก เชิญลูกค้าเข้าร้านได้เลยค่ะ’_** ซึ่งภายหลังโพสต์ดังกล่าวได้มีผู้เข้าชมสูงกว่า 20 ล้านครั้ง จนเกิดกระแสวิพากษ์วิจารณ์กันอย่างล้นหลามต่อการเลือกปฏิบัติของคนญี่ปุ่นที่มีต่อนักท่องเที่ยวต่างชาติ

ภาพประกอบ

โดยชาวเน็ตส่วนใหญ่ต่างวิจารณ์เป็นเสียงเดียวกันว่า _“เป็นไปตามคาดของเกียวโต” “ฉันคิดว่าคนทั้งประเทศควรทำตามกฎเดียวกัน” “คุณคงจะลำบากมากแน่ๆ ที่เขียนแบบนี้” “โอ้ โลกของฉัน คนเหล่านี้คือชาวเกียวโต”_

นอกจากนี้ยังมีความเห็นที่ว่า _“คุณสามารถเข้าใจได้โดยอาศัยแอปแปล” “ตอนนี้มันง่ายมากที่จะแปลบนโทรศัพท์มือถือ” “ฉันไม่อยากไป ร้านที่มีทัศนคติแย่ๆ แบบนั้น”_

ภาพประกอบ

ทั้งนี้ ภายหลัง**ด้านเจ้าของโพสต์** ได้มาตอบกลับโพสต์ดังกล่าวพร้อมระบุข้อความว่า ส่วนตัวมองว่า **ร้านมีสิทธิ์ที่จะปฏิเสธนักท่องเที่ยว**ที่ไม่เข้าใจภาษาญี่ปุ่น แต่ได้ตั้งคำถามถึงวิธีการปฏิเสธลูกค้าที่เหมาะสมมากกว่านี้