---
layout: post
code: "ART24110904112IJMAF"
origin_url: "https://www.khaosod.co.th/special-stories/news_9497313"
image: "https://github.com/user-attachments/assets/46ff25ad-c5c4-4d49-bb6b-2221be7cad5e"
title: "ชาวเน็ตทำมีมแซว ห้ามขอแต่งงานในคอนเสิร์ต cocktail"
description: "ชาวเน็ตทำมีมแซว ห้ามขอแต่งงานในคอนเสิร์ต COCKTAIL เผยเพราะเป็นคอนเสิร์ตครั้งสุดท้าย ทำฝั่งไม่เห็นด้วย บอกใจดำ ทำถกกันสนั่น"
category: "SPECIAL_STORIES"
language: "th"
date: 2024-11-09T04:16:40.146Z
---

# ชาวเน็ตทำมีมแซว ห้ามขอแต่งงานในคอนเสิร์ต cocktail

[![ชาวเน็ตทำมีมแซว ห้ามขอแต่งงานในคอนเสิร์ต cocktail](https://www.khaosod.co.th/wpapp/uploads/2024/11/no-wedding-2.jpg "ชาวเน็ตทำมีมแซว ห้ามขอแต่งงานในคอนเสิร์ต cocktail")](https://www.khaosod.co.th/wpapp/uploads/2024/11/no-wedding-2.jpg)

**ชาวเน็ตทำมีมแซว ห้ามขอแต่งงานในคอนเสิร์ต COCKTAIL เผยเพราะเป็นคอนเสิร์ตครั้งสุดท้าย ทำฝั่งไม่เห็นด้วย บอกใจดำ ทำถกกันสนั่น**

หลังประกาศอำลาวงการเพลงในฐานะ COCKTAIL ไปเมื่อต้นปีที่ผ่านมา COCKTAIL ก็ได้ประกาศว่าจะมีคอนเสิร์ต _**ไทยประกันชีวิต presents ❝ COCKTAIL EVER LIVE ❞**_ ในวันอาทิตย์ที่ 30 มีนาคม 2568 ณ ราชมังคลากีฬาสถาน ซึ่งเป็นคอนเสิร์ตใหญ่เต็มรูปแบบครั้งสุดท้าย

ทำเอาแฟนๆทั้งตื่นเต้นและแอบเสียดายไปพร้อมกัน ผังราคาคอนเสิร์ตของ COCKTAIL ก็ได้รับคำชมอย่างล้นหลามถึงเรื่องราคาที่เริ่มต้นเพียง 900 บาท และสูงสุด 4,000 บาท ถือว่าถูกมากหากเทียบคอนเสิร์ตของศิลปินไทยคนอื่นๆ

[![](https://www.khaosod.co.th/wpapp/uploads/2024/11/capture-20241109-105439-horz-696x504.jpg)](https://www.khaosod.co.th/wpapp/uploads/2024/11/capture-20241109-105439-horz.jpg)

ล่าสุดเกิดภาพมีมไวรัลที่แฟนคลับของ COCKTAIL โพสต์ในกลุ่ม cocktail everlive เป็นภาพผังคอนเสิร์ต พร้อมเครื่องหมาย **“ห้ามขอแต่งงาน”**

ส่วนใหญ่มองว่า เป็นคอนเสิร์ตสุดท้ายของ cocktail แล้วอย่าแย่งซีนเลย ให้ทุกโมเมนต์เป็นของ cocktail ดีกว่า เนื่องจากมองว่าทุกคนจ่ายเงินเพื่อไปดูศิลปิน แม้จะมีเสียงแย้งว่าดูใจดำ แต่หลายคนก็ยืนยันว่าเป็นเรื่องของมารยาทส่วนรวม

บางคนก็ให้ความเห็นว่า หากทำแบบไม่รบกวนใคร เช่น กระซิบ​ขอแต่งงาน​ สวมแหวนกันเงียบๆ แบบนั้นคงจะน่ารักและไม่สร้างความลำบากใจให้ใคร

[![](https://www.khaosod.co.th/wpapp/uploads/2024/11/clipboard1-vert-696x561.jpg)](https://www.khaosod.co.th/wpapp/uploads/2024/11/clipboard1-vert.jpg)

ทั้งนี้ชาวเน็ตคนหนึ่งได้มาตั้งคำถามว่า แล้วถ้านักร้องทำ นับไหม? เพราะก็เคยมีนักร้องหลายคนที่ใช้คอนเสิร์ตเป็นอีเวนท์ขอแต่งงานเหมือนกัน

อย่างไรก็ตาม การกระทำใดที่ทำในพื้นที่สาธารณะ ต้องคำนึงถึงส่วนรวมเป็นสำคัญ หากพิจารณาดูแล้วว่าไม่สร้างความลำบากทั้งกายและใจให้ใคร ก็คงสามารถทำได้