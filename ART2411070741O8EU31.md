---
layout: post
code: "ART2411070741O8EU31"
origin_url: "https://www.khaosod.co.th/sports/news_9494679"
image: "https://github.com/user-attachments/assets/bb154a58-9c29-4ec4-9f46-d833bdf26d2c"
title: "อิชิอิ เผยเรียกแข้งใหม่อุ่นเลบานอน-ลาวเพื่อเตรียมพร้อมสำหรับชิงแชมป์อาเซียน"
description: "อิชิอิ มาซาทาดะ หัวหน้าผู้ฝึกสอนทีมชาติไทย เผยการเรียกผู้เล่นหน้าใหม่อุ่นเครื่องกับเลาบานอนและลาวนั้นเนื่องจากต้องการดูว่าสามารถเข้าระบบหรือไม่"
category: "SPORTS"
language: "th"
date: 2024-11-07T07:46:44.601Z
---

# อิชิอิ เผยเรียกแข้งใหม่อุ่นเลบานอน-ลาวเพื่อเตรียมพร้อมสำหรับชิงแชมป์อาเซียน

[![อิชิอิ เผยเรียกแข้งใหม่อุ่นเลบานอน-ลาวเพื่อเตรียมพร้อมสำหรับชิงแชมป์อาเซียน](https://www.khaosod.co.th/wpapp/uploads/2024/11/Ishii.jpg "อิชิอิ เผยเรียกแข้งใหม่อุ่นเลบานอน-ลาวเพื่อเตรียมพร้อมสำหรับชิงแชมป์อาเซียน")](https://www.khaosod.co.th/wpapp/uploads/2024/11/Ishii.jpg)

อิชิอิ มาซาทาดะ หัวหน้าผู้ฝึกสอนทีมชาติไทย เผยการเรียกผู้เล่นหน้าใหม่อุ่นเครื่องกับเลาบานอนและลาวนั้นเนื่องจากต้องการดูว่าสามารถเข้าระบบหรือไม่

มาซาทาดะ อิชิอิ หัวหน้าผู้ฝึกสอนทีมชาติไทย ประกาศรายชื่อ 23 นักฟุตบอลทีมชาติไทย ชุดใหญ่ ชุดทำการแข่งขันฟุตบอลอุ่นเครื่องตามปฏิทินฟีฟ่าเดือนพ.ย. ที่ธรรมศาสตร์ สเตเดียม ในวันที่ 14 และ 17 พ.ย. โดยเกือบทั้งหมดเป็นผู้เล่นหน้าใหม่ และมี 5 คนที่ติดทีมชาติชุดใหญ่ครั้งแรก

กุนซือทัพช้างศึก กล่าวว่า “ในนามตัวแทนทีมงานทีมชาติไทย เดือนต.ค. ฟุตบอล คิงส์คัพ เราได้รับการสนับสนุนจากแฟนบอล และคว้าแชมป์มาครอง ไม่ว่าจะแฟนบอลที่มาร่วมเชียร์ที่สนามแข่ง และสนามซ้อม ต้องขอบคุณมากๆ สำหรับแรงสนับสนุนมากมาย โดยเฉพาะนักเตะ เมื่อแฟนบอลมาเชียร์กันเยอะ ทำให้นักเตะมีกำลังใจ”

“อีกเรื่องคือการเลือกนักกีฬาในทีมชาติไทยชุดนี้ 23 คน นี้ที่มีชื่อส่วนใหญ่จะเป็นกำลังหลักในรายการ ชิงแชมป์อาเซียน แน่นอนว่าเดือนธ.ค. มีบางสโมสรที่แข่งขัน เราเลยเลือกที่จะไม่เรียกมาในครั้งนี้รวมถึงครั้งหน้า แน่นอนว่าไม่ว่าจะเดือนนี้หรือเดือนหน้า สต๊าฟโค้ช ได้รับเงื่อนไขต่างๆ ในการเลือกนักกีฬามาติดทีมชาติไทยครั้งนี้ นี่คือเหตุและผลในการเลือกนักเตะในเดือนพฤศจิกายนนี้”

ผู้สื่อข่าวสอบถามว่านักเตะหลายคนแทบไม่เคยเล่นร่วมกันจะมีปัญหาในการปรับตัวเข้ากับสไตล์การเล่นของ โค้ชหรือไม่ กุนซือทีมชาติไทยเผยว่านักเตะต้องพยายามทำความเข้าใจในระยะเวลานี้ ในช่วงเดือนนี้ถึงเดือนหน้า นักเตะที่ถูกเรียกตัวเข้ามาต้องพยายามทำความเข้าใจให้ได้ในช่วงระยะเวลาสั้น

“ก่อนที่จะเลือกนักเตะเข้ามา เรามีนักเตะคุณภาพในลิสต์ประมาณ 50-70 คน ด้วยเงื่อนไข นักเตะบางคนเราไม่สามารถเรียกได้ เพราะยังมีเกมไทยลีกในเดือนธ.ค. ทำให้นักบอลได้แสดงศักยภาพและผลงานในการไปติดทีมชาติไทย บางครั้งเราไมได้เลือกนักเตะที่ดีที่สุด แต่ด้วยเงื่อนไขอย่างเช่นโปรแกรม นเดือนธ.ค. ที่มีโปรแกรมไทยลีก อยู่ เป็นต้น”

สำหรับทีมชาติไทย จะลงสนามพบกับเลบานอน วันที่ 14 พ.ย. เวลา 19.30 น. จากนั้นวันที่ 17 พ.ย. จะพบกับลาว เวลา 19.30 น. ทั้งสองนัดเตะที่ม.ธรรมศาสตร์ รังสิต