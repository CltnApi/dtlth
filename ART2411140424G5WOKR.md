---
layout: post
code: "ART2411140424G5WOKR"
origin_url: "https://www.khaosod.co.th/sports/news_9504741"
image: "https://github.com/user-attachments/assets/cd1351ee-7a48-4fc1-970e-cfc061b3e8f7"
title: "ฟังจากปาก นาบิล ไหวไหมเจอ เพชรทนง ต่อยคิกบ็อกซิ่ง ไม่ได้คีบคอตีเข่า ทำได้หรือไม่"
description: "ฟังจากปาก นาบิล ขึ้นชั้นปะทะ เพชรทนง ไหวไหม ต่อยคิกบ็อกซิ่ง ไม่ได้คีบคอตีเข่า จะทำได้หรือไม่ สินสมุทร ชวนทั้งกองเชียร์-กองแช่ง ติดตามไฟต์นี้"
category: "SPORTS"
language: "th"
date: 2024-11-14T05:27:10.184Z
---

# ฟังจากปาก นาบิล ไหวไหมเจอ เพชรทนง ต่อยคิกบ็อกซิ่ง ไม่ได้คีบคอตีเข่า ทำได้หรือไม่

[![ฟังจากปาก นาบิล ไหวไหมเจอ เพชรทนง ต่อยคิกบ็อกซิ่ง ไม่ได้คีบคอตีเข่า ทำได้หรือไม่ ](https://www.khaosod.co.th/wpapp/uploads/2024/11/PetchtanongNabil.jpg "ฟังจากปาก นาบิล ไหวไหมเจอ เพชรทนง ต่อยคิกบ็อกซิ่ง ไม่ได้คีบคอตีเข่า ทำได้หรือไม่ ")](https://www.khaosod.co.th/wpapp/uploads/2024/11/PetchtanongNabil.jpg)

**ฟังจากปาก นาบิล ขึ้นชั้นปะทะ เพชรทนง ไหวไหม ต่อยคิกบ็อกซิ่ง ไม่ได้คีบคอตีเข่า จะทำได้หรือไม่ สินสมุทร ชวนทั้งกองเชียร์-กองแช่ง ติดตามไฟต์นี้**

เรียกได้ว่าเป็นที่ฮือฮากันอย่างมาก สำหรับการประกบคู่มวยของ ONE หลังล่าสุดประกบให้ **เพชรทนง เพชรเฟอร์กัส** อดีตแชมป์โลกคิกบ็อกซิ่ง สกัดทางดัง รับน้อง **นาบิล อานาน** ซึ่งจะชิมลางกติกา คิกบ็อกซิ่ง ไฟต์แรก พิกัดแบนตัมเวต ในศึก ONEFightNight26 วันเสาร์ 7 ธ.ค. เวลา 08.00 น. ที่เวทีลุมพินี

โดย **[สินสมุทร กลิ่นมี Sinsamut Klinmee](https://www.facebook.com/profile.php?id=100095418367516&sk=reels_tab&__tn__=-])** นักชกชื่อดัง ได้โพสต์คลิปสัมภาษณ์ **นาบิล** หลังรู้ว่าจะได้ต่อยกับ เพชรทนง จะไหวหรือไม่ โดยเฉพาะการขึ้นชกในรูปแบบ คิกบ็อกซิ่ง

นาบิล อานาน

**นาบิล** ตอบว่า **การชกกับเพชรทนง นั้น ส่วนตัวเชื่อว่าไหวอยู่แล้ว พร้อมยืนยันว่า ตีเข่าแบบไม่คีบคอผมก็ทำได้**

ซึ่ง **สินสมุทร กลิ่นมี** ทิ้งท้ายว่า ทั้งกองเชียร์ และ กองแช่ง สามารถติดตามไฟต์นี้ได้เลย ว่าจะแจ้งเกิดในการชกแบบคิกบ็อกซิ่ง ได้หรือไม่

ขณะที่ความคิดเห็นของแฟนมวยในโลกออนไลน์ ต่างระบุว่า สำหรับ นาบิล ไฟต์นี้ไม่มีอะไรเสียหาย แพ้ก็คือประสบการณ์ , บางส่วนก็บอกว่า นาบิล สู้ไม่ดี เพราะ เพชรทนง เป็นนักมวยไทยที่เชี่ยวชาญการต่อยคิกบอกซิ่งเป็นอย่างมาก

เพชรทนง เพชรเฟอร์กัส

สำหรับ “เพชรทนง” ถูกยกให้เป็นหนึ่งในสุดยอดนักคิกบ็อกซิ่งระดับแถวหน้าของเมืองไทย โดยเคยขึ้นสู่จุดสูงหลังโค่นแชมป์เก่าจอมแกร่งอย่าง [“ฮิโรกิ อากิโมโตะ”](https://www.onefc.com/th/athletes/hiroki-akimoto/) จากญี่ปุ่น ใน[ศึก ONE 163](https://www.onefc.com/th/events/one163/) เมื่อเดือน พ.ย.65 คว้าแชมป์โลก ONE คิกบ็อกซิ่ง รุ่นแบนตัมเวต มาครองได้

[![](https://www.khaosod.co.th/wpapp/uploads/2024/11/466301067_592641423111170_863297087828037542_n-696x696.jpg)](https://www.khaosod.co.th/wpapp/uploads/2024/11/466301067_592641423111170_863297087828037542_n.jpg)

แต่ในช่วงกลางปี 2566 ได้เกิดเรื่องสุดช็อกขึ้นเมื่อเจ้าตัวถูกตรวจพบสารต้องห้ามในร่างกาย จนถูก ONE ลงโทษห้ามแข่งขันเป็นเวลา 1 ปี และถูกปลดจากตำแหน่งแชมป์โลกทันที

