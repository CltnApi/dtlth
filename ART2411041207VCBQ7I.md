---
layout: post
code: "ART2411041207VCBQ7I"
origin_url: "https://www.khaosod.co.th/entertainment/news_9488941"
image: "https://github.com/user-attachments/assets/979c205a-a60b-4cd1-a6f2-fb1c687e365c"
title: "สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง"
description: "สมมงน้องรัก “เอมี่ กลิ่นประทุม” เม้าธ์แซ่บพี่ชายคนสนิท “เป็ก สัณณ์ชัย” ลึกทุกเรื่อง พร้อมเผยความลับเรื่องสาวๆ ที่น้องสาวจะไม่ยุ่ง  "
category: "ENTERTAINMENT"
language: "th"
date: 2024-11-04T12:12:57.685Z
---

# สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง

[![สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง](https://www.khaosod.co.th/wpapp/uploads/2024/11/emy_pek_041167-1.jpg "สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง")](https://www.khaosod.co.th/wpapp/uploads/2024/11/emy_pek_041167-1.jpg)

**“เอมี่ กลิ่นประทุม”** วันนี้ขอควงพี่ชายสุดที่รัก **“เป็ก สัณณ์ชัย”** มาเปิดเผยความสนิทมากกว่า 10 ปี พร้อมเผยความลับเรื่องสาวๆ ที่น้องสาวจะไม่ยุ่ง เรื่องอะไรทำให้ร้องไห้หนักจน **“ซี ศิวัฒน์”** โทรหาพี่เป็ก ผ่านทางรายการ คุยแซ่บshow ช่องOne31 ที่มี ธัญญ่า ธัญญาเรศ และ ดีเจพุฒ พุฒิชัย เป็นพิธีกรดำเนินรายการ

![สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง](https://www.khaosod.co.th/wpapp/uploads/2024/11/emy_pek_041167-9.jpg)

**31 ต.ค. ที่ผ่านมา วันเกิดพี่เป็ก ภรรยาและลียาให้อะไรเป็นของขวัญวันเกิด?**

เป็ก : ให้โอวาท บอกว่าอยู่เย็นเป็นสุขนะ

ธัญญ่า : ก็พี่มาไถตังค์ เอาเงินมา เหมือนกรรมตามสนองยังไงก็ไม่รู้ เมื่อก่อนเราไถตังค์เขา ตอนนี้พี่มาไถตังค์แล้วนะ (หัวเราะ)

**อยากได้ของขวัญอะไรจากภรรยา?**

เป็ก : ตั้งแต่แต่งงานมาก็ไม่เคยให้อยู่แล้ว

ธัญญ่า : อย่าสิ เคยให้นาฬิกาไง พี่ก็เอาไปขายแล้วมั้ง

เป็ก : จำนำเฉยๆ (หัวเราะ)

**ที่อยากได้แล้วไม่เคยบอก?**

เป็ก : ไม่มี ก็อยู่เย็นเป็นสุขนะเรา

**เอมี่ให้ของขวัญวันเกิดเป็นอะไร?**

เป็ก : ทุกวันนี้ยังใช้อยู่เลย ของขวัญวันเกิดปีที่แล้ว เขาให้รองเท้า

ธัญญ่า : ปีก่อนหน้านั้นเป็นเครื่องฟอกอากาศ

เอมี่ : ก็มีการบอกว่าปีนี้เอาเหมือนเดิมนะ พี่ชอบ (หัวเราะ)

**ขอของขวัญเป็นเครื่องฟอกอากาศ?**

เป็ก : เอาไว้กรองบรรยากาศในบ้านเฉยๆ กรองให้ลมปาก ลมหายใจธัญญ่ามันหายไปหมด

ธัญญ่า : (หัวเราะ) จริงๆ ไม่ได้ขึ้นกับเครื่องกรองอากาศ มันขึ้นอยู่กับความประพฤติ ตอนนี้ไม่ใช่เรานะเป็นคนจัดการนะ มีลูกสาวจัดการให้เรียบร้อย

**เป็นคู่พี่น้องที่ซี้กันมากๆ พี่เป็กเป็นสะพานบุญ ไปทอดกฐินที่ไหน?**

เป็ก : วัดพระธาตุดอยวิสุทธิญาณ อ.เชียงดาว ยอดปีนี้ได้ 5 ล้านกว่า ถือว่าเยอะครับ แต่ที่ผ่านมาอาจมากกว่านี้ ปีนี้เจอเหตุการณ์น้ำท่วม เราเลยไปเทใจช่วยน้ำท่วมก่อน ไว้ปีหน้าเอาใหม่ มีปีหน้าอีกปี เราจะทำ 3 ปี ปีนี้เป็นปีที่ 2 คุยแซ่บโชว์ก็ช่วยมาตลอด

**ปีที่แล้วเอมี่กับซีก็ทบยอด 4-5 แสน แต่ปีนี้โดนพี่เป็กเบรกไว้ ทบยอด 5 หมื่นพอ?**

เป็ก : ซีมันบ้ายุ

เอมี่ : พอไปถึงตรงนั้นเป็นบุญใหญ่ที่เราไม่ค่อยมีโอกาส ก็เลยอยากมีส่วนร่วม

เป็ก : การสร้างวัดไม่ใช่การบูรณะ การสร้างวัดคือสร้างจริงๆ ต้องขอขอบคุณประชาชนทุกคน ที่ร่วมบุญกันในครั้งที่ผ่านมาด้วย

**ความซี้ระหว่างพี่เป็กกับเอมี่ ซี้กันได้ยังไง ตอนนั้นพี่เป็กต้องไปทำงานที่อเมริกา ต้องหาพิธีกร?**

เป็ก : ก่อนซี-เอมี่แต่งงาน

เอมี่ : พี่เป็กเขาจะมีไปทัวร์คอนเสิร์ต ก็อยากมีพิธีกรเปิดเข้า ตอนนั้นมี่ก็ไม่ต้องขอวีซ่า ก็ไปได้เลย มีเอมมี่ มรกตอีกคน เหมือนไปได้เลย เป็นงานด่วนด้วย ไม่ต้องมีวีซ่า เราก็ไป ตอนนั้นไม่ได้สนิทมาก เราก็แบบ ไปดีไม่ไปดี

![สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง](https://www.khaosod.co.th/wpapp/uploads/2024/11/emy_pek_041167-8.jpg)

**ไม่อยากไปเพราะอะไร?**

เอมี่ : ก็กลัว ได้ยินชื่อเสียงเรื่องความดุ ความมาเฟีย ความเจ้าชู้ เราก็เอ้ ให้เราไปเป็นพิธีกรจริงมั้ย (หัวเราะ) เราไปอเมริกาก็อยากกลับไปหาแม่ด้วย ก็อยากไปเที่ยวกับเอมมี่ มรกต เราก็เลยยอมไป ไปฟรีด้วย

ธัญญ่า : ไม่คิดจีบเอมี่บ้างเหรอ

เป็ก : มีเมียแล้ว จะจีบได้ไง

เอมี่ : (หัวเราะ) เวลามี่อยู่กับพี่เป็ก เขาบอกว่าเหมือนพี่ธัญญ่าเหมือนกันเนอะ

เป็ก : จริงๆ แล้วสองคนนี้เหมือนกันทุกอย่าง การกิน ลูกครึ่งอเมริกันเหมือนกัน

ธัญญ่า : หุ่นก็คล้ายๆ กัน

เป็ก : ลงล่างอย่างเดียว (หัวเราะ)

**พอรู้จักกันเป็นครั้งแรก ชวนไปเป็นพิธีกรที่อเมริกา เจอกันแล้วเป็นยังไง?**

เอมี่ : เราก็เคยเจอมา แต่ไม่ได้คุยแบบสนิทกันมาก พอไปถึงไม่ใช่อย่างที่คิดเลย พี่เป็กเป็นกันเองมาก คอยดูแล เราเป็นคนคอยสังเกตคนก่อนว่าเราต้องทำตัวยังไง พี่เป็กเขาดูแลทุกคนเลย ดูแลเรา ดูแลมอ ดูแลพี่เจ ดูแลลูกน้อง ดูแลทุกคนหมดเลย แล้วก็ดูแลเรื่องอาหารการกิน ทุกอย่าง ทำไมเขาเป็นคนดูแลทุกคน ใส่ใจมากๆ แล้วจำรายละเอียดทุกคนได้ เราเลยคิดว่าเขาน่ารักดีเนอะ แล้วเขาให้เกียรติ เป็นคนพูดน้อย พอพูดทีเขาจะมีองค์อะไรของเขา ที่เราต้องฟัง (หัวเราะ) เราไม่ดื้อ เราฟัง เชื่อในสิ่งที่เขาพูด

**มีองค์อะไร?**

เป็ก : ท้าวเวสสุวรรณ องค์ลง (หัวเราะ)

ธัญญ่า : แล้วองค์นั้นก็ไปลงลียาด้วยนะ เวลาพูดอะไร เขาก็กลัวกันนะ

เอมี่ : เวลาลียาพูดอะไร ทุกคนจะเงียบหมด

ธัญญ่า : ใช่ เขาจะมีรังสีบางอย่างที่มาจากพ่อเขา หรือมาจากเราด้วยก็ไม่รู้

เอมี่ : มี่ว่ารวมกัน

**เจอมี่แล้วเป็นยังไงบ้าง?**

เป็ก : จริงๆ ก็บ้าๆ บอๆ เหมือนเดิม เขาเป็นคนอะไรก็ได้ ง่ายมาก กินอะไรก็ได้ ทำอะไรก็ได้ กลับกี่โมงก็ได้ ตามใจเราหมดเลย เราเลยคิดว่าง่ายดีนะน้องคนนี้

![สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง](https://www.khaosod.co.th/wpapp/uploads/2024/11/emy_pek_041167-7.jpg)

**เลยเป็นน้องที่ถูกคอ?**

เป็ก : ใช่

**อยากให้เอมี่เม้าธ์เป็ก เรื่องความเนี้ยบของพี่ชาย?**

เอมี่ : สมมติเวลาเราไปทัวร์หลายที่ จะมีบางครั้งที่ห้องนอน เป็นห้องน้ำที่ต้องแชร์ เราก็ล้างมือ ออกมา พี่เป็กก็ออกมาแล้วบอกว่ามานี่ดิ มีน้ำหยดไม่กี่หยด พี่เป็กบอกว่าเช็ดให้แห้งตลอดด้วยนะ ต้องแห้งตลอด การวางหวี ไดร์ ทุกอย่างเป็นระเบียบ มีไดร์สองอัน พูดได้เปล่า (หัวเราะ) ตอนแรกไม่ได้สังเกตหรอก แต่พอไปหลายๆ ที่ มี่ไม่รู้ว่าไดร์อะไร มี่ก็ถามว่าทำไมต้องมีไดร์สองอัน ก็จะมีไดร์เป่าผมอันนึง กับไดร์เป่าตัว

เป็ก : เป่าก้น ฝุ่นมันเยอะ พี่เป็นคนต้องทาแป้งหน่อย บางทีผู้ชายเดินเยอะ ออกกำลังกายเยอะ

ธัญญ่า : เสียดสีเหรอ (หัวเราะ)

เป็ก : ไม่ใช่แบบนั้น บางทีเหงื่อเยอะ พี่ไม่ชอบ

ธัญญ่า : เขาอาบน้ำทั้งวัน อาบอยู่นั่นแหละ เขาบอกเป็นไดร์เป่าไข่ (หัวเราะ) ซึ่งไดร์เก่ามาก เมื่อไหร่จะเปลี่ยนถ้ามันจะระเบิดขึ้นมา

เป็ก : ไม่ ลมมันพอดี

เอมี่ : (หัวเราะ) ของขวัญวันเกิดซื้อไดร์ (หัวเราะ)

เป็ก : เพื่อนซื้อมาให้แล้ว เปลี่ยนสลับเอาอีแก่มาเป่าไข่ เอาอันใหม่เป่าผม

ธัญญ่า : มันเก่า สายมันเปื่อย อยากเอารูปให้ดูมาก ถ้าวันนึงระเบิดขึ้นมา จะสมน้ำหน้าเลย เก่ามาก

**ความเนี้ยบมีมากกว่านี้?**

ธัญญ่า : ใช่ ออกจากโรงแรม ขยะต้องเก็บ ผ้าปูที่นอนต้องเก็บ กินข้าวถ้าจะตักต้องเอาจานไปใกล้ๆ ผ้าเช็ดปากต้องพับให้เป็นระเบียบ รายละเอียดเขาเยอะ

เป็ก : จริงๆ มันโดนมาตั้งแต่พ่อไง มันมาจากพี่เคยเป็นทหาร สองพ่อบอกว่าส่งไปเรียนเรื่องพวกนี้ ส่งไปเรียนเรื่องมารยาท พี่เคยกินน้ำกลางวงเพื่อนพ่อ ดื่มน้ำเสร็จแล้ว อ๊า มันสดชื่น พ่อก็ตีเลย ผู้ใหญ่เยอะไง กินก๋วยเตี๋ยวทีนึงเอาหัวไปใกล้ๆ พ่อกดหัวเลย จริงๆ ไม่ได้กระแดะนะ แต่คงทำไมต้องก้มไปใกล้ขนาดนั้น มันเลยได้เรียนรู้เรื่องมารยาทบนตะอาหารมา

ธัญญ่า : พ่อพี่เป็กเวลานอนที่บ้าน ห้องสะอาดเนี้ยบมาก

เอมี่ : นิสัยก็ตกมาถึงเรา เวลาเราไปโรงแรม ก็ต้องจัดเตียง อย่างพี่ซีถามว่าทำไมต้องเป็นระเบียบขนาดนี้ ก็ทำให้รู้สึกว่ามันก็เนี้ยบดี เวลาคนอื่นมาต่อก็ดูเป็นระเบียบ หรือกินข้าวบนเครื่องบิน เราแกะอะไรกินปุ๊บ พี่เป็กก็ก็จะเก็บเหมือนตอนมันมา

เป็ก : เดี๋ยวแอร์ฯ เอาไปเม้าธ์

เอมี่ : แต่พี่เป็กก็เม้าธ์คนอื่นนะ (หัวเราะ) ดูสิ คนอื่นวางไม่เป็นระเบียบ

ธัญญ่า : ขี้นินทาคนอื่นนะ ถ้าคนอื่นกินเลอะเทอะจะนินทา

เป็ก : เราทำให้เป็นไว้ก่อน

![สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง](https://www.khaosod.co.th/wpapp/uploads/2024/11/emy_pek_041167-6.jpg)

**มีอีกเรื่อง พี่เป็กเตือนพี่เอมี่อยู่บ่อยๆ ช่วงนั้นโดนเตือนแล้วนอยด์?**

เอมี่ : เรื่องตรงเวลา พี่เป็กเป็นหนักมาก ยิ่งเราไปเมืองนอก ต้องนัดว่าลงข้างล่างกี่นาที นี่ก็โอเค 5 นาทีค่ะ พอ 5 นาทีปุ๊บ พี่เป็กโทรมา ไหนบอกว่า 5 นาที พี่รออยู่ตั้งนาน เราก็ตายแล้วๆ จากนั้นก็วิ่งลงไป ไปเมืองนอกบางครั้งมีพี่ซี เราก็จะกลัวพี่ซี 5 นาทีก็เอ้อระเหยเหมือนกัน ก็จะบอกพี่ซีว่าไม่ได้นะ ถ้าบอกพี่เป็กว่า 5 นาทีก็ต้อง 5 นาที เขาตรงเวลา

เป็ก : 5 นาทีนี้บอกตั้งแต่เมื่อวานนะ แล้วจะเลททำไม มันต้องตรงเวลา

เอมี่ : เดี๋ยวนี้เราตรงเวลาหนักมาก เพราะพี่เป็กเขาตรงเวลา เขามาก่อนเวลา

**กว่าจะตรงเวลาแบบนี้ เห็นว่าบางครั้งโดนดุจนร้องไห้?**

เอมี่ : ร้องไห้ไม่ได้เป็นเรื่องดุ จะชอบน้อยใจไปเรื่อย เหมือนไม่รัก อะไรแบบนี้ แต่จะไม่ร้องให้พี่เป็กเห็น เหมือนเห็นคนอื่นสำคัญกว่า เขามีน้องเยอะก็จะมีบ้าง ก็ร้องไห้กับพี่ซี (หัวเราะ) บอกพี่ซีว่าเนี่ยพี่เป็กอะไรสักอย่าง แล้วพี่ซีดันไปบอกพี่เป็ก

เป็ก : ซีโทรมา พี่ มันร้องไห้ใหญ่เลย พี่โทรหามันหน่อยเร็วๆ รู้ว่าเรื่องอะไร แต่ตอนนั้นจำไม่ได้ คือพี่ไปลงไอจีว่าไปไหนกับน้องคนไหน แล้วไม่ชวนเขานี่แหละ

เอมี่ : นั่นแหละ พี่ซีบอกว่าทีพี่ซีไม่เห็นต้องงอนแบบนี้เลย มี่ก็บอกว่ามันไม่เหมือนกัน มันแล้วแต่เหตุการณ์ หรือฝากคนอื่นมาชวน ทั้งที่คุยกันตลอด

ธัญญ่า : จริงๆ เป็นกันเยอะนะ อย่างเข็ม เอ ทุกคนแบบทำไมไม่ชวน ทุกคนมีความน้อยใจกับพี่

เป็ก : มันต้องชวนไหม

เอมี่ : อย่างวันเกิดพี่เป็ก พี่บอกว่าทำไมต้องชวน อ้าว!

เป็ก : ควรถามว่าไปได้มั้ย

เอมี่ : อ้าว เราจะไปเสนอหน้าได้ยังไง

เป็ก : คนเราคิดคนละแบบ

เอมี่ : คนอื่นไม่กล้าไปไง คิดว่าพี่ชวนนิดเดียว ตอนนี้ไม่ต้องเคลียร์แล้ว มี่เข้าใจแล้ว

ธัญญ่า : ทุกงานที่เป็นงานสำคัญ ไม่ต้องชวน ใครสนิทก็มาเลย

เอมี่ : เมื่อก่อนเราไม่รู้ อย่างวันเกิดคุณพ่อเราก็ไม่รู้ เราอยากไป แต่พี่เป็กไม่ได้บอก เราก็ไม่ไปดีกว่า พี่เป็กก็บอกว่าเธอก็ต้องรู้ว่าเธอก็ต้องมา

เป็ก : ควรมีสติสัมปชัญญะความเป็นคนว่างานไหนควรมา

ธัญญ่า : จิตสำนึก

เอมี่ : แต่เดี๋ยวนี้เสนอหน้าทุกงานเลยค่ะ (หัวเราะ)

![สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง](https://www.khaosod.co.th/wpapp/uploads/2024/11/emy_pek_041167-5.jpg)

**ถ้าพี่เป็กมีเรื่องน่าเป็นห่วง กล้าเตือนเขามั้ย?**

เอมี่ : ได้ แต่ต้องดูจังหวะมากๆ และต้องกรึ่มๆ แล้วด้วย ถ้าไม่กรึ่มไม่สามารถดุได้ ต้องกรึ่มทั้งคู่ค่ะ ถ้าสติสัมปชัญญะอยู่ครบ 100 เปอร์เซ็นต์ เราจะเงียบๆ มีมารยาท ถ้ามี่กรึ่มๆ ก็จะเริ่มแล้ว ไม่ได้พี่ อย่างออกไปข้างนอก บางทีมีการโวยวาย เขามีความมาเฟียของเขา (หัวเราะ)

เป็ก : แต่อยู่บ้านไม่เคยเตือนนะ

เอมี่ : ไม่เตือน ให้กรึ่มๆ มี่กลัวคนอื่นมองไม่ดี รวมถึงเราด้วย เขาอาจไม่ฟังบ้าง เราก็ดึงพี่เป็กขึ้นรถกลับ ให้เอารถมารับเลย อย่างพี่เป็กบอกว่าไม่อยากกลับ คนอื่นก็ไม่กล้าขัด มี่บอกว่าถ้าอยู่นานกว่านี้ เดี๋ยวจะมีเรื่อง กลับดีกว่า

ธัญญ่า : เตือนเขาเยอะ เวลาออกไปข้างนอก แล้วมีดื่มจะอันตราย ไม่ควรอยู่นอกบ้าน ลืมว่าตัวเองปูนนี้แล้ว ยังคิดว่าตัวเองวัยรุ่นตลอดเวลาไม่ได้ ความซ่ายังเหมือนเดิม สุขภาพด้วย โอเคออกกำลังกาย ทานอาหารดี แต่เรื่องดื่มนี่แหละที่น่าเป็นห่วง เตือนสองคนเลยดีมั้ยคะ (หัวเราะ)

**ตอนสนิทกันแรกๆ ซีไม่เข้าใจทำไมสองคนนี้ต้องสนิทกันขนาดนี้ด้วย?**

เอมี่ : พี่ซียังไม่ได้สนิทกับพี่เป็ก นี่ก็สนิทไปก่อน พอพี่เป็กชวนไปไหน ไปงานอะไร มี่ก็ทันที ได้หมด พี่ซีเขาไม่เข้าใจว่าอะไรจะต้องขนาดนั้น ทำไมต้องรักขนาดนี้ มี่ก็บอกว่าอยากให้เจอ ถ้าเจอเธอจะเข้าใจฉัน จนกระทั่งพามา เขาก็รักกันมากกว่ามี่แล้ว

เป็ก : ตอนนี้ซีบอกว่าเอาไงดีวะพี่ จะบอกมี่ดีมั้ย (หัวเราะ)

เอมี่ : เขาบอกว่าเขาเข้าใจแล้วว่าทำไมทุกคนถึงรักพี่เป็ก เขาเข้าใจเพราะมาเจอเอง พี่ซีก็ไม่ค่อยยอมคนเหมือนกันนะ เวลาเขาไปไหน แต่เวลาเขาเจอพี่เป็ก เขาก็ยอมหมดเหมือนกัน เขาจะฟังพี่เป็ก เวลาพี่เป็กขอให้ช่วยทำอะไรปุ๊บเขาก็จะได้เหมือนกัน ทั้งที่เขาเป็นคนยากเหมือนกัน

ธัญญ่า : ซีซึ้งกับพี่เป็กเรื่องแต่งงาน

เป็ก : เราทำให้มี่ ตอนนั้นไม่ได้สนิทกับซีมาก ก็ทำให้น้อง

เอมี่ : ช่วยหลายอย่าง ช่วยติดต่อโรงแรม ติดต่อร้านต่างๆ พี่เป็กรู้จักใครก็คอยช่วยเรา ไม่ใช่ช่วยแล้วผ่านไป ติดตามผลงานด้วยว่าดีมั้ย โอเคมั้ย เขาเป็นแบบนี้ตลอด จนถึงเรื่องการแต่งงานของน้องชาย เขาช่วยทุกงานเลย

**มีกฎเหล็ก ถ้าต่างคนต่างมีข่าวเรื่องคู่ของตัวเองจะไม่ยุ่งซึ่งกันและกัน เพราะอะไร?**

เอมี่ : มันไม่ได้เป็นกฎที่คุยกันไว้ แต่มี่ไม่ยุ่ง ไม่เอาดีกว่า

เป็ก : พูดแบบนี้มองหน้าธัญญ่า

เอมี่ : ไม่กล้ามอง (หัวเราะ) อย่างเรื่องพี่เป็กไม่เคยถามอยู่แล้ว ด้วยไม่ถามพี่เป็ก มี่ก็จะไม่รู้ว่าอะไรเรื่องจริงไม่จริง การที่เราไม่รู้ คือเราไม่ผิด พี่ญ่าไม่สามารถมาว่าเราได้ เพราะเราไม่รู้ (หัวเราะ) แต่เวลาพี่เป็กอยู่กับมี่ ไม่เคยทำอะไร

เป็ก : เอมี่เป็นน้องรัก ไม่อยากทำอะไรไม่ดีให้เห็น

ธัญญ่า : ต้องไปแอบอีกทาง เวลาไม่เจอมี่

**พูดลำบาก?**

เอมี่ : ใช่ ก็อยู่ยากนะ แต่ก็อยู่ได้นะ บางอย่างเราดูว่าฉันควรอยู่ฝั่งไหนดี (หัวเราะ)

**มีโทรเช็กกับเอมี่?**

ธัญญ่า : มีสิคะ วงในมีอีกเยอะ หลายคน เราต้องโทรหลายคน

เป็ก : พี่เลิกคบหมดแล้ว

ธัญญ่า : บางทีก็จะถามว่ามี่ยังไง บางทีมีพรายกระซิบ

เอมี่ : บางเรื่องเราไม่รู้ เรารู้จากพี่ญ่าก็มี

ธัญญ่า : บางทีก็ถามว่ามี่รู้หรือเปล่า มีงี้ๆๆ

เอมี่ : พอพี่ญ่าพูดก็ไปสังเกตก่อน

**มีมั้ยที่ต้องเลือกว่าฝั่งไหนดี?**

เอมี่ : ส่วนใหญ่ไม่ พี่เป็กเขาไม่บอกอะไรมี่อยู่แล้ว เราก็จะฟังพี่ญ่าเพราะเป็นผู้หญิงด้วยกัน พี่ญ่าบอกว่าถ้าเธอมีปัญหาเรื่องอะไร เรื่องการเป็นเมียหลวงให้ปรึกษาได้เลยนะ (หัวเราะ) เหมือนเราคุยได้ทั้งสองคน ไม่ใช่การคาบข่าว เหมือนเรื่องนี้เราปรึกษาพี่ญ่าดีกว่า บางเรื่องก็ปรึกษาพี่เป็ก แล้วแต่เรื่อง

**พี่เป็กไม่บอกน้อง แล้วบอกใคร?**

เป็ก : ไม่บอกน้องเรื่องตัวเองที่ไม่ดี ก็ไม่อยากบอกน้องที่รัก ไม่อยากให้ลำบากใจเรื่องแบบนี้

ธัญญ่า : แล้วไปบอกใคร เพื่อนผู้ชายที่ทำไม่ดีเหมือนกัน

เป็ก : ใช่ บอกสะดวกกว่า บอกพุฒก็ได้นะ เอาจริงๆ แต่เดี๋ยวจุ๋ยฆ่าพี่ (หัวเราะ)

![สมมงน้องรัก “เอมี่ กลิ่นประทุม” เม้าธ์แซ่บ “เป็ก สัณณ์ชัย” ลึกทุกเรื่อง](https://www.khaosod.co.th/wpapp/uploads/2024/11/emy_pek_041167-4.jpg)

**ช่วงนี้เอมี่ปาร์ตี้หนักมั้ย?**

เอมี่ : เรื่อยๆ เสมอต้นเสมอปลาย (หัวเราะ)

**เวลาไปปาร์ตี้ พี่เป็กต้องโทรไปเคลียร์กับพี่ซี?**

เป็ก : จริงๆ ไม่ต้องเคลียร์ พี่เคลียร์แทนซีว่าเฮ้ยมี่ ป่านนี้มันเกินมากไปแล้วนะ จะเช้าแล้วยังไม่กลับ

เอมี่ : มีหนึ่งครั้งพี่เป็กบอกให้แวะไปส่ง แล้วมี่ไม่ได้ใส่แว่น มี่ก็เกร็งที่พี่เป็กนั่งอยู่ ไม่ได้เป็นอะไรหรอก

เป็ก : เอาหน้าไปใกล้พวงมาลัย

เอมี่ : พี่เป็กนั่งรถมี่น้อยมาก วันนั้นมี่ขับ แล้วเขานั่ง มี่เกร็งไปหมดเลย เขาบอกว่าต้องนั่งตัวตรง คอมเมนต์ทุกเรื่อง เราก็เกร็งไปหมดเลย

ธัญญ่า : ล่าสุดเจอวันเกิด มี่หายไปอ้วก (หัวเราะ)

**ปาร์ตี้หนัก แต่ตอนนี้หุ่นดี น้ำหนักลงไป 6 กิโล ดูแลตัวเองดีมากๆ ล่าสุดในอินสตาแกรมโชว์เซ็กซี่?**

เอมี่ : ก็นิดหน่อย เหมือนเราโดนว่าเยอะ เรากินก็เยอะ ถ่ายรายการอาหารด้วย เราก็สายปาร์ตี้ บางทีก็มีความอืดขึ้นมาบ้าง ล่าสุดก็ไปหัวหิน

สามีว่าไง?

เอมี่ : เอาจริงๆ สามีชอบ พี่เป็กดุ แต่พี่ซีไม่ พี่ซีเขาชอบ ฉันสวย

เป็ก : เขาลองมา 2 เดือน ก็ลองดู 2 เดือนก่อนเละเทะ ไม่ได้ดูแลตัวเอง

เอมี่ : ตอนแรกจะปล่อยตัวแล้ว จะขึ้นเลข 4 แล้ว ทำอะไรมันยากจังเลย ก็ช่างมันเถอะ ฉันจะกินให้มีความสุข แต่ก็ลองดูแล้วกัน ดูแลหลายๆ อย่าง อาหารการกิน ออกกำลังกาย ดูแลหลายๆ อย่าง ตอนนั้นอวบเราคิดว่าเราสวยแล้วนะ (หัวเราะ) หน้าเราเล็ก แต่ตัวจะไปหมด หลังๆ ก็ไปหมดเลย ก็เริ่มมองกระจกแล้วไม่มีความสุข พี่ซีก็ชอบกัดว่าตัวจะแตกอยู่แล้ว คนอื่นกัดไม่เท่าพี่ซีกัด นางกัดเจ็บ แต่เราก็ต้องมีตัวช่วย

**ซี้กันมาเป็นสิบปี มีความในใจอะไรอยากบอก?**

เป็ก : เราก็รักกันตลอดไปแหละนะ ให้เป็นน้องที่ดีแบบนี้ พูดอะไรก็เชื่อฟังด้วยน้า (ลูบหัว)

เอมี่ : รองจากพ่อแม่ รองจากครอบครัวก็คือพี่เป็กแล้ว พี่เป็กเวลาพูดอะไร เราก็จะฟัง จะเชื่อ เขาคิดมาดีแล้ว เขาหวังดีกับเราจริงๆ เขาก็รักและเอ็นดูเรา เราก็ดีใจที่ได้มาอยู่ตรงนี้ที่เขารักเรา

**มีอะไรอยากบอกธัญญ่า?**

เป็ก : กลับบ้านไปค่อยคุยกัน ไม่มีอะไรให้บอก บอกหมดแล้ว

ธัญญ่า : ไม่เห็นจะบอกอะไรเลย

เป็ก : รักน้า

ธัญญ่า : ไม่จริงใจ (หัวเราะ) เป็นคู่ที่ไม่มีความหวานกันเลย อยู่ด้วยกันได้เพราะตีกันนี่แหละ (หัวเราะ)