---
layout: post
code: "ART2411040627E505T7"
origin_url: "https://www.khaosod.co.th/entertainment/news_9488597"
image: "https://github.com/user-attachments/assets/36253cad-33be-4270-afb1-4118a21cb562"
title: "ข่าวสดมิวสิค - ‘ไทแทน’ ส่งซิงเกิล2 ‘ฝนดาวตก’สุดละมุน"
description: "ข่าวสดมิวสิค - ‘ไทแทน’ ศิลปินหนุ่มค่าย 411 Music ส่งซิงเกิล2 “ฝนดาวตก” จาก 1st Mini Album Y.O.B.O. [YOU'RE ONLY BORN ONCE]"
category: "ENTERTAINMENT"
language: "th"
date: 2024-11-04T06:32:46.863Z
---

# ข่าวสดมิวสิค - ‘ไทแทน’ ส่งซิงเกิล2 ‘ฝนดาวตก’สุดละมุน

[![ข่าวสดมิวสิค - ‘ไทแทน’ ส่งซิงเกิล2 ‘ฝนดาวตก’สุดละมุน](https://www.khaosod.co.th/wpapp/uploads/2024/11/pokk5nov.jpg "ข่าวสดมิวสิค - ‘ไทแทน’ ส่งซิงเกิล2 ‘ฝนดาวตก’สุดละมุน")](https://www.khaosod.co.th/wpapp/uploads/2024/11/pokk5nov.jpg)

**ข่าวสดมิวสิค – ‘ไทแทน’ ศิลปินหนุ่มค่าย 411 Music ส่งซิงเกิล2 “ฝนดาวตก” จาก 1st Mini Album Y.O.B.O. \[YOU’RE ONLY BORN ONCE\]**

หลังปล่อย **“YOBO”** ซิงเกิลแรกจาก **1st Mini Album Y.O.B.O. \[YOU’RE ONLY BORN ONCE\]** แล้ว ศิลปินหนุ่ม **‘TYTAN’** หรือ **‘ไทแทน ทีปประสาน’** แห่งบ้าน 411 Music ก็ไม่รอช้า ส่งซิงเกิล 2 **“ฝนดาวตก”** จากอัลบั้มเดียวกันมาให้แฟนๆ ฟังทันที

[![](https://www.khaosod.co.th/wpapp/uploads/2024/11/k5nov3-696x391.jpg)](https://www.khaosod.co.th/wpapp/uploads/2024/11/k5nov3.jpg)  
ที่ผ่านมาหลายคนลงความเห็นว่า เสียงนุ่มละมุนของไทแทนเหมาะกับเพลงช้าซึ้งๆ คัมแบ๊กซิงเกิลนี้จึงเป็นโอกาสที่เจ้าตัวได้ใช้จุดแข็งทางเนื้อเสียง เติมดีกรีความอ้อนลงไป

[![](https://www.khaosod.co.th/wpapp/uploads/2024/11/k5nov1-696x391.jpg)](https://www.khaosod.co.th/wpapp/uploads/2024/11/k5nov1.jpg)  
**“ฝนดาวตก”** ถูกเล่าผ่านมุมมองของ ไทแทน ที่ไม่ว่าจะดาวตก 1 ดวง หรือดาวตกมากมายจนรวมกันเป็นฝนดาวตก แต่เขาก็จะยังคงขอพรเรื่องเดิมเรื่องเดียว _“ให้ทุกดวงดาวเป็นเครื่องพิสูจน์ บอกว่าเธอคือคนพิเศษ หากว่าเธอนั้นเคยลองสังเกต ฉันอธิษฐานดาวทุกดวงเรื่องเธอ”_

[![](https://www.khaosod.co.th/wpapp/uploads/2024/11/k5nov2-696x391.jpg)](https://www.khaosod.co.th/wpapp/uploads/2024/11/k5nov2.jpg)  
โดยเพลงนี้ ไทแทน รับหน้าที่โปรดิวซ์ร่วมกับโปรดิวเซอร์คู่ใจ **‘Tabeazy’** หรือ **‘แต๊บ’ ธนพล มหธร** ซึ่งในพาร์ตเนื้อร้อง-ทำนอง ยังมี **‘เพียว’ คณิน วัฒนภาเกษม** มาร่วมแจมขีดเขียน และได้อะเรนเจอร์อย่าง **‘มิค’ เพชรภูมิ เพชรแก้ว** มาช่วยเสริมทีมเรียบเรียงดนตรีให้

[![](https://www.khaosod.co.th/wpapp/uploads/2024/11/k5nov4-696x392.jpg)](https://www.khaosod.co.th/wpapp/uploads/2024/11/k5nov4.jpg)  
**ติดตามฟังเพลง “ฝนดาวตก” ได้แล้ววันนี้ทุกมิวสิคสตรีมมิ่งแพลตฟอร์ม และชมมิวสิควิดีโอเพลงนี้ทาง https://youtu.be/WuIKDkhp67U**

ADVERTISEMENT