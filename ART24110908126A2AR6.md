---
layout: post
code: "ART24110908126A2AR6"
origin_url: "https://www.khaosod.co.th/special-stories/news_9497679"
image: "https://github.com/user-attachments/assets/26d1785d-fa73-46c1-bda7-43b4ca0ca18f"
title: "สาวแชร์อุทาหรณ์ ซื้อสำลีแบรนด์ดังแถมลวด โชคดีไม่ได้ใช้รอบดวงตา"
description: "สาวแชร์อุทาหรณ์ ซื้อสำลีแบรนด์ดังแถมลวด โชคดีไม่ได้ใช้รอบดวงตา ล่าสุดแบรนด์รับผิดชอบแล้ว ขอส่งสินค้ากลับไปตรวจสอบ พร้อมส่งของมาขอโทษ"
category: "SPECIAL_STORIES"
language: "th"
date: 2024-11-09T08:18:09.699Z
---

# สาวแชร์อุทาหรณ์ ซื้อสำลีแบรนด์ดังแถมลวด โชคดีไม่ได้ใช้รอบดวงตา

[![สาวแชร์อุทาหรณ์ ซื้อสำลีแบรนด์ดังแถมลวด โชคดีไม่ได้ใช้รอบดวงตา](https://www.khaosod.co.th/wpapp/uploads/2024/11/women-thai-used-2.jpg "สาวแชร์อุทาหรณ์ ซื้อสำลีแบรนด์ดังแถมลวด โชคดีไม่ได้ใช้รอบดวงตา")](https://www.khaosod.co.th/wpapp/uploads/2024/11/women-thai-used-2.jpg)

**สาวแชร์อุทาหรณ์ ซื้อสำลีแบรนด์ดังแถมลวด โชคดีไม่ได้ใช้รอบดวงตา ล่าสุดแบรนด์รับผิดชอบแล้ว ขอส่งสินค้ากลับไปตรวจสอบ พร้อมส่งของมาขอโทษ**

ผู้ใช้เฟซบุ๊กรายหนึ่ง ได้โพสต์ในกลุ่ม “พวกเราคือผู้บริโภค” แชร์เหตุการณ์อุทาหรณ์หลังไปซื้อสำลีแบรนด์ดังมาใช้ แต่ได้ของแถมเป็นลวด

โดยระบุว่า **“เจอลวดเส้นเล็กๆอยู่ในสำลี ยี่ห้อขึ้นต้นด้วยA เส้นลวดเล็กมากๆมองผ่านๆนึกว่าเส้นผมหรือหนวด ซื้อยี่ห้อนี้มาใช้ ห่อนี้เป็นห่อที่ 2 แล้วค่ะ**[![](https://www.khaosod.co.th/wpapp/uploads/2024/11/capture-20241109-142942-583x696.jpg)](https://www.khaosod.co.th/wpapp/uploads/2024/11/capture-20241109-142942.jpg)

**แผ่นใหญ่ใช้ดีอยู่นะ โดนไป 2 รอบ รอบแรกไม่มีแผลแต่รู้สึกมันขูดๆเลยแหวกสำลีดู เจอแท่งเล็กๆอยู่เอามือบี้ก็หัก เลยไม่ได้สนใจอะไรมาก** **มาเมื่อวานก็หยิบมาเช็ดหน้าตามปกติ ก็ตามภาพเลยค่ะ ขูดจนเลือดเลย โชคดีหน่อยที่มาโดนตรงคอ ไม่ได้โดนตอนเช็ดรอบๆตา**

**คิดในใจคนอื่นๆที่เขาอาจจะเอาไปเช็ดลูกเล็กถ้าเจอจะทำยังไง อันตรายมากนะ** **คุยกับทางแบรนด์แล้วค่ะ เขาก็ขอโทษและจะส่งของสมนาคุณมาให้ แต่ถ้าของนั้นคือสำลีอีกบอกตามตรงคงไม่กล้าใช้แล้ว”**

หลายคนแนะนำว่าให้เจ้าของโพสต์แจ้ง สำนักงานคณะกรรมการคุ้มครองผู้บริโภค (สคบ.) เพราะไม่อยากนึกเลยว่าหากเช็ดตาจะเกิดอะไรขึ้น

จากนั้นเจ้าของโพสต์ก็ได้อัพเดตว่า หลังพูดคุยกับทางแบรนด์ ก็จะมีการส่งสินค้าที่มีปัญหากลับไปเพื่อให้แบรนด์ตรวจสอบเพื่อหาสาเหตุอีกครั้ง

[![](https://www.khaosod.co.th/wpapp/uploads/2024/11/clipboard9-horz-696x323.jpg)](https://www.khaosod.co.th/wpapp/uploads/2024/11/clipboard9-horz.jpg)