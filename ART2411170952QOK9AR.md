---
layout: post
code: "ART2411170952QOK9AR"
origin_url: "https://www.khaosod.co.th/breaking-news/news_9509565"
image: "https://github.com/user-attachments/assets/4b838519-33a4-4250-9519-510b57dd80f0"
title: "โอปอล สุชาตา เผยไม่เสียดาย-ไม่เสียใจ มีแต่ภาคภูมิใจทำหน้าที่เป็นตัวแทนอย่างดี"
description: "โอปอล สุชาตา เผยไม่เสียดาย-ไม่เสียใจ มีแต่ภาคภูมิใจทำหน้าที่เป็นตัวแทนอย่างดี ขอบคุณคนไทยทุกคนที่คอยสนับสนุนกันมาเสมอมาตลอด"
category: "HOT_NEWS"
language: "th"
date: 2024-11-17T09:57:11.575Z
---

# โอปอล สุชาตา เผยไม่เสียดาย-ไม่เสียใจ มีแต่ภาคภูมิใจทำหน้าที่เป็นตัวแทนอย่างดี

[![โอปอล สุชาตา เผยไม่เสียดาย-ไม่เสียใจ มีแต่ภาคภูมิใจทำหน้าที่เป็นตัวแทนอย่างดี](https://www.khaosod.co.th/wpapp/uploads/2024/11/Opal-Suchata5445-2.jpg "โอปอล สุชาตา เผยไม่เสียดาย-ไม่เสียใจ มีแต่ภาคภูมิใจทำหน้าที่เป็นตัวแทนอย่างดี")](https://www.khaosod.co.th/wpapp/uploads/2024/11/Opal-Suchata5445-2.jpg)

**โอปอล สุชาตา เผยไม่เสียดาย-ไม่เสียใจ มีแต่ภาคภูมิใจทำหน้าที่เป็นตัวแทนอย่างดี ขอบคุณคนไทยทุกคนที่คอยสนับสนุนกันมาเสมอ**

หลังจากสร้างความสุขให้คนไทยทั้งประเทศ สำหรับการประกวด Miss Universe 2024 ที่สาวงามจากเมืองไทย โอปอล สุชาตา ช่วงศรี คว้ารองอันดับที่ 3 มาได้ในการประกวดครั้งนี้

โดยรองอันดับ 4 ได้แก่ เวเนซุเอลา ก่อนที่จะประกาศรายชื่อ ไทยแลนด์ โอปอล สุชาตา ช่วงศรี มิสยูนิเวิร์สไทยแลนด์ 2024 ได้ตำแหน่ง รองอันดับ 3 มิสยูนิเวิร์ส 2024

[![](https://www.khaosod.co.th/wpapp/uploads/2024/11/Empathy1117-1.jpg)](https://www.khaosod.co.th/wpapp/uploads/2024/11/Empathy1117-1.jpg)

ล่าสุด **โอปอล สุชาตา** โพสต์เปิดใจในไอจีว่า ไม่เสียดายและไม่เสียใจ มีแต่ความภาคภูมิใจที่ได้ทำหน้าที่เป็นตัวแทนอย่างดีที่สุด ขอบคุณคนไทยทุกคนที่คอยสนับสนุนกันมาเสมอ โอปอลและทีมไทยทุกคนรู้สึกซาบซึ้งในพลังของพวกเราคนไทยมากๆ ค่ะ

[![](https://www.khaosod.co.th/wpapp/uploads/2024/11/Opal-Suchata5445-1.png)](https://www.khaosod.co.th/wpapp/uploads/2024/11/Opal-Suchata5445-1.png)

ในวันนี้ไม่มีอะไรที่ต้องเสียดาย ไม่มีอะไรที่ต้องเสียใจ เราได้ทำให้ทุกคนเห็นแล้วถึงความน่าภาคภูมิใจของบ้านเรา ไม่ใช่เพียงแค่โอปอล แต่มันคือพลังของพวกเราคนไทยทุกคน

[![สตรี - สาวเดนมาร์ก‘นักเต้น’ คว้ามงแรกของประเทศ](https://www.khaosod.co.th/wpapp/uploads/2024/11/MIS20.jpg)](https://www.khaosod.co.th/wpapp/uploads/2024/11/MIS20.jpg)

โอกาสครั้งเดียวในชีวิต โอปอลดีใจที่ได้ใช้มันร่วมกับทุกคนนะคะ และดีใจที่ได้เป็นคนสร้างความสุข ความสนุกสนานให้กับคนไทย เราจะเก็บความทรงจำที่ดีเอาไว้ร่วมกัน ว่าครั้งหนึ่ง เรามีความหวัง มีความศรัทธาร่วมกันมา

[![](https://www.khaosod.co.th/wpapp/uploads/2024/11/suchaaata96-4.png)](https://www.khaosod.co.th/wpapp/uploads/2024/11/suchaaata96-4.png)

ต่อจากนี้ไป โอปอลเชื่อว่ายังมีผู้หญิงไทยอีกมากมายที่จะสร้างความภาคภูมิใจให้กับพวกเรา ขอให้ทุกคนเชื่อมั่นต่อไป อย่าหมดหวัง เพราะโอปอลไม่เคยหมดหวังกับคำว่า Thailand เลย