---
layout: post
code: "ART2411100847S5F99X"
origin_url: "https://www.khaosod.co.th/breaking-news/news_9498794"
image: "https://github.com/user-attachments/assets/cd21500a-329d-4586-9582-fecf9fbed7b3"
title: "เผาแล้ว ผัวฆ่าเมียก่อนตายตาม แม่ยายร่ำไห้หนัก อึ้งร่างไม่ไหม้ไม่เคยเจอเชื่อห่วงลูก"
description: "เผาแล้ว ผัวฆ่าเมียก่อนตายตาม แม่ยายร่ำไห้ อึ้งญาติเฝ้า 5 ชั่วโมงร่างไม่ไหม้ไม่เคยเจอ พลิกไปมาหลายครั้ง ร่างเด้งกลับมาเหมือนเดิม เชื่อวิญญาณห่วงลูกสาว"
category: "HOT_NEWS"
language: "th"
date: 2024-11-10T08:51:15.686Z
---

# เผาแล้ว ผัวฆ่าเมียก่อนตายตาม แม่ยายร่ำไห้หนัก อึ้งร่างไม่ไหม้ไม่เคยเจอเชื่อห่วงลูก

[![เผาแล้ว ผัวฆ่าเมียก่อนตายตาม แม่ยายร่ำไห้หนัก อึ้งร่างไม่ไหม้ไม่เคยเจอเชื่อห่วงลูก](https://www.khaosod.co.th/wpapp/uploads/2024/11/kornpanom2cremate1011679998.jpg "เผาแล้ว ผัวฆ่าเมียก่อนตายตาม แม่ยายร่ำไห้หนัก อึ้งร่างไม่ไหม้ไม่เคยเจอเชื่อห่วงลูก")](https://www.khaosod.co.th/wpapp/uploads/2024/11/kornpanom2cremate1011679998.jpg)

เผาแล้ว ผัวฆ่าเมียก่อนตายตาม แม่ยายร่ำไห้จนไม่มีน้ำตา บอกแล้วถ้าตายให้ไปตายที่อื่น ไม่ต้องมาตายที่บ้าน ให้อภัยลูกเขยมั้ย อึ้งญาติเฝ้า 5 ชั่วโมงร่างไม่ไหม้ไม่เคยเจอ พลิกไปมาหลายครั้ง ร่างเด้งกลับมาเหมือนเดิม เชื่อวิญญาณห่วงลูกสาว

_**จากกรณีลูกสาววัย 19 ปี พบศพ น.ส.พูนศักดิ์ ผู้เป็นแม่อายุ 46 ปี ถูก นายสนั่น อายุ 56 ปี ผู้เป็นพ่อและสามีของ น.ส.พูนศักดิ์ ใช้เชือกไนล่อนรัดคอเสียชีวิตคาที่นอน ภายในร้านขายของชำกลางหมู่บ้าน หลังมีปากเสียงทะเลาะกัน ซึ่งผู้เป็นสามีติดการพนันออนไลน์หวยหุ้นฮานอยมาร่วม 20 ปี เหตุเกิดเวลา 17.30 น. ก่อนที่ผู้เป็นพ่อจะหลบหนี แล้วก่อเหตุจบชีวิตใต้ต้นกระท้อน เหตุเกิดเวลา 20.00 น. วันที่ 9 พ.ย.2567 ตามที่เสนอข่าวไปแล้วนั้น**_

ความคืบหน้า วันที่ 10 พ.ย.67 เวลา 08.30 น. ญาติได้เคลื่อนร่าง น.ส.พูนศักดิ์ และ นายสนั่น สองสามีภรรยา ไปประกอบพิธีฌาปนกิจที่ป่าช้าในหมู่บ้าน ห่างจากบ้านพักราว 2 กิโลเมตร ซึ่งได้ตั้งบำเพ็ญกุศลที่บ้านพักแค่ข้ามคืน โดยไม่ได้นิมนต์พระมาสวดที่บ้านแต่อย่างใด เนื่องจากทั้งคู่เสียชีวิตผิดธรรมชาติ หลังถึงป่าช้าญาติจึงนิมนต์พระสงฆ์ 4 รูป มาสวดมาติกาบังสุกุล ท่ามกลางญาติพี่น้องและเพื่อนบ้านไปร่วมงานศพกว่า 50 คน

[![](https://www.khaosod.co.th/wpapp/uploads/2024/11/kornpanom2cremate1011671.jpg)](https://www.khaosod.co.th/wpapp/uploads/2024/11/kornpanom2cremate1011671.jpg)

นางคำจอน อายุ 85 ปี แม่ของ น.ส.พูนศักดิ์ เปิดเผยว่า ตนมีลูกทั้งหมด 5 คน แบ่งที่ดินที่นาและที่สวนให้ลูกหมดทุกคน โดยเฉพาะ น.ส.พูนศักดิ์ ผู้ตายลูกสาวคนสุดท้อง ได้ทั้งที่นาและที่สวนหลายแปลง แต่ลูกสาวอาจจะนำไปจำนองจำนำให้นายสนั่น สามีหรือไม่ตนก็ไม่ได้สนใจ เพราะญาติและตนพูดไม่ได้เรื่องติดการพนันตั้งแต่หลานคือ น.ส.ศุภิสรา ซึ่งเป็นลูกสาวคนเดียวของผู้ตายทั้ง 2 คนยังไม่ลืมตาดูโลกด้วยซ้ำจนหลานอายุ 19 ปีแล้ว

[![](https://www.khaosod.co.th/wpapp/uploads/2024/11/kornpanom2cremate1011676.jpg)](https://www.khaosod.co.th/wpapp/uploads/2024/11/kornpanom2cremate1011676.jpg)

“เท่าที่ทราบลูกสาวหมดที่นากับสามีซึ่งนำเอาไปจำนองจำนำเล่นการพนันออนไลน์ 2-3 แปลง จนนายสนั่น ลูกเขย และ น.ส.พูนศักดิ์ มีหนี้สินติดตัว แต่ลูกสาวไม่เคยมาระบายให้ตนฟังเพราะรักสามีมาก หลังลุกสาวและลูกเขยจบชีวิตคู่ _ร้องไห้หนักจนไม่มีน้ำตา ถามว่าจะให้อภัยลูกเขยคนนี้หรือไม่ แค่เคยบอกกับนายสนั่น ลูกเขยบ่อยครั้งว่าถ้าตายให้ไปตายที่อื่น ไม่ต้องมาตายที่บ้าน_ ส่วนร้านขายของชำตนต้องมาดูแลค้าขาย เพื่อประกอบอาชีพเลี้ยงหลานส่งให้เรียนจนจบชั้นปริญญาตรีให้ได้”

[![](https://www.khaosod.co.th/wpapp/uploads/2024/11/kornpanom2cremate1011674.jpg)](https://www.khaosod.co.th/wpapp/uploads/2024/11/kornpanom2cremate1011674.jpg)

_**ด้านนายแว๊ก อายุ 57 ปี ญาติผู้เสียชีวิต ที่ดูแลกองฟอน กล่าวว่า ทำพิธีเผาร่างแบบกองฟอนแบบโบราณ พบร่างของ น.ส.พูนศักดิ์ หลังฌาปนกิจไหม้ไฟจนหมด มีเพียงร่างของนายสนั่น ผู้เป็นสามี ร่างเผาไม่ไหม้ พลิกไปพลิกมา 2-3 ครั้งแล้ว ร่างเด้งกลับมาเหมือนเดิม แม้จะจะมีไม้ค้ำกองฟอนก็ตาม เชื่อว่านายสนั่น ยังห่วงลูกสาวคนเดียวที่รักมาก โดยเผาตั้งแต่ 9 โมงเช้า จนถึงขณะนี้บ่ายโมงแล้ว ตนนึกว่าไหม้หมดแล้ว มาพลิกดูพบว่าศีรษะกับกระดูกคอยังติดกันไม่ไหม้ จึงได้กลับบ้านรีบนำถ่านอีก 2 กระสอบมาเติมเชื้อไฟ ตั้งแต่เกิดมากว่า 50 ปี ไม่เคยเจอเหตุการณ์แบบนี้**_

[![](https://www.khaosod.co.th/wpapp/uploads/2024/11/kornpanom2cremate1011675.jpg)](https://www.khaosod.co.th/wpapp/uploads/2024/11/kornpanom2cremate1011675.jpg)

[![](https://www.khaosod.co.th/wpapp/uploads/2024/11/kornpanom2cremate1011673.jpg)](https://www.khaosod.co.th/wpapp/uploads/2024/11/kornpanom2cremate1011673.jpg)

[![](https://www.khaosod.co.th/wpapp/uploads/2024/11/kornpanom2cremate1011672.jpg)](https://www.khaosod.co.th/wpapp/uploads/2024/11/kornpanom2cremate1011672.jpg)