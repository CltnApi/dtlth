---
layout: post
code: "ART24110214234K0RDO"
origin_url: "https://www.khaosod.co.th/sports/news_9487872"
image: "https://github.com/user-attachments/assets/f60478e1-912d-4489-aaf9-8c05957072cb"
title: "แบงค็อก เปิดรังต้อน การท่าเรือ เก็บชัย 4 นัดติด รั้งจ่าฝูง ไทยลีก"
description: "การแข่งขันฟุตบอลรีโว ไทยลีก ฤดูกาล 2024/25 เมื่อวันที่ 2 พ.ย. เมืองทอง ยูไนเต็ด อันดับ 9 มี 14 คะแนน จาก 9 นัด เปิดบ้านพบ พีที ประจวบ อันดับ 5 มี 16"
category: "SPORTS"
language: "th"
date: 2024-11-02T14:27:14.321Z
---

# แบงค็อก เปิดรังต้อน การท่าเรือ เก็บชัย 4 นัดติด รั้งจ่าฝูง ไทยลีก

[![แบงค็อก เปิดรังต้อน การท่าเรือ เก็บชัย 4 นัดติด รั้งจ่าฝูง ไทยลีก](https://www.khaosod.co.th/wpapp/uploads/2024/11/S__16498823-1.jpg "แบงค็อก เปิดรังต้อน การท่าเรือ เก็บชัย 4 นัดติด รั้งจ่าฝูง ไทยลีก")](https://www.khaosod.co.th/wpapp/uploads/2024/11/S__16498823-1.jpg)

การแข่งขันฟุตบอลรีโว ไทยลีก ฤดูกาล 2024/25 เมื่อวันที่ 2 พ.ย. เมืองทอง ยูไนเต็ด อันดับ 9 มี 14 คะแนน จาก 9 นัด เปิดบ้านพบ พีที ประจวบ อันดับ 5 มี 16 คะแนน จาก 11 นัด

ผลปรากฏว่า เกมนี้ พีที ประจวบ เป็นฝ่ายเล่นได้ดีกว่าบุกชนะ เมืองทอง 2-0 โดยได้ประตูจาก พันธมิตร ประพันธ์ นาที 17 และ วู กึนยอง นาที 59 ทำให้ ประจวบเก็บเพิ่มเป็น 19 คะแนน ขึ้นไปรั้งอันดับ 4

ส่วนอีกคู่ ราชบุรี เอฟซี อันดับ 7 มี 15 คะแนน จาก 11 นัด เปิดบ้านรับการมาเยือนของ สุโขทัย เอฟซี อันดับ 6 มี 16 คะแนน จาก 11 นัด

ผลปรากฏว่า ราชบุรี พลาดเก็บ 3 คะแนนอย่างน่าเสียดาย หลังจากขึ้นนำก่อน 2-0 จาก เคลมองต์ เดเปรส์ นาที 29 ทัตซึยะ ทานากะ นาที 37

ก่อนช่วงท้ายเกมจะมาโดนสุโขทัย ตีเสมอ 2-2 จาก มาเธอุส ฟอร์นาซารี คุสโตดิโอ นาที 87 และ อับดุลฮาฟิส บือราเฮง นาที 90+3

ทำให้ทั้งสองทีมแบ่งแต้มกันไป โดย ราชบุรี มี 16 คะแนน รั้งอันดับ 7 ส่วน สุโขทัย มี 17 คะแนน รั้งอันดับ 6

ขณะที่คู่บิ๊กแมตช์ แบงค็อก ยูไนเต็ด เปิดบ้านรับการมาเยือน การท่าเรือ เอฟซี โดยเกมนี้เป็น แบงค็อก ที่เด็ดขาดกว่า เอาชนะ การท่าเรือ 2-0

โดยแบงค็อก ยูไนเต็ด ได้ประตูจาก บาสเซล จราดี นาที 11 และจุดโทษของ มูห์เซน อัล กาสซานี นาที 72 ทำให้ แบงค็อก ยูไนเต็ด คว้าชัยชนะ 4 นัดติดต่อกัน เก็บเพิ่มเป็น 27 คะแนน รั้งจ่าฝูง ส่วน การท่าเรือ ยังมี 22 คะแนน รั้งอันดับ 3