---
layout: post
code: "ART2411180436DDBR3Q"
origin_url: "https://www.khaosod.co.th/lifestyle/news_9509185"
image: "https://github.com/user-attachments/assets/7396b005-91a9-497b-b0b0-96b9b9bddd01"
title: "หลากหลาย - แหวนซัมซุง‘Galaxy Ring’ นิยามใหม่สวมใส่อัจฉริยะ"
description: "ผลิตภัณฑ์สวมใส่อัจฉริยะ เป็นหนึ่งในสินค้าที่กำลังได้รับความนิยมอย่างต่อเนื่อง ซัมซุง ผู้พัฒนาสินค้าไอทีชื่อก้องโลกจากประเทศเกาหลีใต้"
category: "LIFESTYLE"
language: "th"
date: 2024-11-18T04:41:57.949Z
---

# หลากหลาย - แหวนซัมซุง‘Galaxy Ring’ นิยามใหม่สวมใส่อัจฉริยะ

[![หลากหลาย - แหวนซัมซุง‘Galaxy Ring’ นิยามใหม่สวมใส่อัจฉริยะ](https://www.khaosod.co.th/wpapp/uploads/2024/11/rrrr-2-scaled.jpg "หลากหลาย - แหวนซัมซุง‘Galaxy Ring’ นิยามใหม่สวมใส่อัจฉริยะ")](https://www.khaosod.co.th/wpapp/uploads/2024/11/rrrr-2-scaled.jpg)

ผลิตภัณฑ์สวมใส่อัจฉริยะ เป็นหนึ่งในสินค้าที่กำลังได้รับความนิยมอย่างต่อเนื่อง ซัมซุง ผู้พัฒนาสินค้าไอทีชื่อก้องโลกจากประเทศเกาหลีใต้ สร้างปรากฏการณ์ใหม่แห่งวงการอุปกรณ์สวมใส่เพื่อสุขภาพ

**เปิดตัว Samsung Galaxy Ring แหวนอัจฉริยะที่ผสานเทคโนโลยีล้ำสมัยเข้ากับไลฟ์สไตล์ของผู้ใส่ใจสุขภาพอย่างไร้รอยต่อ**

![หลากหลาย](https://www.khaosod.co.th/wpapp/uploads/2024/11/r07-1-696x401.jpg)

Galaxy Ring ไม่ได้เป็นเพียงแค่อุปกรณ์เสริม แต่นำเสนอวิถีชีวิตใหม่ที่ยกระดับการดูแลสุขภาพให้เป็นเรื่องง่าย สะดวกสบายยิ่งขึ้น ด้วยการติดตามสุขภาพตลอด 24 ชั่วโมง ทั้งกลางวันและกลางคืน

_ไม่ว่าการตรวจวัดอัตราการเต้นของหัวใจ วิเคราะห์การนอนหลับ ไปจนถึงการตรวจจับอาการกรน ทั้งหมดนี้ออกแบบมาให้อยู่ในแหวนไทเทเนียมสุดหรู ตอบโจทย์ทุกไลฟ์สไตล์การใช้ชีวิตประจำวัน_

เปิดตัวครั้งแรกในประเทศไทยที่งาน Thailand Mobile Expo 2024 ระหว่างวันที่ 24 ถึง 27 ต.ค.ที่ผ่านมา ล่าสุด วางจำหน่ายแล้วอย่างเป็นทางการ

**นายมาร์ก คิม** ประธานองค์กรธุรกิจโมบายล์ เอ็กซ์พีเรียนซ์ บริษัท ไทยซัมซุง อิเลคโทรนิคส์ จำกัด กล่าวว่า ซัมซุงมุ่งมั่นพัฒนาเทคโนโลยีผสานความล้ำสมัย เข้ากับไลฟ์สไตล์ของผู้บริโภคอย่างต่อเนื่อง

นิยามใหม่ของผลิตภัณฑ์สวมใส่อัจฉริยะ

**ล่าสุดซัมซุงเปิดตัว Galaxy Ring ในประเทศไทย เป็นก้าวสำคัญในการยกระดับการดูแลสุขภาพให้กับทุกคนตลอด 24 ช.ม. มาพร้อมดีไซน์พรีเมียม สวมใส่สบายและเทคโนโลยี AI อัจฉริยะ**

ซัมซุงมั่นใจว่า Galaxy Ring ไม่ใช่เพียงอุปกรณ์เสริม แต่จะกลายเป็นส่วนหนึ่งของชีวิตประจำวัน ที่ช่วยให้ทุกคนมีสุขภาพที่สมบูรณ์แบบยิ่งขึ้น

Galaxy Ring ถือเป็นนิยามใหม่ของอุปกรณ์สวมใส่เพื่อสุขภาพ มีนวัตกรรมการติดตามสุขภาพรูปแบบใหม่ เพื่อการสวมใส่อย่างสบาย ด้วยดีไซน์แหวนคลาสสิค ใส่ได้ในทุกโอกาสและช่วงเวลา

ออกแบบให้มีความบางและเบา ด้วยขนาดเพียง 7.0 มิลลิเมตร และน้ำหนักเริ่มต้นเพียง 2.3 กรัม

ทำจากไทเทเนียม

แต่ยังคงความทนทานด้วยวัสดุไทเทเนียมเกรดพรีเมียม ที่ไม่เพียงแค่เพิ่มความหรูหรา แต่ยังให้ความมั่นใจในการใช้งานทนทานในทุกสภาวะ นอกจากนี้ ยังมีคุณสมบัติการกันน้ำระดับ IP68/10ATM สามารถใช้งานได้ลึกถึง 100 เมตร ทำให้สามารถใส่ Galaxy Ring ได้อย่างไร้กังวล

กันน้ำกันฝุ่น

ไม่ว่าจะเป็นการออกกำลังกาย หรือทำกิจกรรมกลางแจ้งต่างๆ พร้อมมั่นใจใส่ได้ทั้งวัน ไม่ต้องกังวลเรื่องแบตฯ เพราะ Galaxy Ring มาพร้อมการใช้งานได้นานต่อเนื่องสูงสุดถึง 7 วันต่อการชาร์จหนึ่งครั้ง

**แหวนอัจฉริยะ Galaxy Ring ไม่เพียงติดตามสุขภาพทั่วไปเท่านั้น แต่ยังมาพร้อมกับ AI-powered Health Tracking หรือการดูแลสุขภาพที่ขับเคลื่อนด้วย AI ที่สามารถติดตามข้อมูลสุขภาพตลอด 24 ชั่วโมง**

ขับเคลื่อนด้วยพลังของเอไอ

ไม่ว่าจะเป็นการนอน การออกกำลังกายในรูปแบบใหม่ ง่ายเป็นหนึ่งเดียวกับชีวิตประจำวัน ด้วยฟีเจอร์ต่างๆ ได้แก่ Sleep Tracking วิเคราะห์การนอนอย่างละเอียด ทั้งเวลานอน คุณภาพการนอน และการเคลื่อนไหวระหว่างนอน

ยังมาพร้อมกับ Snoring Detection การดักจับการกรน บันทึกเสียงการกรนอัตโนมัติระหว่างนอน เมื่อทำงานร่วมกับสมาร์ตโฟนซัมซุง นอกจากนี้ ยังมี Sleep Coaching ที่ประเมินการนอน

เซ็นเซอร์ภายในจำนวนมาก

**ช่วยแนะนำวิธีการพัฒนาการนอนให้ดียิ่งขึ้น เพื่อให้ตื่นขึ้นมาพร้อมกับความสดชื่นและพลังเต็มเปี่ยม**

ด้านการออกกำลังกาย แหวนอัจฉริยะ Galaxy Ring จะคอยติดตามทุกการเคลื่อนไหวโดยอัตโนมัติ ไม่ว่าการเดิน การวิ่ง นับก้าว การเผาผลาญพลังงาน รวมถึง Stress Monitoring หรือการติดตามความเครียด

_Cycle Tracking เพื่อติดตามรอบเดือนสำหรับสุภาพสตรี ช่วยให้การดูแลสุขภาพเป็นเรื่องง่าย และมีประสิทธิภาพมากขึ้น ยังมีฟีเจอร์ Heart Rate High/Low Alert ที่จะแจ้งเตือนหากอัตราการเต้นของหัวใจสูงหรือต่ำเกินไป ฟีเจอร์เหล่านี้ทำให้การดูแลสุขภาพเป็นเรื่องง่าย และแม่นยำยิ่งขึ้น_

ใส่ได้ทุกโอกาส

นอกจากนี้ เพื่อการดูแลสุขภาพที่แม่นยำมากขึ้น Galaxy Ring ยังมาพร้อมกับการประมวลผลด้วยเทคโนโลยี Health AI ที่ช่วยประมวลผลข้อมูลสุขภาพผ่านฟีเจอร์ Energy Score ซึ่งจะวิเคราะห์ข้อมูลต่างๆ ในชีวิตประจำวัน เช่น การนอนหลับ การหายใจระหว่างการนอนหลับ และการออกกำลังกายในแต่ละวัน

เพื่อให้สามารถปรับการดูแลตัวเองได้อย่างเหมาะสมกับสภาพร่างกายที่แท้จริง ทั้งยังมีฟีเจอร์ Wellness Tips ให้คำแนะนำด้านสุขภาพเฉพาะบุคคล โดยคำนึงถึงเป้าหมายด้านสุขภาพและความต้องการของร่างกายในแต่ละวัน ทำให้การดูแลสุขภาพเป็นเรื่องง่ายและเป็นมิตรกับทุกไลฟ์สไตล์

**แหวนอัจฉริยะ Galaxy Ring มีการเชื่อมต่อที่สมบูรณ์แบบเพื่อประสบการณ์เหนือระดับ สามารถทำงานร่วมกับ Samsung Galaxy Watch และสมาร์ตโฟนซัมซุงได้อย่างไร้รอยต่อ ด้วยฟีเจอร์ Magical Control ที่สามารถควบคุมการทำงานของสมาร์ตโฟนได้ง่าย เพียงแค่การจีบนิ้วสองครั้ง อาทิ การปิดนาฬิกาปลุก หรือการถ่ายภาพ**

เชื่อมต่อกับสมาร์ตโฟน

นอกจากนี้ การใช้งานร่วมกับ Galaxy Watch ยังช่วยเพิ่มความแม่นยำในการวิเคราะห์สุขภาพ และยืดอายุการใช้งานแบตเตอรี่ของแหวนได้ถึงร้อยละ 30 เนื่องจากการใช้พลังงานจะอยู่บนนาฬิกาเป็นหลัก ทำให้สามารถใช้งาน Galaxy Ring ได้นานยิ่งขึ้น

ซัมซุงวางจำหน่าย Galaxy Ring แหวนอัจฉริยะอย่างเป็นทางการในประเทศไทย เพื่อมอบประสบการณ์การดูแลสุขภาพที่ทันสมัยเพื่อคนรักสุขภาพ ให้สามารถติดตามข้อมูลสุขภาพได้ทุกวันตลอด 24 ชั่วโมง

_ถือเป็นก้าวสำคัญของซัมซุง ในการนำเสนออุปกรณ์เสริมที่ไม่เพียงแต่ดูแลสุขภาพ แต่ยังเข้ากับไลฟ์สไตล์ของผู้คนในยุคดิจิทัลได้อย่างลงตัว Samsung Galaxy Ring จะเปลี่ยนวิธีที่คุณดูแลสุขภาพและเปิดประสบการณ์ใหม่ที่เชื่อมต่อคุณกับชีวิตที่ดีขึ้นในทุกๆ ด้าน_

มีหลายไซซ์ให้เลือก

มีไซซ์ให้เลือกทั้งหมด 8 ไซซ์ ได้แก่ ไซซ์ 06 ถึง 13 ผู้ที่สนใจสามารถเลือกซื้อ Galaxy Ring ได้แล้วที่ Samsung Experience Stores หรือตัวแทนจำหน่ายชั้นนำทั่วประเทศ และสั่งซื้อทางร้านจำหน่ายออนไลน์อย่างเป็นทางการของซัมซุง

วางจำหน่ายแล้ว

**พร้อมจำหน่ายแล้ววันนี้ในประเทศไทย ในราคาเริ่มต้นที่ 14,900 บาท มีให้เลือก 3 สี ได้แก่ สีดำ (Titanium Black) สีเงิน (Titanium Silver) และสีทอง (Titanium Gold)**

**ทีมข่าวสดไอที**  
_ภาพ /ซัมซุง_