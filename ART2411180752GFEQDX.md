---
layout: post
code: "ART2411180752GFEQDX"
origin_url: "https://www.khaosod.co.th/entertainment/news_9510458"
image: "https://github.com/user-attachments/assets/fdad512f-7aec-437c-8aa3-ca6d0eeef714"
title: "เขากินสเต๊กฉันกินปลาร้า กบ ปภัสรา เปิดชีวิตคู่25ปี เอ๋ พรเทพ รักต่างขั้วเผยใครพ่อสื่อ"
description: "เขาไฮโซนักเรียนนอก เราเด็กบ้านนอก เขากินสเต๊ก ฉันชอบกินปลาร้าคั่กๆดำๆ กบ ปภัสรา เปิดชีวิตแต่งงาน 25 ปี เอ๋ พรเทพ รักต่างขั้ว ฝ่ายชายงงไม่เคยเจอแบบนี้"
category: "ENTERTAINMENT"
language: "th"
date: 2024-11-18T07:57:01.508Z
---

# เขากินสเต๊กฉันกินปลาร้า กบ ปภัสรา เปิดชีวิตคู่25ปี เอ๋ พรเทพ รักต่างขั้วเผยใครพ่อสื่อ

[![เขากินสเต๊กฉันกินปลาร้า กบ ปภัสรา เปิดชีวิตคู่25ปี เอ๋ พรเทพ รักต่างขั้วเผยใครพ่อสื่อ](https://www.khaosod.co.th/wpapp/uploads/2024/11/kobpapaspornthep25th1811679998.jpg "เขากินสเต๊กฉันกินปลาร้า กบ ปภัสรา เปิดชีวิตคู่25ปี เอ๋ พรเทพ รักต่างขั้วเผยใครพ่อสื่อ")](https://www.khaosod.co.th/wpapp/uploads/2024/11/kobpapaspornthep25th1811679998.jpg)

เขาไฮโซนักเรียนนอก เราเด็กบ้านนอก เขากินสเต๊ก ฉันชอบกินปลาร้าคั่กๆดำๆ กบ ปภัสรา เปิดชีวิตแต่งงาน 25 ปี เอ๋ พรเทพ รักต่างขั้ว ฝ่ายชายงงไม่เคยเจอแบบนี้ เผยใครพ่อสื่อ

ตั๊ก มยุรา พิธีกร เผยคลิป กบ ปภัสรา ในรายการมยุราหาเรื่องเมาท์ มาพูดคุยเรื่องราวความรักต่างขั้วกับสามี เอ๋ พรเทพ

_**อีกตำนานซินเดอเรลล่าเมืองไทย ถามถึงเรื่องชีวิตคู่ไปเจอกันได้อย่างไร**_ กบ ปภัสรา เล่าว่า อายิ่งพันธ์ มนะสิการ อดีตรมว.วิทยาศาสตร์ฯ ส.ส.พิษณุโลก แนะนำให้ พอบอก เอ๋ พรเทพ เตชะไพบูลย์ รมช.วิทยาศาสตร์ฯ เขาเป็นไฮโซ เราเป็นพวกเต้นกินรำกิน เขาไม่มาสนใจเราหรอก เหมือนฟ้ากับดิน เขาเป็นนักเรียนนอก เราเด็กบ้านนอก

[![](https://www.khaosod.co.th/wpapp/uploads/2024/11/kobpapaspornthep25th1811676.jpg)](https://www.khaosod.co.th/wpapp/uploads/2024/11/kobpapaspornthep25th1811676.jpg)

_“เจอกันครั้งแรก ที่ร้านอาหาร กบ เอง ก็ไม่ปิ๊ง_ กบ ก็กำลังยุ่งจะเปิดกล้องละคร มัสยา มาที่ร้านบ่อย กบ _มีข้อแม้ ห้ามถูกเนื้อต้องตัว เราคนโบราณ ถ้าถูกหนูตบเลย พอจะคุยนาน หนูก็บอกชอบก็ให้แม่มาขอ แกก็งง บอก 10 ปีที่แกเป็นโสด แกไม่เคยเจอแบบนี้_ _วันที่แกมาขอ แกบอก คนนี้คือแม่ของลูก”_

ADVERTISEMENT

“หนูจะบอกเลยทำกับข้าวไม่เป็นนะ ไม่ใช่แม่บ้านแม่เรือน ไม่หวาน ไม่โรแมนติก แกก็บอกไม่ได้ต้องการ กบ อายุ 30 กว่า แกอายุมากกว่ากบ 16 ปี แกก็ผ่านโลกผ่านอะไรมา เราก็เหมือนขบวนสุดท้ายเหมือนกัน แกก็สอนชีวิตคู่จะรอดหรือไม่รอดอยู่ที่คนสองคน”

[![](https://www.khaosod.co.th/wpapp/uploads/2024/11/kobpapaspornthep25th1811671.jpg)](https://www.khaosod.co.th/wpapp/uploads/2024/11/kobpapaspornthep25th1811671.jpg)

“แกก็พาไปหาแม่แก บอก เอ๋ จะแต่งงาน แต่ไม่มีงานแต่ง จะเอาพ่อแม่ไปคุยกับพ่อแม่กบ แล้วค่อยแถลงข่าว แม่พี่เอ๋น่ารักบอกไม่ได้ ยังไงก็ต้องมีให้ถูกต้อง ”

_“เอาฤกษ์สะดวกพี่เอ๋ 19 สิงหาคม บอกไม่ได้ บวงสรวงละคร มัสยา จะมาแต่งอะไรวันนี้ เขาบอกเออวันนี้แหละ บวงสรวงเสร็จแล้วก็มาแต่ง ”_

[![](https://www.khaosod.co.th/wpapp/uploads/2024/11/kobpapaspornthep25th18116711.jpg)](https://www.khaosod.co.th/wpapp/uploads/2024/11/kobpapaspornthep25th18116711.jpg)

_“ตอนเช้าไม่ได้แต่งตัว เคยฝันตั้งแต่เด็ก ใส่ชุดไทยตอนเช้า รดน้ำสังข์อย่างดี นั่งตั่งสวยงาม ตอนเย็นใส่ชุด ไม่มี ไอ้ที่ฝันกับจริงไม่เหมือนกัน สเป๊กผู้ชายสูงยาวเข่าดี ญี่ปุ่นหน่อยๆ ตี๋นิดๆ มันใช่มั้ยล่ะที่มาเนี่ย แต่มันโอเคไง”_

“พี่เอ๋ เป็นคนตลก อารมณ์ดี มีความรับผิดชอบ เป็นผู้ชายที่น่ารัก ทำกับข้าว หนูอยู่กับเขามา 24 ปีนะ หนูนั่งเฉยๆ บนโต๊ะอาหาร เขาก็จะไปซื้อวัตถุดิบ เย็นนี้จะทานอะไร เราเป็นผู้หญิงบ้านนอก ก็ทำได้แกงส้มผักบุ้ง ผักกระเฉด แต่เขากินไม่ได้ เขากินสเต๊ก พาสต้า คนละเทสต์กัน ”

“แต่งงานใหม่ๆ เราเป็นคนกินปลาร้ามาก แต่พี่เอ๋ ไม่กินเหม็น แต่เราไม่กินเนื้อ เราชอบกินปลาร้าดำๆ คั่กๆ อย่าตำส้มตำแบบผู้ดีไม่ได้ จนแกชินกลิ่น เราก็ให้เขาเอาเนื้อขึ้นโต๊ะ ได้ _เจอกันคนละครึ่ง ก็อยู่กันมา”_

[![](https://www.khaosod.co.th/wpapp/uploads/2024/11/kobpapaspornthep25th18116712.jpg)](https://www.khaosod.co.th/wpapp/uploads/2024/11/kobpapaspornthep25th18116712.jpg)

**ชมรายการเต็ม**