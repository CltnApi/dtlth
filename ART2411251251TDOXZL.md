---
layout: post
code: "ART2411251251TDOXZL"
origin_url: "https://www.matichon.co.th/politics/news_4919975"
image: "https://github.com/user-attachments/assets/b310498e-2937-413c-a2a5-3d9bd032641a"
title: "ปชน. ขุดสถิติเทียบ ‘เพื่อไทย’ โวคะแนนนิยมเพิ่มขึ้น แม้ไม่สมหวังได้นั่ง นายกอบจ.อุดร"
description: "พรรคประชาชน ขุดสถิติคะแนนนิยมคนอุดร เทียบ “เพื่อไทย” โว โตแล้ว-โตอยู่-โตต่อ แม้ไม่สมหวังได้นั่ง นายกอบจ.อุดร แต่แต้มสะสมเพิ่มขึ้นน่าพอใจ"
category: "POLITICS"
language: "th"
date: 2024-11-25T13:07:05.111Z
---

# ปชน. ขุดสถิติเทียบ ‘เพื่อไทย’ โวคะแนนนิยมเพิ่มขึ้น แม้ไม่สมหวังได้นั่ง นายกอบจ.อุดร

[![นายกอบจ.อุดร](https://www.matichon.co.th/wp-content/uploads/2024/11/1730618337305-1.jpg "นายกอบจ.อุดร")](https://www.matichon.co.th/wp-content/uploads/2024/11/1730618337305-1.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**พรรคประชาชน ขุดสถิติคะแนนนิยมคนอุดร เทียบ “เพื่อไทย” โว โตแล้ว-โตอยู่-โตต่อ แม้ไม่สมหวังได้นั่ง นายกอบจ.อุดร แต่แต้มสะสมเพิ่มขึ้นน่าพอใจ**

**นายกอบจ.อุดร** – เมื่อวันที่ 25 พฤศจิกายน **พรรคประชาชน** โพสต์กราฟสถิติผลการเลือกตั้งนายก อบจ.อุดรธานี เทียบให้เห็นถึงคะแนนนิยมของพรรคประชาชนและพรรคเพื่อไทย ซึ่งเป็นพรรคคู่แข่งทางการเมือง พร้อมระบุว่า

**โตแล้ว-โตอยู่-โตต่อ จากอนาคตใหม่ถึงพรรคประชาชน เราเติบโตไม่หยุดในอุดรธานี!**

ผลการเลือกตั้งนายก อบจ. ในจังหวัดอุดรธานีเมื่อวันอาทิตย์ที่ 24 พฤศจิกายนที่ผ่านมา แม้เราจะยังไม่ได้รับความไว้วางใจจากพี่น้องประชาชนเพียงพอที่จะได้เข้าไปบริหาร อบจ. แต่ชาวอุดรธานีที่หันมาเลือกพรรคประชาชน ก็เพิ่มจำนวนขึ้นอย่างน่าพอใจ

จากการเลือกตั้งครั้งแรกของพรรคอนาคตใหม่ เมื่อปี 2562 พรรคอนาคตใหม่ได้รับคะแนนความนิยม 148,850 คะแนน คิดเป็นร้อยละ 17.92 ของผู้มาใช้สิทธิ์เลือกตั้ง และไม่ได้ สส. เขตแม้แต่คนเดียว

ในการเลือกตั้ง อบจ.อุดรธานี ปี 2563 คณะก้าวหน้าส่งนายฐานวัฒน์ ธนาธัญญพิชญ์ ลงสมัครรับเลือกตั้ง ได้รับคะแนน 185,804 คะแนน คิดเป็นร้อยละ 26.74 ของผู้มาใช้สิทธิ์

ในการเลือกตั้งทั่วไป ปี 2566 ที่ผ่านมา พรรคก้าวไกลได้รับคะแนน 295,097 คะแนน คิดเป็นร้อยละ 35.03 ของผู้มาใช้สิทธิ์ และได้ สส. เขต 1 จำนวน 1 คน คือ สส. เคน ณัฐพงษ์ พิพัฒน์ไชยศิริ

ในการเลือกตั้ง อบจ.ปี 2567 พรรคประชาชนส่ง **นายคณิศร ขุริรัง** ลงสมัครรับเลือกตั้ง ได้รับคะแนน 268,675 คะแนน คิดเป็นร้อยละ 41.53 ของผู้มาใช้สิทธิ์

แม้เรายังไม่สามารถชนะพรรคเพื่อไทยได้ในจังหวัดอุดรธานี แต่ทุกการเลือกตั้งคือโอกาสของการเปลี่ยนแปลง เราจะทำงานหนักขึ้น ออกนโยบายที่ตรงใจ ตอบโจทย์ประชาชนให้มากขึ้น เพื่อเอาชนะใจพี่น้องประชาชนอุดรธานี และประชาชนคนไทยทั่วประเทศ

แล้วพบกันในการเลือกตั้งครั้งต่อไป!

![](https://www.matichon.co.th/wp-content/uploads/2024/11/S__22274222_0-771x1024.jpg)

![](https://www.matichon.co.th/wp-content/uploads/2024/11/S__22274220_0-1024x1024.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)