---
layout: post
code: "ART2411281217M4QJ3M"
origin_url: "https://www.khaosod.co.th/entertainment/news_9526076"
image: "https://github.com/user-attachments/assets/b1c04bbb-864a-437e-9ce2-c54ecd08d256"
title: "‘เชียร์ ฑิฆัมพร’ รับคุยสาวนอกวงการ เคลียร์คนมองว่าหลอกลวง ทำผู้ชายเสียเวลาหลายปี"
description: "‘เชียร์ ฑิฆัมพร’ รับคุยสาวนอกวงการ ให้ชัวร์แล้วจะเปิด แปลกใจเจอความคิดเห็น เหมือนตนเป็นคนหลอกลวง มีมองเสียเวลาคบผู้ชายตั้งนาน "
category: "ENTERTAINMENT"
language: "th"
date: 2024-11-28T12:46:42.297Z
---

# ‘เชียร์ ฑิฆัมพร’ รับคุยสาวนอกวงการ เคลียร์คนมองว่าหลอกลวง ทำผู้ชายเสียเวลาหลายปี

[![‘เชียร์ ฑิฆัมพร’ รับคุยสาวนอกวงการ เคลียร์คนมองว่าหลอกลวง ทำผู้ชายเสียเวลาหลายปี](https://www.khaosod.co.th/wpapp/uploads/2024/11/Cheerny-1.jpg "‘เชียร์ ฑิฆัมพร’ รับคุยสาวนอกวงการ เคลียร์คนมองว่าหลอกลวง ทำผู้ชายเสียเวลาหลายปี")](https://www.khaosod.co.th/wpapp/uploads/2024/11/Cheerny-1.jpg)

‘เชียร์ ฑิฆัมพร’ รับคุยสาวนอกวงการ ให้ชัวร์แล้วจะเปิด แปลกใจเจอความคิดเห็น เหมือนตนเป็นคนหลอกลวง ทำผู้ชายเสียเวลาหลายปี

คอนเฟิร์มเอง สำหรับรักครั้งใหม่ ของนักแสดงสาว **‘เชียร์ ฑิฆัมพร’** ว่ากำลังคุยกับ สาวนอกวงการคนหนึ่ง ซึ่งยังไม่พร้อมบอกว่าเป็นใคร แต่ก็ไม่ได้ปิดบัง รู้ก็ได้ไม่รู้ก็ได้

ล่าสุด **เชียร์ ฑิฆัมพร** มาร่วมงาน Cheers to PRYYA’s 10th Anniversary เฉลิมฉลองเทศกาลแห่งความสุขพร้อมการก้าวผ่านปีที่ 10 ของ PRYYA ด้วยคอลเล็กชั่น ‘Cheers to Pryya’ ที่ PRYYA Boutique, Gaysorn Village กรุงเทพมหานคร

![](https://www.khaosod.co.th/wpapp/uploads/2024/11/Cheerny-1.png)

หลังจบงานแถลงข่าว เชียร์ ให้สัมภาษณ์ เปิดใจถึงความรักครั้งใหม่ และเรื่องข่าวลือเพื่อนสนิทอย่าง **เกรซ กาญจน์เกล้**า เตรียมตัวลงประกวดเวทีนางงามในเวทีใหญ่ระดับประเทศ

**ตอนนี้หัวใจเป็นยังไง?**  
“มีคนคุยนะ (ไม่เปิด?) ให้เป็นเรื่องปกติไป เปิดไม่เปิดเอาจริงๆ ที่ผ่านมาก็ไม่ได้ตั้งใจเปิดหรือไม่เปิด ไม่ใช่อยู่ดีๆ มาแกรนโอเพ่นนิ่ง เป็นฟีลนั้น”

ADVERTISEMENT

**เพื่อนบางคนก็ไม่รู้?**  
“จริง ที่เราคุยเนี่ยเป็นเรื่องบุคคลกับบุคคลเนอะ ให้มันชัวร์ในการไปไหน มาไหนกับกลุ่มเพื่อนนี่จะอีกกลุ่มหนึ่ง เอาสต็ปของคนสองคนก่อน เชียร์เป็นคนคุยนานค่ะ ศึกษาแต่ละคนต้องใช้เวลามากๆ ค่ะ (ถูกใจอะไรถึงเป็นคนพิเศษ?) สบายใจ เราชอบคนที่ทำอะไรหลายๆ อย่าง และทุกคนก็คงจะชอบใครที่สบายใจแค่นั้นเอง”

**มีโอกาสไปเจอครอบครัวไหม?**  
“เพื่อนยังไม่เจอเลยตอนนี้ เจอบางคนยังไม่ครบทุกกลุ่มเลย”

**เชียร์คุยอยู่กับผู้หญิงหรือผู้ชาย?**  
“ผู้หญิง (ใช่คนในงานไหม?) ไม่ใช่ ไม่ได้อยู่ในงานนี้ค่ะ หลายคนจับตามองรักครั้งนี้?) จริงเหรอ (หัวเราะ) (มีโอกาสเปิดไหม?) ไปเรื่อยๆ ดีกว่า ไม่รีบๆ หมายถึงรู้ก็ได้ ไม่รู้ก็ไม่เป็นไร“

**คนนี้คือยังไง เจอแล้วใช่เลย?**  
“อืม อย่างที่บอกมันมีนิสัยบางอย่างต้องศึกษากัน เชียร์ไม่ใช่คนที่คุยแป๊บเดียวแล้วคบเป็นแฟนเลย บางอย่างเขาไม่เข้ากับเราและบางอย่างเราก็ไม่เข้ากับเขา ก็เลยเป็นที่มาว่าทำไมต้องศึกษานาน“

**มุมมองความรักเปลี่ยนไปไหม?**  
“ไม่ได้เปลี่ยนนะ เรื่องแรกท่ืตั้งไว้คือความสบายใจ ทีนี้ถ้าไม่ใช่คนนี้แล้วเป็นผู้ชายก็คุยนะ ไม่ได้หมายความว่าจะตัดผมแล้วจะคบผู้หญิงอย่างเดียว ไม่ใช่อย่างนั้น เคยพูดแล้วว่าเราคบคนที่ความสบายใจ และไม่ว่าคนนั้นจะเป็นผู้หญิงหรือผู้ชาย มันอยู่ที่ข้างในจริงๆ

ก็มีบางความเห็นที่ได้เห็นได้ดูก็รู้สึกแปลกใจ ที่บอกว่าเชียร์คบผู้ชาย แล้วทำเขาเสียเวลาไปตั้งนาน ถ้าจะเสียเวลาก็คือจะต้องจบกันไม่ดี และพูดเหมือนเชียร์ไปหลอกลวงเขา คนบ้าอะไรจะไปคบกับเขาสองสามปีแล้วรู้จักกันมาตั้งหลายปี การที่เราจะไม่ลงตัวกับใครมันเป็นเรื่องของเราสองคนค่ะ”

![](https://www.khaosod.co.th/wpapp/uploads/2024/11/Cheerny-1.png)

**ข่าวลือ เกรซ กาญจน์เกล้า เตรียมตัวลงประกวดเวทีนางงามในเวทีใหญ่ระดับประเทศ?**

“เกรซ กาญจน์เกล้าเขามีมงตอนเด็ก และได้ข่าวเขาจะไปประกวดเวทีใหญ่ ถ้าเพื่อนไปจริงๆ ยินดีเชียร์นะ (เพื่อนเหมาะไหม?) เหมาะสมมาก แล้วถ้าต้องไปอบบยูนิเวิร์สระดับโลก ระดับอินเตอร์ก็จะไปเชียร์เพื่อน แต่เพื่อนจะไหมเดี๋ยวให้เพื่อนมาตอบ”

**เห็นถาพเลยไหม เพื่อนเดินสับ?**  
“เห็นภาพ ไม่มีใครมีความสมควรเท่าเขาอีกแล้ว จะรับมงที่ใหญ่ ไม่มีใครนอกจาก เกรซ กรญจน์เกล้า นี่นะอย่าหาว่าลำเลิกบุญคุณ ตอนที่เขามาประกวดมิสทีนไทยแลนด์ เชียร์เป็นคนเขียนหัวบินว่าคนนี้คือมิสทีนไทยแลนด์ปีนั้น และเขาได้เพราะคำนี้ของเชียร์ (ผู้แจ้งเกิด?) ผู้มีพระคุณดีกว่า เพราะคิดว่าคณะกรรมการอาจจะเห็นว่าไม่เห็นบ้าง เพราะเราหลักแหลม ก็คือทำให้เขาได้มง”

**ล็อกมงไว้แต่แรก?**  
“ใช่ค่ะล็อกมง (หัวเราะ) (เขาต้องตอบแทนยังไงดี?) เค้าต้องทำทุกอย่างที่มี จะสวดมนต์ จะทำอะไรต้องระลึกถึงเชียร์คนแรก ก่อนครอบครัวด้วยนะ เพราะเชียร์คือผู้มีพระคุณที่ทำให้เขามีรายได้ทุกวันนี้”

**เขารู้ตัวไหมนะ?**  
“เขารู้ตัวค่ะ (หัวเราะ) ต่อหน้าเค้าเรียกมึงกูนะแต่ลับหลังเค้าเรียกคุณท่าน (หัวเราะ) ฉะนั้นครั้งนี้เชียร์ก็จะกล้าหัวกระดาษว่า MU เอ๊ยๆ ไม่จำกัดเวทีๆ“

เชียร์เพื่อนไหม?  
“เชียร์เลย เขาเหมาะจริงๆ (เรื่องติดตลกกลัวไหมกับภาพลักษณ์นางงาม?) ต้องบอกว่าอันนี้เป็นนางงามที่จริงใจ ติกแกรมนะ เขามาทำให้เด็กดูว่าติดแกรมเป็นยังไง ติดขำเวลาไหน เป็นมิติใหม่ค่ะ”

**รับบทเป็นพี่เลี้ยงมั้ย?**  
“เป็นจะเป็นพี่เลี้ยงที่ให้นางงามมาดูอีกทีหนึ่ง แล้วเขาน้องดูแลตัวเองด้วย เดี๋ยวให้เขาได้มงมาก่อนดีกว่า”