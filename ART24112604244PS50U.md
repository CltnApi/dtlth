---
layout: post
code: "ART24112604244PS50U"
origin_url: "https://www.khaosod.co.th/entertainment/news_9521296"
image: "https://github.com/user-attachments/assets/3ca4f2bb-9bce-4ffa-981b-6eaa82d7485a"
title: "แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต"
description: "‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิตของ ‘โจอี้ ภูวศิษฐ์’ บทพิสูจน์ความสำเร็จ สร้างโมเมนต์ความสุข-ความประทับใจ แฟนเพลงล้นฮอลล์"
category: "ENTERTAINMENT"
language: "th"
date: 2024-11-26T13:30:38.214Z
---

# แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต

[![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-1.jpg "แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต")](https://www.khaosod.co.th/wpapp/uploads/2024/11/joey_261167-1.jpg)

**‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิตของ ‘โจอี้ ภูวศิษฐ์’ บทพิสูจน์ความสำเร็จ สร้างโมเมนต์ความสุข-ความประทับใจ แฟนเพลงล้นฮอลล์**

ผ่านไปแล้ว สำหรับคอนเสิร์ตที่หลายคนยกให้เป็นหนึ่งในคอนเสิร์ตที่ดีที่สุดของปีนี้ สำหรับ **‘ออนซอนเดย์ โจอี้ ภูวศิษฐ์ คอนเสิร์ต’** เมื่อวันเสาร์ที่ 23 พฤศจิกายน ที่ผ่านมา ณ ธันเดอร์ โดม เมืองทองธานี สำหรับคอนเสิร์ตนี้ **‘โจอี้ ภูวศิษฐ์’** มาพร้อมกับตัวตนที่ทำให้เราสัมผัสได้ถึงความสามารถทางด้านดนตรีของโจอี้ได้อย่างดีเยี่ยม

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-11.jpg)

พร้อมจัดเต็มด้วยโปรดักชั่น แสงสีเสียง และกราฟิกที่ดีที่สุดในทุกซีน โดยผู้จัดมืออาชีพ **‘GAYRAY’** (เกเร) ภายใต้หน่วยงาน **‘GMM SHOW’** (จีเอ็มเอ็ม โชว์) และบทเพลงต่าง ๆ ที่นำมาร้อยเรียงเล่าการเดินทางในวงการดนตรี รวมถึงแขกรับเชิญที่ล้วนแล้วแต่มีความหมายกับโจอี้มาร่วมสร้างความสุขและความประทับใจให้กับคอนเสิร์ตครั้งนี้ไปด้วยกัน

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-8.jpg)

ประเดิมเปิดเวทีด้วยการปรากฏตัวของ **‘โจอี้ ภูวศิษฐ์’** กลางเวทีคอนเสิร์ตด้วยลุกส์สุดเท่ เริ่มด้วยเซ็ตเพลงฮิตหลายล้านวิวอย่าง หมาคาบเกิบ, ตะวันทอแสง, ปรากฎการณ์ผีเสื้อ และ เดือนชนเดือน ที่สนุกจนทำเอาเหล่าแฟนเพลงกรี๊ดกระหึ่มฮอลล์ตั้งแต่โชว์แรก และในคอนเสิร์ตครั้งนี้โจอี้ไม่ได้มาแค่คนเดียว ยังชวนแขกรับเชิญจากเวทีการประกวดร้องเพลง **The Voice Thailand** และยังเป็นศิลปินร่วมค่ายจีนี่ เรคคอร์ด มาร่วมโชว์ในคอนเสิร์ตครั้งนี้ นั่นก็คือ **‘เล็ก รัชเมศฐ์’**

ADVERTISEMENT

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-6.jpg)

โดยโจอี้และเล็กได้ร่วมกันร้องเพลงอย่าง โหยหา, เมษาจะกลับมา รวมถึงเพลง ใจเป็นนาย กายเป็นบ่าว ที่ทั้งคู่ได้โชว์สกิลล์เสียง จนผู้ชมขนลุกกันไปทั้งฮอลล์ ต่อด้วยโหมดเพลงแห่งความสนุกกับเพลง โอ๊ย, หัวใจสะออน และเพลงดังอย่าง สาริกาลิ้นทอง ทำเอาแฟน ๆ ร้องตามกันสนั่นฮอลล์ มาถึงแขกรับเชิญอีกหนึ่งคนที่มีความหมายต่อโจอี้ **‘เฟิด Slot Machine’** ที่มาร่วมร้องเพลง มนุษย์ต่างดาว และเพลง เคลิ้ม ซึ่งเป็นเพลงที่โจอี้นำไปร้องตอนประกวดจนทำให้เขาได้เป็นศิลปินในทุกวันนี้

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-7.jpg)

และอีกหนึ่งโชว์ที่ถือว่าเซอร์ไพรส์สุดๆ ที่โจอี้มาในลุกส์สุดเซ็กซี่กับเพลง Versace on The Floor ซึ่งถือเป็นร้องโชว์เพลงภาษาอังกฤษบนเวทีคอนเสิร์ตเป็นครั้งแรก พร้อมใส่ตัวตนความเป็นโจอี้ด้วยการเล่นพิณในเพลงนี้ด้วย ตามมาด้วยแขกรับเชิญสาวสวยดีกรีนางงามที่สะกดทุกสายตาคนดูอย่าง **‘อิงฟ้า วราหะ’** ที่เคยประกวดร้องเพลงบนเวที **The Voice Thailand** ในปีเดียวกัน มาร่วมสร้างสีสันให้คอนเสิร์ตนี้ได้อย่างดีเยี่ยม กับ แหล่ (อิงฟ้า) ต่อด้วยเพลง แฟนจ๋า และเพลงร้องแก้สนุก ๆ อย่างเพลง ยาใจคนจน และเพลง ไม่ใช่แฟนทำแทนไม่ได้ เรียกว่าถูกอกถูกใจแฟนๆ กันอย่างยกใหญ่

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-12.jpg)

จากนั้นโจอี้ขอจัดเต็มความสนุกพร้อมกับวงหมอลำตุ้มเติ่น ที่มาสร้างความม่วนจอยไปทั้งฮอลล์ กับเมดเลย์เพลงโจ๊ะๆ อย่าง คิดฮอดสาวฟังลำ, สาวจันทร์กั้งโกบ, คนบ้านเดียวกัน เรียกว่าทั้งเต้นทั้งร้องสะเทือนธันเดอร์ โดมกันเลยทีเดียว กลับสู่โหมดเพลงช้าในเวอร์ชั่นอะคูสติกสุดซึ้งที่มินิสเตจ พร้อมขนเพลงช้าสุดซึ้งของศิลปินในดวงใจที่เป็นต้นแบบในการเป็นศิลปินของโจอี้ ไม่ว่าจะเป็นเพลง ใจสั่งมา – โลโซ, ขอเช็ดน้ำตา – แคลช รวมถึงเพลงของพี่ชายสุดที่รักคนสนิทอย่าง ป๊อบ ปองกูล กับเพลง ปล่อย ก่อนจะไปเซิ้งสุดมันกันต่อกับเพลง วัดใจ, แดงกับเขียว, เสี่ยว เรียกว่าคอนเสิร์ตนี้มีครบทุกอารมณ์เลยก็ว่าได้ มาถึงซีนพิเศษกับเพลงฮิตอย่าง นะหน้าทอง มาพร้อมกับฝนกระดาษสีทองทั่วทั้งฮอลล์ และแสงสีโปรดักชั่นที่ส่งให้เพลงนี้สมบูรณ์และเต็มอิ่ม

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-10.jpg)

เดินทางมาถึงช่วงสุดท้ายของคอนเสิร์ตในบรรยากาศอบอุ่นซาบซึ้ง ซึ่งเป็นช่วงที่โจอี้ได้บอกเล่าเรื่องราวต่าง ๆ ในอดีต ทั้งขำ ทั้งเศร้า จนแฟน ๆ ในฮอลล์ถึงกับกลั้นน้ำตาไว้ไม่ไหว เรียกว่าเป็น **Magic Moment** ที่เรียบง่าย แต่ทรงพลัง พร้อมมอบ 2 เพลงที่มีเนื้อหาลึกซึ้งกินใจ อย่างเพลง ของตาย ซึ่งเป็นเพลงแรกที่ส่งเดโม่เข้าแกรมมี่ฯ และเป็นเพลงที่ไม่เคยร้องที่ไหนมาก่อน รวมทั้งเป็นเพลงที่บอกความรู้สึกทั้งหมดที่ออกมาจากใจของหนุ่ม **‘โจอี้’** ได้เป็นอย่างดี และยังเดินลงจากเวทีมาร้องเพลงนี้ท่ามกลางแฟน ๆ อย่างใกล้ชิดอีกด้วย ปิดท้ายด้วยเพลงฮิต ดวงเดือน ที่ทำให้แฟน ๆ ทั่วประเทศได้รู้จักกับผู้ชายชื่อ **‘โจอี้ ภูวศิษฐ์’**

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-9.jpg)

![แฟนล้นฮอลล์ ‘ออนซอนเดย์ โจอี้ ภูวศิษฐ์ คอนเสิร์ต’ คอนเสิร์ตแรกครั้งใหญ่ในชีวิต](https://www.khaosod.co.th/wpapp/uploads/2024/11/joey_261167-5.jpg)**‘ออนซอนเดย์ โจอี้ ภูวศิษฐ์ คอนเสิร์ต’** เป็นอีกหนึ่งคอนเสิร์ตคุณภาพที่พิสูจน์ให้เห็นแล้วว่า **‘โจอี้ ภูวศิษฐ์’** ศิลปินเลือดอีสานขวัญใจมหาชนที่เต็มเปี่ยมไปด้วยความสามารถทางด้านดนตรี ที่มาพร้อมกับตัวตนที่ทุกคนยอมรับ และยกให้เป็นคอนเสิร์ตที่ดีที่สุดที่จะติดอยู่ในใจของทุกคนไปอีกนาน  
สามารถติดตามรายละเอียดเพิ่มเติมได้ที่ FB – Eyphuwasit / genierecords และทางช่องทางของ ‘GMM SHOW’ ได้ที่ FB / IG / TikTok – gmmshow และ X – gmmshow\_th