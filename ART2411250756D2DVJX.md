---
layout: post
code: "ART2411250756D2DVJX"
origin_url: "https://www.khaosod.co.th/sports/news_9520330"
image: "https://github.com/user-attachments/assets/ce61264e-ea3b-4b9c-9355-dc1d8dc20746"
title: "โค้ชง้วน ไม่เคยประมาทกับทุกเกม ชมโคราชสู้ด้วยหัวใจยัดเยียดความปราชัยให้บีจี"
description: "โค้ชง้วน สุรชัย จตุรภัทรพงศ์ กุนซือบีจี ปทุม ยูไนเต็ด ยืนยันไม่เคยประมาทในทุกเกม แต่ต้องยอมรับการเล่นแบบสู้ถวายหัวของนครราชสีมาช่วยสวาทแคทคว้าชัย"
category: "SPORTS"
language: "th"
date: 2024-11-25T08:02:28.404Z
---

# โค้ชง้วน ไม่เคยประมาทกับทุกเกม ชมโคราชสู้ด้วยหัวใจยัดเยียดความปราชัยให้บีจี

[![โค้ชง้วน ไม่เคยประมาทกับทุกเกม ชมโคราชสู้ด้วยหัวใจยัดเยียดความปราชัยให้บีจี](https://www.khaosod.co.th/wpapp/uploads/2024/11/Surachai.jpg "โค้ชง้วน ไม่เคยประมาทกับทุกเกม ชมโคราชสู้ด้วยหัวใจยัดเยียดความปราชัยให้บีจี")](https://www.khaosod.co.th/wpapp/uploads/2024/11/Surachai.jpg)

โค้ชง้วน สุรชัย จตุรภัทรพงศ์ กุนซือบีจี ปทุม ยูไนเต็ด ยืนยันไม่เคยประมาทในทุกเกม แต่ต้องยอมรับการเล่นแบบสู้ถวายหัวของนครราชสีมาช่วยสวาทแคทคว้าชัย

โค้ชง้วน สุรชัย จตุรภัทรพงศ์ หัวหน้าผู้ฝึกสอน “เดอะ แรบบิท” บีจี ปทุม ยูไนเต็ด พาลูกทีมออกไปแพ้ “สวาทแคท”นครราชสีมา เอฟซี 0-1 ฟุตบอลรีโว่ ไทยลีก 2024-25 ที่สนามเฉลิมพระเกียรติ 80 พรรษา จ.นครราชสีมา เมื่อ 24 พ.ย.

กุนซืเดอะ แรบบิท กล่าวหลังเกมว่า ” ไทยลีกมันยากทุกเกมอยู่แล้ว ยืนยันว่าไม่เคยประมาทกับทุกเกมอยู่แล้ว แต่เกมที่ผ่านมาต้องชมโคราชที่มาด้วยหัวจิตหัวใจ เรามีจังหวะยิงเยอะ แต่ไม่เป็นประตู ซึ่งพวกเขาเป็นทีมที่ยากสำหรับคนที่มาเยือนเสมอ”

“ส่วนตัวผมเองไม่ได้รู้สึกผิดหวังอะไรมากมาย แต่แฟนบอลที่มาสนามในวันนี้ต้องขอโทษด้วย วันนี้อาจทำผลงานไม่ถูกใจแฟนบอล เพราะเดินทางมาไกล แต่ฟุตบอลยังมีอีกหลายเกม”

สำหรับโปรแกรมนัดต่อไป บีจี ปทุม ยูไนเต็ด มีคิวเปิดบีจี สเตเดียม พบ ทรู แบงค็อก ยูไนเต็ด วันที่ 1 ธ.ค. เวลา 19.00 น.