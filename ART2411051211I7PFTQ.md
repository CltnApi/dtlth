---
layout: post
code: "ART2411051211I7PFTQ"
origin_url: "https://www.khaosod.co.th/sports/news_9491884"
image: "https://github.com/user-attachments/assets/c5b9e295-3845-4519-aeb5-a918e01ef006"
title: "โมโตจีพี เคาะแล้ว สังเวียนสนามสุดท้าย แทน บาเลนเซีย"
description: "ฝ่ายจัดการแข่งขันจักรยานยนต์ทางเรียนชิงแชมป์โลก หรือ โมโตจีพี ออกมาคอนเฟิร์มแล้ว ว่าจะใช้สนาม เซอร์กิต เด บาร์เซโลนา-กาตาลุนญา"
category: "SPORTS"
language: "th"
date: 2024-11-05T12:16:17.974Z
---

# โมโตจีพี เคาะแล้ว สังเวียนสนามสุดท้าย แทน บาเลนเซีย

[![โมโตจีพี เคาะแล้ว สังเวียนสนามสุดท้าย แทน บาเลนเซีย](https://www.khaosod.co.th/wpapp/uploads/2024/11/motogp.jpg "โมโตจีพี เคาะแล้ว สังเวียนสนามสุดท้าย แทน บาเลนเซีย")](https://www.khaosod.co.th/wpapp/uploads/2024/11/motogp.jpg)

ฝ่ายจัดการแข่งขันจักรยานยนต์ทางเรียนชิงแชมป์โลก หรือ โมโตจีพี ออกมาคอนเฟิร์มแล้ว ว่าจะใช้สนาม เซอร์กิต เด บาร์เซโลนา-กาตาลุนญา เป็นสังเวียนในสนามสุดท้ายของฤดูกาล

ก่อนหน้านี้ การแข่งขันสนามสุดท้ายของศึก โมโตจีพี ฤดูกาลนี้ จะไปปิดฉากกันที่ บาเลนเซีย ประเทศสเปน

อย่างไรก็ตามฝ่ายจัดการแข่งขันจำเป็นต้องเปลี่ยนแปลงแผนดังกล่าว หลังเมืองบาเลนเซียต้องเจอกับภัยน้ำท่วมคาั้งใหญ่ที่ส่งผลกระทบไปทั่วภูมิภาคอย่างหนัก

และล่าสุดทางฝ่ายจัดการแข่งขันได้ออกมาประกาศแล้วว่าจะใช้สนาม เซอร์กิต เด บาร์เซโลนา-กาตาลุนญา แทน โดยจะแข่งขันในระหว่างวันที่ 15-17 พ.ย. นี้

โดยทางฝ่ายจัดการแข่งขันให้เหตุผลที่เลือกสนามนี้ ว่า เป็นตัวเลือกที่ดีที่สุดเท่าที่เป็นไปได้สำหรับแฟนๆที่ได้วางแผนมาชมการแข่งขันที่บาเลนเซียในช่วงก่อนหน้านี้

ทั้งนี้การแข่งขันในสนามสุดท้ายจะเป็นการตัดสินตำแหน่งแชมป์โลก ระหว่าง ฮอร์เก มาร์ติน นักบิดชาวสเปน จากทีมพรามัก ที่มี 485 คะแนน และแชมป์เก่าอย่าง ฟรานเชสโก บันยายา ชาวอิตาเลียน จากทีมดูคาติ ที่มี 461 คะแนน