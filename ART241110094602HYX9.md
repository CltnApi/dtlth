---
layout: post
code: "ART241110094602HYX9"
origin_url: "https://www.khaosod.co.th/special-stories/news_9498928"
image: "https://github.com/user-attachments/assets/62a12889-abd7-4eca-a608-da09d8596d7c"
title: "'ณวัฒน์' ฟาดแรงวางยาสลบแมว 'แม่หยัว' ติงเอาเปรียบ-เบียดเบียนชีวิต"
description: "เดือดแรง 'ณวัฒน์ อิสรไกรศีล' ไม่สนับสนุน ทำละครแต่เบียดเบียนชีวิตแมว ฟาดละครดัง 'แม่หยัว' ไม่ยั้ง วางยาสลบ สัตว์ได้อะไรจากฉากแบบนี้?!"
category: "SPECIAL_STORIES"
language: "th"
date: 2024-11-10T09:51:28.765Z
---

# 'ณวัฒน์' ฟาดแรงวางยาสลบแมว 'แม่หยัว' ติงเอาเปรียบ-เบียดเบียนชีวิต

[!['ณวัฒน์' ฟาดแรงวางยาสลบแมว 'แม่หยัว' ติงเอาเปรียบ-เบียดเบียนชีวิต](https://www.khaosod.co.th/wpapp/uploads/2024/11/nawat101167-8.jpg "'ณวัฒน์' ฟาดแรงวางยาสลบแมว 'แม่หยัว' ติงเอาเปรียบ-เบียดเบียนชีวิต")](https://www.khaosod.co.th/wpapp/uploads/2024/11/nawat101167-8.jpg)

**เดือดระอุ ‘ณวัฒน์ อิสรไกรศีล’ ไม่สนับสนุน ทำละครแต่เบียดเบียนชีวิตแมว** **ฟาดละครดัง ‘แม่หยัว’ ไม่ยั้ง วางยาสลบ สัตว์ได้อะไรจากฉากแบบนี้?!**

ยังคงเป็นดราม่าร้อนแรงระอุในโซเชียลฯ ที่ยังคงถูกวิพากษ์วิจารณ์อย่างหนัก หลังจากละครแม่หยัว ใน EP.5 ปรากฏฉากของแมวดำ ที่มีอาการชักกระตุก ตาเหลือก ก่อนจะกระตุก และนอนแน่นิ่งไปคล้ายกับเสียชีวิต

**อ่านข่าวที่เกี่ยวข้องต่อ :**

[![](https://www.khaosod.co.th/wpapp/uploads/2024/11/nawat101167-10.jpg)](https://www.khaosod.co.th/wpapp/uploads/2024/11/nawat101167-10.jpg)

งานนี้เมื่อถูกเผยแพร่ออกไป จุดชนวนให้หลายคนเป็นห่วงน้องแมว และมองว่าเป็นการทารุณกรรมสัตว์ ดันแฮชแท็ก #แบนแม่หยัว ติดเทรนด์ X อันดับ1 ข้ามวัน

ต่อมาทางด้าน **“สันต์ ศรีแก้วหล่อ”** ผู้กำกับละคร เรื่องแม่หยัว ก็ได้ออกมาชี้แจงว่า ทุกขั้นตอนอยู่ภายใต้การดูแลของผู้เชี่ยวชาญ และแมวดำตัวดังกล่าวก็ฟื้นขึ้นมาปกติ แข็งแรงดี พร้อมให้ทีมโมเดลลิ่งนำไปตรวจสุขภาพ เพื่อนำผลตรวจมายืนยันให้สาธารณชนทราบอีกครั้ง

แต่จากคำชี้แจงที่เกิดขึ้นนั้น ยิ่งสร้างความไม่พอใจให้กับผู้คนในวงกว้าง ได้เกิดเสียงวิจารณ์ถึงความเหมาะสม

และสอบถามว่า มีวิธีอื่นที่ดีกว่านี้ ในการกระทำหรือไม่ เพราะต่อให้มีผู้เชี่ยวญชาญดูแล แต่การใช้ยาสลบนั้นมีผลกระทบตามหลายประการ

[![](https://www.khaosod.co.th/wpapp/uploads/2024/11/nawat101167.jpg)](https://www.khaosod.co.th/wpapp/uploads/2024/11/nawat101167.jpg)

เกี่ยวกับเรื่องนี้ ด้านคนดัง คนบันเทิง ต่างออกมาแสดงความคิดเห็นกันอย่างล้นหลาม หนึ่งในนั้น คือ **“ณวัฒน์ อิสรไกรศีล”** บอสเวทีประกวดมิสแกรนด์ฯ ที่ออกมาแสดงความคิดเห็นถึงดราม่าแม่หยัว ด้วยเช่นกัน

โดยระบุว่า **“ละครทีวีไม่จำเป็นต้องเอาเปรียบและเบียดเบียนชีวิตของแมว ชีวิตใครใครก็รัก แล้วแมวได้อะไรจากการมาเป็นส่วนหนึ่งในละคร นอกจากคนทำละครได้ความพึงพอใจ แต่แมวต้องเจ็บปวดทรมานไม่สามารถขัดขืนได้ จากการเอาเปรียบของคน”**

พร้อมกันนี้ยังแสดงความคิดเห็นโต้ตอบ กับทางด้านของผู้คนในโซเชียลฯ รัว ๆ อีกว่า **“หยุดสนับสนุนการทารุณกรรมสัตว์ทุกรูปแบบด้วยกันครับ”**  
**“แมวตัวนี้ อยู่ที่ไหนและใครดูแลอยู่ครับ”**  
**“คะนองบนการทารุณกรรม”**  
**“อย่าดูเลยครับเห็นคลิปแล้วเศร้ามาก”**

[![](https://www.khaosod.co.th/wpapp/uploads/2024/11/nawat101167-2.jpg)](https://www.khaosod.co.th/wpapp/uploads/2024/11/nawat101167-2.jpg)

