---
layout: post
code: "ART2411070946BX7D4X"
origin_url: "https://www.khaosod.co.th/breaking-news/news_9495052"
image: "https://github.com/user-attachments/assets/6beb715c-207f-4258-95e4-c3df5edc66cd"
title: "เปิดผลสอบปากคำ ทนายตั้ม และ เมีย ตำรวจไม่ให้ประกัน คืนนี้นอนคุก"
description: "เปิดผลสอบปากคำ ทนายตั้ม และ เมีย ให้การปฏิเสธทุกข้อหา ตำรวจไม่อนุญาตให้ประกัน คืนนี้นอนห้องขังกองปราบฯ รอส่งฝากขังศาลอาญา"
category: "HOT_NEWS"
language: "th"
date: 2024-11-07T09:51:24.467Z
---

# เปิดผลสอบปากคำ ทนายตั้ม และ เมีย ตำรวจไม่ให้ประกัน คืนนี้นอนคุก

[![เปิดผลสอบปากคำ ทนายตั้ม และ เมีย ตำรวจไม่ให้ประกัน คืนนี้นอนคุก](https://www.khaosod.co.th/wpapp/uploads/2024/11/tum-2.jpg "เปิดผลสอบปากคำ ทนายตั้ม และ เมีย ตำรวจไม่ให้ประกัน คืนนี้นอนคุก")](https://www.khaosod.co.th/wpapp/uploads/2024/11/tum-2.jpg)

**เปิดผลสอบปากคำ ทนายตั้ม และ เมีย ให้การปฏิเสธทุกข้อหา ตำรวจไม่อนุญาตให้ประกัน คืนนี้นอนห้องขังกองปราบฯ รอส่งฝากขังศาลอาญา**

เมื่อเวลา 15.00.น. วันที่ 7 พ.ย.2567 ตำรวจกองปราบปรามควบคุมตัว **ทนายตั้ม** พร้อมภรรยา เข้ามาดำเนินคดีที่กองบังคับการปราบปราม **พล.ต.ต.สุวัฒน์ แสงนุ่ม** รองผบช.ก.พร้อมด้วยพนักงานสอบสวน กก.3 บก.ป. เข้าแจ้งข้อกล่าวหาให้ผู้ต้องหาทั้งสองได้รับทราบ รวม 4 ข้อหา ตามหมายจับศาลอาญา คดีฉ้อโกง , ฟอกเงิน และร่วมกันฟอกเงิน และสมคบฟอกเงิน

ส่วน **นางปทิตตา เบี้ยบังเกิด** ในข้อหาร่วมกันฟอกเงิน ก่อนเริ่มสอบทำการสอบปากคำทั้งคู่ทันที โดยนำตัวแยกสอบสวน

ต่อมาหลังการสอบปากคำผ่านไปประมาณ 1 ชั่วโมง มีรายงานว่า **ทนายตั้มและภรรยาให้การปฎิเสธตลอดทุกข้อกล่าวหา** ซึ่งหลังสอบปากคำเสร็จสิ้นแล้ว พนักงานสอบสวนไม่อนุญาติให้ประกันตัว เนื่องจากในหมายจับ ระบุมีหลักฐานตามสมควรว่า ได้หรือน่าจะทำความผิดอาญา ซึ่งมีอัตราโทษจำคุกสูงเกิน 3 ปี, ได้หรือน่าจะกระทำความผิดอาญาและมีเหตุอันควรเชื่อว่าจะไปยุ่งเหยิงพยานหลักฐาน ก่อให้เกิดอันตรายประการอื่น  
[![](https://www.khaosod.co.th/wpapp/uploads/2024/11/S__395919387-696x464.jpg)](https://www.khaosod.co.th/wpapp/uploads/2024/11/S__395919387.jpg)

หลังจากนี้เมื่อเสร็จสิ้นขั้นตอนทุกอย่าง ต้องนำตัวผู้ต้องหาคุมขังไว้ที่กองปราบฯ คาดว่าในวันพรุ่งนี้ (8พ.ย.) พนักงานสอบสวนจะนำตัวผู้ต้องหาทั้งสองไปฝากขังต่อศาลอาญา ถ.รัชดาฯต่อไป

ขณะเดียวกันมีรายงานด้วยว่า เจ้าหน้าที่ชุดจับกุมยังนำ ทรัพย์สินของทนายตั้ม ที่อายัดมาได้จากบ้านพักหรูย่านตลิ่งชัน หลังจากก่อนหน้านำหมายศาลเข้าทำการตรวจค้นไปเมื่อช่วงบ่ายที่ผ่านมา ก่อนนำมาส่งมอบให้พนักงานสอบสวน ที่กองบังคับการปราบปราม  
[![](https://www.khaosod.co.th/wpapp/uploads/2024/11/S__12746772_0-696x522.jpg)](https://www.khaosod.co.th/wpapp/uploads/2024/11/S__12746772_0.jpg)

สำหรับทรัพย์สินที่เจ้าหน้ายึดมาได้มีทั้งกระเป๋าแบรนด์เนม และเครื่องประดับมีค่าอีกหลายสิบรายการ เพื่อนำมาตรวจสอบว่าได้มาจากการกระทำความผิดตามข้อหาที่แจ้งไปก่อนหน้านี้หรือไม่