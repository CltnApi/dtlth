---
layout: post
code: "ART2411050856KUC2VI"
origin_url: "https://www.khaosod.co.th/special-stories/news_9491179"
image: "https://github.com/user-attachments/assets/c55dbbf0-635a-4206-9ce1-2e0e940c894b"
title: "สุสาน แจงไม่มีส่วนเกี่ยวข้อง พิธีซื้อที่ สะเดาะเคราะห์ต่อชีวิต หมอดูฮวงจุ้ย คนดัง"
description: "สุสาน แจงไม่มีส่วนเกี่ยวข้อง พิธีซื้อที่ สะเดาะเคราะห์ต่อชีวิต หมอดูฮวงจุ้ย คนดัง หลังมีผู้เสียหายออกมาร้องเรียนสูญเงินกว่า 60 ล้าน "
category: "SPECIAL_STORIES"
language: "th"
date: 2024-11-05T11:06:17.223Z
---

# สุสาน แจงไม่มีส่วนเกี่ยวข้อง พิธีซื้อที่ สะเดาะเคราะห์ต่อชีวิต หมอดูฮวงจุ้ย คนดัง

[![สุสาน แจงไม่มีส่วนเกี่ยวข้อง พิธีซื้อที่ สะเดาะเคราะห์ต่อชีวิต หมอดูฮวงจุ้ย คนดัง](https://www.khaosod.co.th/wpapp/uploads/2024/11/tomb3.jpg "สุสาน แจงไม่มีส่วนเกี่ยวข้อง พิธีซื้อที่ สะเดาะเคราะห์ต่อชีวิต หมอดูฮวงจุ้ย คนดัง")](https://www.khaosod.co.th/wpapp/uploads/2024/11/tomb3.jpg)

**สุสาน แจงไม่มีส่วนเกี่ยวข้อง พิธีซื้อที่ สะเดาะเคราะห์ต่อชีวิต หมอดูฮวงจุ้ย คนดัง หลังมีผู้เสียหายออกมาร้องเรียนสูญเงินกว่า 60 ล้าน**

จากกรณี อาจารย์ฮวงจุ้ยดัง ที่กำลังเป็นข่าวใหญ่มีผู้เสียหายออกมาร้องหมดเงินไปกับหมอดูฮวงจุ้ยดังกล่าวสูงกว่า 60 ล้าน และยังมีผู้เสียหายตบเท้าออกมาร้องเรื่องหมอดูคนดังกล่าวจำนวนมาก และมีการหลอกให้ซื้อที่ในสุสานเพื่อสะเดาะเคราะห์ต่อชีวิตกว่า 30 ล้านบาท ตามที่เสนอข่าวไปแล้วนั้น

ล่าสุดวันที่ 5 พ.ย.2567 เพจเฟซบุ๊ก สุสานเนอร์วาน่า เมมโมเรียล ปาร์ค บ้านบึง ได้ออกเอกสารชี้แจงว่า ชี้แจงกรณีข่าวเกี่ยวกับแซกีในรายการข่าวโหนกระแส ตามที่มีการนำเสมอข่าวเกี่ยวกับฮวงจุ้ย แซกี สิงห์และกิเลน ในรายการข่าวโหนกระแส เมื่อวันที่ 4 พฤศจิกายน 2567 ซึ่งส่งผลให้มีลูกค้าและตัวแทนบริษัทฯ สอบถามข้อมูล เข้ามา

บริษัทฯ ขอเรียนชี้แจงเพื่อป้องกันการสับสนและเข้าใจผิด บริษัทฯ ไม่ได้มีส่วน เกี่ยวข้องใดๆกับเนื้อหาข่าวในรายการดังกล่าว บริษัทฯ ดำเนินธุรกิจเกี่ยวกับแปลงฝั่ง ช่องเก็บอัฐิ และแซกีเต่ามังกร ทั้งนี้ การให้บริการทุกประเภทของบริษัทฯ เป็นไปตาม เอกสารสัญญาซื้อขายที่ระบุรายละเอียดสินค้าและบริการไว้อย่างชัดเจนและครบถ้วน

ขณะที่ผู้สื่อข่าวได้เดินทางไปยังสุสานเนอร์วาน่า เมมโมเรียลปาร์ค ต.หนองอิรุณ อ.บ้านบึง จ.ชลบุรี ได้พบกับทางซุ้มประตูทางเข้าขนาดใหญ่ภายในตกแต่งอย่างหรูหรา ซึ่งเป็นพื้นที่ส่วนบุคคล ซึ่งมีการห้ามบันทึกภาพและวิดีโอภายในสุสานดังกล่าว เนื่องจากภายในสุสานเป็นหลุมที่มี เจ้าของ

สุสาน แจงไม่มีส่วนเกี่ยวข้อง พิธีซื้อที่ สะเดาะเคราะห์ต่อชีวิต หมอดูฮวงจุ้ย คนดัง

ผู้สื่อข่าวได้สอบถามเจ้าหน้าที่ที่ดูแลภายในสุสานได้ให้ข้อมูลเพียงว่าเจ้าหน้าที่ที่ดูแลภายในสุสานมีหน้าที่เพียงแค่รับหน้าที่ก่อสร้างและทำตามแบบจากทางคำสั่งของทางสำนักงานที่กทม. ประสานมาให้ทำตามออเดอร์ของลูกค้าที่สั่งจองเท่านั้น ส่วนเรื่องราคาการจองที่ดิน และรายละเอียดค่าใช้จ่ายอื่นๆ ต้องติดต่อสำนักงานของเนอร์วาน่า เมมโมเรียล ปาร์ค ที่เบอร์ติดต่อ 020266277 โดยตรง

[![](https://www.khaosod.co.th/wpapp/uploads/2024/11/tomb4.jpg)](https://www.khaosod.co.th/wpapp/uploads/2024/11/tomb4.jpg)

