---
layout: post
code: "ART2411250426BXXK04"
origin_url: "https://www.khaosod.co.th/entertainment/news_9519848"
image: "https://github.com/user-attachments/assets/3cc43d4a-392c-4789-b19c-716b232ce2ce"
title: "ต้นสังกัดเฟิร์ม ‘จองอูซอง' นักแสดงท็อปสตาร์เกาหลีใต้  เป็นพ่อของลูกนางแบบสาว"
description: "สะเทือนวงการ Dispatch ตีข่าว นักแสดงท็อปสตาร์เกาหลีใต้ 'จองอูซอง เป็นพ่อของลูก นางแบบสาว 'มุนกาบี' ล่าสุดต้นสังกัดแจงแล้ว"
category: "ENTERTAINMENT"
language: "th"
date: 2024-11-25T04:47:06.912Z
---

# ต้นสังกัดเฟิร์ม ‘จองอูซอง' นักแสดงท็อปสตาร์เกาหลีใต้  เป็นพ่อของลูกนางแบบสาว

[![ต้นสังกัดเฟิร์ม ‘จองอูซอง' นักแสดงท็อปสตาร์เกาหลีใต้  เป็นพ่อของลูกนางแบบสาว](https://www.khaosod.co.th/wpapp/uploads/2024/11/Jung-Woo-Sung251167-3.jpg "ต้นสังกัดเฟิร์ม ‘จองอูซอง' นักแสดงท็อปสตาร์เกาหลีใต้  เป็นพ่อของลูกนางแบบสาว")](https://www.khaosod.co.th/wpapp/uploads/2024/11/Jung-Woo-Sung251167-3.jpg)

**สะเทือนวงการ Dispatch ตีข่าว นักแสดงท็อปสตาร์เกาหลีใต้ ‘จองอูซอง เป็นพ่อของลูก นางแบบสาว ‘มุนกาบี’ ล่าสุดต้นสังกัดแจงความสัมพันธ์แล้ว**

นับเป็นข่าวที่สร้างความช็อกรับปีใหม่ ในวงการบันเทิงแดนกิมจิ เมื่อนางแบบสาว **“มุนกาบี”** (Moon Gabi) วัย 35 ปี โพสต์ภาพลงอินสตาแกรม

เปิดเผยว่าให้กำเนิดลูกผ่านทางโซเชียลมีเดียของเธอ เมื่อวันที่ 22 พฤศจิกายนที่ผ่านมา หลังจากที่ห่างหายจากในวงการไปนาน โดยไม่ได้บอกให้ใครรู้มากนัก

[![](https://www.khaosod.co.th/wpapp/uploads/2024/11/10-13.jpg)](https://www.khaosod.co.th/wpapp/uploads/2024/11/10-13.jpg)  
ก่อนสื่อบันเทิงเกาหลี อย่าง Dispatch รีบเปิดเผยทันทีว่า พ่อของเด็กไม่ใช่ใครที่ไหน แต่เป็นนักแสดงดัง ระดับท็อปสตาร์ **“จองอูซอง”** (Jung Woo Sung) วัย 51 ปี

โดยทั้งคู่พบกันครั้งแรกในงานเลี้ยงสังสรรค์ เมื่อปี 2022 จนสนิทสนมกัน กลายเป็นความสัมพันธ์ที่ใกล้ชิดยิ่งขึ้น

แม้ว่าจะไม่มีข่าวอย่างเป็นทางการ เกี่ยวกับการออกเดทของทั้งสองคน และไม่มีแผนที่จะแต่งงานกันแต่มุนกาบี ก็ตั้งท้องลูกของจองอูซองในเดือนมิถุนายน ปี 2023 เธอแชร์ข่าวเรื่องการตั้งครรภ์ให้เขาฟัง ซึ่งทางจองอูซอง ก็สัญญาว่าจะรับผิดชอบในการช่วยเลี้ยงลูก และเป็นคนตั้งชื่อให้กับลูกชายด้วยตัวเอง

ADVERTISEMENT

[![](https://www.khaosod.co.th/wpapp/uploads/2024/11/Jung-Woo-Sung251167-5.jpg)](https://www.khaosod.co.th/wpapp/uploads/2024/11/Jung-Woo-Sung251167-5.jpg)

รายงานระบุ ด้วยว่าทั้งคู่เคยพูดคุยกันเรื่องอนาคต โดย มุนกาบี อยากแต่งงาน ขณะที่ จองอูซอง ไม่อยากแต่ง ทำให้คาดกันว่าอาจเป็นสาเหตุหนึ่งที่ทำให้ มุนกาบี ออกมาโพสต์ประกาศเรื่องลูกลงโซเชียลมีเดีย

อย่างไรก็ดี ล่าสุด **“Artist Company”** ต้นสังกัดของนักแสดง **“จองอูซอง”** ได้ออกมายืนยันผ่านสื่อ ว่าจองอูซองเป็นพ่อของลูกของ นางแบบสาว **“มุนกาบี”** ที่ให้กำเนิดลูกชายเมื่อเดือนมีนาคมที่ผ่านมา

**“ลูกน้อยที่มุนกาบีได้เปิดเผยผ่านโซเชียลมีเดียนั้น เป็นลูกชายแท้ ๆ ของนักแสดงจองอูซอง โดยทั้งคู่กำลังหารือกันถึงวิธีในการเลี้ยงดูลูก และจองอูซองจะทำหน้าที่ในฐานะพ่ออย่างดีที่สุด”**

ทั้งนี้ทางต้นสังกัดได้ปฏิเสธ ที่จะเปิดเผยรายละเอียดเกี่ยวกับวันเกิดของเด็ก ความสัมพันธ์ระหว่างมุนกาบีและจองอูซอง

รวมถึงแผนการแต่งงาน **“เราไม่สามารถยืนยันรายละเอียดที่เกี่ยวข้องกับเวลาเกิดของเด็กว่า มุนกาบี และจองอูซอง กำลังคบหาดูใจกันอยู่หรือไม่ หรือแม้แต่แพลนแต่งงานของพวกเขาก็ตาม”**