---
layout: post
code: "ART2411180947U2LWLT"
origin_url: "https://www.khaosod.co.th/special-stories/news_9510836"
image: "https://github.com/user-attachments/assets/c1344133-e389-49f8-b336-c20624b6b55f"
title: "สาวเจอพระเดินธุดงค์ข้างทาง สงสารรับขึ้นรถมา กลิ่นเหล้าหึ่ง แถมอ้อนขอปัจจัย 790"
description: "ทำดีได้ไร! สาวเจอพระเดินธุดงค์ข้างทาง สงสารรับขึ้นรถมา กลิ่นเหล้าหึ่ง แถมอ้อนขอปัจจัย 790 เตือนอย่ารับพระขึ้นรถอีก หากไม่อยากเสียค่าโง่"
category: "SPECIAL_STORIES"
language: "th"
date: 2024-11-18T10:01:34.409Z
---

# สาวเจอพระเดินธุดงค์ข้างทาง สงสารรับขึ้นรถมา กลิ่นเหล้าหึ่ง แถมอ้อนขอปัจจัย 790

[![สาวเจอพระเดินธุดงค์ข้างทาง สงสารรับขึ้นรถมา กลิ่นเหล้าหึ่ง แถมอ้อนขอปัจจัย 790](https://www.khaosod.co.th/wpapp/uploads/2024/11/buddha-2.jpg "สาวเจอพระเดินธุดงค์ข้างทาง สงสารรับขึ้นรถมา กลิ่นเหล้าหึ่ง แถมอ้อนขอปัจจัย 790")](https://www.khaosod.co.th/wpapp/uploads/2024/11/buddha-2.jpg)

**ทำดีได้ไร! สาวเจอพระเดินธุดงค์ข้างทาง สงสารรับขึ้นรถมา กลิ่นเหล้าหึ่ง แถมอ้อนขอปัจจัย 790 เตือนอย่ารับพระขึ้นรถอีก หากไม่อยากเสียค่าโง่**

แฟนเพจเฟซบุ๊ก [**อยากดังเดี๋ยวจัดให้ รีเทริน์ part 7**](https://www.facebook.com/profile.php?id=100085604840339&__cft__[0]=AZWXhFjaf9cJjcJ-YdVbmuHKC4EuH4uBjHqyHWAj6q1nSvx2uXbM2el7sMII_rFegC6lLi5TFhXGTcPgGTbv1vv-KgWbHTNcVRfZ-Xnq1CR8CEzfEUKwqOuizZGOu6oVvAhwVNJXHpJs2Ml3m6OZ0KKD3087vHClrNxGVwwiO3bKo1vvaGEXjmQujlCtxt1UjNk&__tn__=-UC%2CP-R) ได้นำเสนอเรื่องฉาวในวงการพุทธศาสนาอีกครั้ง โดยระบุใจความดังนี้

ผู้ร้องเรียน เล่าว่า ได้เดินทางไปเที่ยว จ.เชียงราย ระหว่างทางขึ้นไปไร่ชาฉุยฟง อ.แม่จัน พบพระสงฆ์ 2 รูป กำลังเดินธุดงค์อยู่ข้างทาง จึงสงสารและรับให้ขึ้นรถมาด้วย เพื่อช่วยไปส่งไปทางให้

อย่างไรก็ตามหลังขึ้นรถมา กลับได้กลิ่นเหล้าหึ่งออกมาจากพระทั้ง 2 รูป แต่ผู้ร้องเรียนยังใจดีขับรถไปส่งถึงที่หมาย แต่ก่อนลงรถกลับถูกพระบอกว่า “โยม พระอาจารย์อยากขอปัยจัยสัก 790 ได้ไหม”

โดยเจ้าของรถได้ตอบไปว่ามีแค่ 500 ซึ่งพระทั้ง 2 รูปก็ตกลงว่า 500 ก็ได้ พร้อมระบุเพิ่มว่า อย่ารับพระขึ้นรถอีก ถ้าไม่อยากเสียค่าโง่ และรบกวนหน่วยงานที่เกี่ยวข้องจัดการให้ที

