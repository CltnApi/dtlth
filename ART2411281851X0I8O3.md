---
layout: post
code: "ART2411281851X0I8O3"
origin_url: "https://www.khaosod.co.th/special-stories/news_9526376"
image: "https://github.com/user-attachments/assets/3b2a025d-af3f-46e9-a05a-a3c804b42c7b"
title: "พี่กะเทยเตรียมกรี๊ด 'อแมนด้า' นั่งแท่น ND ซูปร้าฯ คนใหม่ หวังพาเวทีคว้ามงใหญ่ อุบค่าลิขสิทธิ์"
description: "พี่กะเทยเตรียมกรี๊ด 'อแมนด้า' นั่งแท่น ND ซูปร้าฯ คนใหม่ หวังพาเวทีคว้ามงใหญ่ อุบค่าลิขสิทธิ์ แฟนๆนางามอยากจะเห็นอะไรในเวทีมิสซูปร้า"
category: "SPECIAL_STORIES"
language: "th"
date: 2024-11-28T18:56:05.302Z
---

# พี่กะเทยเตรียมกรี๊ด 'อแมนด้า' นั่งแท่น ND ซูปร้าฯ คนใหม่ หวังพาเวทีคว้ามงใหญ่ อุบค่าลิขสิทธิ์

[![พี่กะเทยเตรียมกรี๊ด 'อแมนด้า' นั่งแท่น ND ซูปร้าฯ คนใหม่ หวังพาเวทีคว้ามงใหญ่ อุบค่าลิขสิทธิ์](https://www.khaosod.co.th/wpapp/uploads/2024/11/amada2.jpg "พี่กะเทยเตรียมกรี๊ด 'อแมนด้า' นั่งแท่น ND ซูปร้าฯ คนใหม่ หวังพาเวทีคว้ามงใหญ่ อุบค่าลิขสิทธิ์")](https://www.khaosod.co.th/wpapp/uploads/2024/11/amada2.jpg)

**พี่กะเทยเตรียมกรี๊ด ‘อแมนด้า’ นั่งแท่น ND ซูปร้าฯ คนใหม่ หวังพาเวทีคว้ามงใหญ่ อุบค่าลิขสิทธิ์ แฟนๆนางามอยากจะเห็นอะไรในเวทีมิสซูปร้า สามารถคอมเมนต์มาได้**

เป็นที่ฮือฮาสำหรับแฟน ๆ นางงามเป็นอย่างมาก หลังจาก กองประกวด Miss & Mister Supranational Thailand 2025 เปิดตัว ‘อแมนด้า ออบดัม’ National Director คนใหม่ อย่างเป็นทางการ เพื่อฉลองการกลับมาอย่างยิ่งใหญ่ของ Miss & Mister Supranational Thailand  
ณ ชั้น M ห้องรอยัล มณียา บอลรูม บี (Royal Maneeya Ballroom B) โรงแรมเรเนซองส์ กรุงเทพฯ ราชประสงค์

ซึ่งงานนี้บอกได้เลยว่าแฟนๆนางงามได้เฮกันลั่น เพราะหลังจากที่มีกระแสข่าวลือมาสักพักถึงการเข้ามาทำหน้าที่ ND คนใหม่ของสาวอแมนด้า ที่ตอนนี้ก็ไม่ต้องลุ้นกันแล้ว เพราะอแมนด้าประกาศกร้าวอย่างเต็มภาคภูมิว่าการมาของเธอในครั้งนี้ ไม่ได้มาเล่นๆ!

พี่กะเทยเตรียมกรี๊ด ‘อแมนด้า’ นั่งแท่น ND ซูปร้าฯ คนใหม่ หวังพาเวทีคว้ามงใหญ่ อุบค่าลิขสิทธิ์

เพราะนอกจาก ND สาวอแมนด้าที่มีดีเอ็นเอของความเป็นนางงามแบบข้นคลั่ก ยังแท็กทีมบ้านภูเก็ตอย่าง ‘คิม-ธีระศักดิ์ ผลงาม’ และ ‘กบ-ธนพัฒน์ นวลสกุล’ ที่ปรึกษากิตติมศักดิ์ มิสแอนด์มิสเตอร์ซูปร้า และสองเพื่อนสาวในวงการนางงาม ‘พรฟ้า ปุณิกา’ และ ‘แพรว-แพรววณิชยฐ์ เรืองทอง’ ที่พร้อมจะมาเขย่าวงการนางงามให้สั่นสะเทือน!

โดยอแมนด้าก็ได้ให้สัมภาษณ์กับสื่อมวลชนถึงความพร้อมในตำแหน่ง ND พร้อมคุณสมบัติของสาวสวยและหนุ่มหล่อที่เวทีมิสแอนด์มิสเตอร์ซูปร้าในยุคของเธอนั้นต้องการ

เป็นไปได้ไหม เป็นหน้าใหม่แล้วมีสิทธิ์มง ?  
“เป็นไปได้ มาประกวดครั้งนี้เริ่มจาก 0 ทุกคน แม้จะมีดีกรี มีตำแหน่งการันตีอยู่แล้วก็อาจจะไม่มงก็ได้ อยากจะบอกทุกคนว่าการมาประกวดทุกคนต้องมั่นใจ และทำให้เราเห็นว่าเรานี่แหละเหมะสมที่จะได้ตำแหน่ง”

ถ้าต้องเลือกระหว่างสายสปีชกับเพอร์ฟอร์แมนซ์ ?  
“เลือกเพอร์ฟอร์แมนซ์ เพราะก่อนที่เราจะสปีชเราต้องมีเพอร์ฟอร์แมนซ์ที่ดีก่อน แต่ไม่ใช่ว่าพอร์ฟอร์แมนซ์ดีแต่ทำงานร่วมกับคนอื่นไม่ได้ก็ไม่ใช่ เพราะฉะนั้นปีหน้าทุกคนจะได้ดูเวทีที่สับมากๆ”

[![](https://www.khaosod.co.th/wpapp/uploads/2024/11/nnnnn.jpg)](https://www.khaosod.co.th/wpapp/uploads/2024/11/nnnnn.jpg)

กำลังตามหาคนแบบไหน?  
“ต้องการคนจึ้ง คนเลิศ ไม่ได้มีไทป์เลยว่าต้องเป็นแบบไหน สีผิวแบบไหน สูงเท่าไหร่ แต่เราอยากเห็นคนที่มั่นใจที่เวลาเดินแล้วทำให้เราหันมองทันที เป็นคนที่มีความตั้งใจที่อยากจะได้มงกุฏ และทำให้เราเห็นว่าเหมาะสมที่จะได้มงกุฏ”

ทำไมเลือกมาทำเวที Miss & Mister Supranational Thailand 2025 ?  
“จริง ๆ เรามองหลายเวทีมาก ๆ และเราชอบทุกเวทีเลย แต่เวทีซูปร้ามันมีเรื่องชาเลนจ์เข้ามาเกี่ยวข้อง เราว่าเราสามารถออกแบบกิจกรรมหลาย ๆ อย่างให้มันสนุกขึ้นได้ไม่ใช่แค่การมาประกวดแล้วรอดูวันไฟนอล หรือรอบพรีลิมฯ อย่างเดียว อย่างการเก็บตัวเราจะก็จะได้เห็นอะไรที่มันสนุกขึ้นแน่นอน ซึ่งเราแทรกความต้องการในฐานะผู้ที่ชื่นชอบการดูนางงามเข้าไป จริง ๆ ผู้เข้าประกวดปีหน้าขอแค่ความมั่นใจและเต็มที่ในการประกวดทุกวัน และบอกเลยว่าทุกคนจะได้โชว์ศักยภาพของตัวเองแบบเต็มที่แน่นอน”

คนที่ชนะจะมีโอกาสต่อยอดในวงการบันเทิงหรือไม่?  
“มีแน่นอน ไม่ใช่แค่คนมงด้วยเราจะดูว่าหลายคนเหมาะจะไปในทิศทางไหน เป็นศิลปิน โมเดล หรืออยากช่วยเหลือสังคม ซึ่งเราพยายามจะมองหาความถนัดของแต่ละคนเพื่อต่อยอดต่อไป”

คิดว่าอะไรคือคุณสมบัติที่ดีของ National Director ?  
“คือความมี empathy (หัวเราะ) หรือเความเห็นอกเห็นใจ ความตรงไปตรงมา”

ความคาดหวังระหว่างมงแรกฝั่งผู้ชาย หรือมงสองฝั่งผู้หญิง ?  
“ทั้งสองฝั่ง เราอยากได้ตัวแทนที่ดีที่สุดที่จะได้ไปประกวดมันจะโก้แค่ไหนที่ส่งทั้งหญิงและชายและสามารถได้มงมาทั้งคู่”

ในมุมมองของคุณ อะไรจะทำให้มิสซูปร้าก้าวไปได้ไกลกว่าเดิม  
“เป็นเรื่องของนิวเจนเนเรชั่น คือการที่มีเจนใหม่เข้ามาทำงานในวงการเข้ามา ซึ่งคนรุ่นใหม่อาจจะมีแง่มุมใหม่ๆ ที่เข้ามาพัฒนาวงการนางงามให้ไกลกว่าเดิม”

อายุ ประสบการณ์ การเป็น ND ของเราน้อย จะสู้เวทีอื่นได้ไหม  
“เราไม่เคยมองว่าอายุเป็นอุปสรรคในการทำงานเลยแต่จะพยายามทำวันนี้ให้ดีที่สุด ให้คนภูมิใจในผลงานของเรา ฝากให้ทุกคนติดตามและจะทำให้ทุกคนรู้ว่าอายุไม่ใช่อุปสรรคแน่นอน”

[![](https://www.khaosod.co.th/wpapp/uploads/2024/11/nnn-1.jpg)](https://www.khaosod.co.th/wpapp/uploads/2024/11/nnn-1.jpg)

ถ้ามีคนมองว่ามิสซูปร้าไทยแลนด์เลือกคนสนิทมาก่อน จะมีปรากกฏการณ์ล็อคมงหรือไม่  
“เราไม่มีล็อคมงแน่นอน เพราะเราอยู่เบื้องหลังเราเห็นความเหนื่อย และความสู้ของแต่ละคน คนที่ทำดีที่สุดก็ควรจะได้มงไป ซึ่งในฐานะผู้เข้าประกวดก็เช่นเดียวกัน เรารู้ว่ามันเหนื่อยมากแค่ไหน เพราะฉะนั้นเราไม่ล็อคมงแน่นอนค่ะ”

“ตื่นเต้นมาก ถือว่าเป็นการพลิกบทบาท และจะทำหน้าที่ตรงนี้ให้ดีที่สุด เพราะเรามีทีมงานที่อยู่เบื้องหลังมาตลอด จะพยายามอุดรอยรั่วต่าง ๆ

ความเป็นมา ทำไมถึงมาทำตรงนี้ ?  
“มันเป็นแค่คำพูดเล่น ๆ ไปเที่ยวกับผู้จัดการมา และเราเป็นแฟนนางงามคนหนึ่ง เราตื่นมาดูนางทุกครั้ง ซึ่งตอนนั้นเราไม่ได้อยู่ในวงการนางงามแล้วนะ แต่เราก็พูดเล่น ๆ กันว่าถ้าออกจากวงการนี้ไม่ได้ ก็เข้าไปเลยไหมล่ะ พอโอกาสมาเราก็เลยอยากคว้าไว้”

ความกดดัน?  
“เราจะทำให้ดีที่สุด อะไรที่คนอยากเห็นเราก็จะพยายามเสิร์ฟให้ทุกอย่าง ส่วนเรื่องสัญญาก็ถ้าทำดีก็จะทำต่อไปเรื่อย ๆ และจะเป็นกี่ปี ซื้อมาเท่าไหร่นั้นขออุบไว้ก่อน”

สิ่งที่อยากเห็นในมิสซูปร้า?  
“อยากให้เวทีนางงามมีความน่าติดตามตลอดเวลา ไม่ได้อยากให้คนมารอดูแค่ไฟนอล และพรีลิม อยากทำให้ทุกกิจกรรมมีความสนุก และจะพยสยามดึงศักยภาพของนางงามแต่ละคนออกมาให้มากที่สุด ให้แฟนคลับได้เห็นในมุมที่ไม่เคยเห็น เช่น นิสัยหลังเสตจ”

เปิดรับสมัครยังไง ?  
“จะมีการแถลงข่าวอีกรอบกลางเดือนมีนาคม ซึ่งเราจะได้เห็นรูปร่างหน้าตาของการจัดการประกวดอีกรอบในปีหน้า”

ในส่วนของทีมที่ปรึกษา เลือกยังไงบ้าง?  
“ก็เลือกคนที่ปั้นเรามาเลย อย่างทีมภูเก็ต เพราะทุกคนมีศักยภาพและทำงานร่วมกันเหมือนครอบครัว อย่างพรฟ้ากับแพรวเราสนิทกันมากๆ ตั้งแต่ประกวดมิสนูนิเวิร์ส เรารู้และเราเห็นว่าเขาสองคนเต็มที่มากแค่ไหน”

“ก็มีการรวมพันธมิตรกับเวทีอื่น เพราะเราก็ไม่ได้อยากมีปัญหากับใคร”

[![](https://www.khaosod.co.th/wpapp/uploads/2024/11/nn.jpg)](https://www.khaosod.co.th/wpapp/uploads/2024/11/nn.jpg)

ถ้ามีนางงามบ้านภูเก็ตเราโอเพ่นไหม ?  
“โอเพ่นค่ะ แต่ก็ทุกคนเริ่มจากศูนย์ ไม่มีการล็อคมองอย่างแน่นอน”

แบ่งเวลายังไง ทั้งละคร งานเพลง?  
“แบ่งได้ไม่น่ามีปีญหา”

พร้อมรับทัวร์กะเทยไหม  
“ขอไปดูลานจอดรถก่อน (หัวเราะ)”

กลัวจะไปเปรียบเทียบเวทีอื่นไหม ?  
“ไม่กลัวค่ะ เพราะแต่ละเวทีก็มีบริบทไม่เหมือนกัน เราก็จะทำพาร์ทตัวเองให้ได้ดีที่สุด”

สุดท้ายนี้ อแมนด้ายังได้ทิ้งท้ายว่า ใครที่เป็นแฟนๆนางามอยากจะเห็นอะไรในเวทีมิสซูปร้า สามารถคอมเมนต์มาได้