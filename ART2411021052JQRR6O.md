---
layout: post
code: "ART2411021052JQRR6O"
origin_url: "https://www.khaosod.co.th/special-stories/news_9487605"
image: "https://github.com/user-attachments/assets/5da0c859-2df0-4e01-ac28-e03907fc0562"
title: "เหมาะสมไหม! พยาบาล อุ้มเด็กแรกเกิด ถ่ายคอนเทนต์ ทั้งกอด ทั้งเขย่า โดนติงแรง"
description: "โซเชียลจวกเละ เหมาะสมไหม! พยาบาลสาว อุ้มเด็กแรกเกิด ถ่ายคอนเทนต์ฉ่ำ ทั้งกอด ทั้งเขย่า โดนติงแรง เข้าใจว่าเอ็นดู แต่อย่าหาทำ ไม่ใช่ลูกตัวเอง"
category: "SPECIAL_STORIES"
language: "th"
date: 2024-11-02T10:57:02.973Z
---

# เหมาะสมไหม! พยาบาล อุ้มเด็กแรกเกิด ถ่ายคอนเทนต์ ทั้งกอด ทั้งเขย่า โดนติงแรง

[![เหมาะสมไหม! พยาบาล อุ้มเด็กแรกเกิด ถ่ายคอนเทนต์ ทั้งกอด ทั้งเขย่า โดนติงแรง](https://www.khaosod.co.th/wpapp/uploads/2024/11/nurs-baby-02.jpg "เหมาะสมไหม! พยาบาล อุ้มเด็กแรกเกิด ถ่ายคอนเทนต์ ทั้งกอด ทั้งเขย่า โดนติงแรง")](https://www.khaosod.co.th/wpapp/uploads/2024/11/nurs-baby-02.jpg)

**โซเชียลจวกเละ เหมาะสมไหม! พยาบาลสาว อุ้มเด็กแรกเกิด ถ่ายคอนเทนต์ฉ่ำ ทั้งกอด ทั้งเขย่า โดนติงแรง เข้าใจว่าเอ็นดู แต่อย่าหาทำ ไม่ใช่ลูกตัวเอง**

เมื่อวันที่ 2 พฤศจิกายน 2567 กลายเป็นประเด็นร้อนแรงถกสนั่นในโลกโซเชียลทันที เมื่อมีการเผยแพร่คลิปวิดีโอของ พยาบาลสาวรายหนึ่ง กำลังอุ้มเด็กแรกเกิด โดยเธอเขียนในคลิปว่า **“ถูกชะตากับไอ้เด็กคนนี้จัง”**

โดยในคลิปดังกล่าวเผยให้เห็นนาทีที่ พยาบาลสาวอุ้มเด็กน้อยแรกเกิดในอ้อมกอด พร้อมส่ายไปมาด้วยความเอ็นดู จนหัวของเด็กสั่นตามแรงส่าย

ก่อนที่ต่อมาจะอุ้มขึ้นนอนแล้วตบก้นเด็กน้อย แล้วเธอก็อุ้มเด็กน้อยขึ้น ก่อนจะหมุนตัวไปมา และยื่นหน้าเด็กน้อยโชว์กล้อง และคลิปก็ตัดจบไป

ภาพประกอบ

เมื่อคลิปดังกล่าวเผยแพร่ออกไป ก็สร้างเสียงวิจารณ์สนั่นในโลกโซเชียล มีชาวเน็ตบางส่วนไม่พอใจอย่างแรงกับพฤติกรรมของพยาบาลสาวรายนี้

โดยติงว่า **การกระทำของพยาบาลสาวคนดังกล่าวไม่เหมาะสม** เพราะจากในคลิปดูรุนแรง ทั้งการส่ายตัว และตบก้น อาจทำให้เด็กได้รับบาดเจ็บ

ยิ่งไปกว่านั้นการถ่ายคลิปวิดีโอผู้อื่นโดยไม่ได้รับอนุญาต ก็เป็นเรื่องที่ไม่เหมาะสม แม้จะเป็นเด็กทารกก็ตามที ซัดแรง ไม่ควรนำลูกคนอื่น มาทำคอนเทนต์โดยไม่ได้รับอนุญาต

พร้อมวอนขอให้ต้นสังกัด หรือหน่วยงานที่เกี่ยวข้องตักเตือน เพื่อไม่ให้เกิดเหตุการณ์ลักษณะนี้ อีกทั้งยังเป็นการสร้างมาตรฐาน เพื่อความเชื่อมั่นในโรงพยาบาล

ภาพประกอบ

**คอมเมนต์บางส่วนที่เข้ามาจวกยับ อาทิ**

ภาพประกอบ

ขณะที่คอมเมนต์อีกส่วนเห็นแย้ง มองว่าพฤติกรรมของพยาบาลสาวรายนี้เป็นเรื่องปกติ โดยเป็นการกระตุ้นเด็ก ซึ่งมองว่าเธอไม่ได้มีเจตนาที่ไม่ดีอะไร เพียงแค่เอ็นดูเด็กน้อยเท่านั้น

**ความคิดเห็นบางส่วน**

จนเกิดกระแสถกเถียงกันไปมาว่า สิ่งที่พยาบาลสาวทำรายนี้เหมาะสมหรือไม่

โดยพยาบาลสาวรายนี้ หรือ ต้นสังกัด จะมีการออกมาชี้แจง และมีมาตรการอย่างไร คงต้องรอติดตามกันต่อไป

ภาพประกอบ

ภาพประกอบ

ภาพประกอบ