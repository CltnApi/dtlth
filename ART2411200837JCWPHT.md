---
layout: post
code: "ART2411200837JCWPHT"
origin_url: "https://www.khaosod.co.th/sports/news_9513910"
image: "https://github.com/user-attachments/assets/2fda0d8e-2602-40a5-ac10-f0dbe8ac0de9"
title: "สื่อเผย อาร์เนอ มีแผนปล่อยทั้ง อลิสซอน - เคลเลเฮอร์ ออกจากรังหงส์"
description: "เว็บไซต์ทีบีอาร์ รายงานว่า อาร์เนอ ชล็อต กุนซือของ ลิเวอร์พูล ต้องการจะขาย อลิสซอน เบกเกอร์ นายด่านมือ 1 ของทีม และ ควีวีน เคลเลเฮอร์ นายด่านมือสองออกจากทีม"
category: "SPORTS"
language: "th"
date: 2024-11-20T08:41:39.189Z
---

# สื่อเผย อาร์เนอ มีแผนปล่อยทั้ง อลิสซอน - เคลเลเฮอร์ ออกจากรังหงส์

[![สื่อเผย อาร์เนอ มีแผนปล่อยทั้ง อลิสซอน - เคลเลเฮอร์ ออกจากรังหงส์](https://www.khaosod.co.th/wpapp/uploads/2024/11/liverpool.jpg "สื่อเผย อาร์เนอ มีแผนปล่อยทั้ง อลิสซอน - เคลเลเฮอร์ ออกจากรังหงส์")](https://www.khaosod.co.th/wpapp/uploads/2024/11/liverpool.jpg)

เว็บไซต์ทีบีอาร์ รายงานว่า อาร์เนอ ชล็อต กุนซือของ ลิเวอร์พูล ต้องการจะขาย อลิสซอน เบกเกอร์ นายด่านมือ 1 ของทีม และ ควีวีน เคลเลเฮอร์ นายด่านมือสองออกจากทีม

อลิสซอน เบกเกอร์ ย้ายมาอยู่กับ ลิเวอร์พูล เมื่อปี 2018 และลงเล่นให้ทีมไปแล้ว 271 นัด และยังคงเป็นมือ 1 ของทีม

แต่จากการที่เขาได้รับบาดเจ็บทำให้ ควีวิน เคลเลเฮอร์ ได้โอกาสลงเฝ้าเสาแทนในช่วงที่ผ่านมาและเจ้าตัวก็ทำผลงานได้ยอดเยี่ยม

อย่างไรก็ตามล่าสุดมีรการเปิดเผยว่าทาง อาร์เนอ ชล็อต เทรนเนอร์ของหงส์แดง มีแผนที่จะขายผู้รักษาประตูทั้งสองรายออกจากถิ่นแอนฟิลด์ เมื่อ จอร์จี มามาร์ดาชวิลี นายด่านจากบาเลนเซีย ที่เซ็นสัญญากันล่วงหน้าแล้ว ย้ายมาอยู่กับทีมในฤดูร้อนปีหน้า

โดยก่อนหน้านี้ เคลเลเฮอร์ มีข่าวได้รับความสนใจจาก เชลซี, ยูเวนตุส และ นาโปลี ส่วน อลิสซอน เคยมีข่าวเชื่อมโยงกับทีมในซาอุดีอาระเบีย