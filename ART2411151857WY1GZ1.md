---
layout: post
code: "ART2411151857WY1GZ1"
origin_url: "https://www.khaosod.co.th/entertainment/news_9507849"
image: "https://github.com/user-attachments/assets/bb674470-8eb9-44c1-920e-7c94685a8301"
title: "ไม่พลิกโผ \"กชเบล ศรัณย์รัชต์\" คว้าตำแหน่งมิสแกรนด์ภูเก็ต 2025 เผยประวัติน่าสนใจ"
description: "ไม่พลิกโผ &#8220;กชเบล ศรัณย์รัชต์&#8221; นักแสดงละครคุ..."
category: "ENTERTAINMENT"
language: "th"
date: 2024-11-15T19:00:59.343Z
---

# ไม่พลิกโผ "กชเบล ศรัณย์รัชต์" คว้าตำแหน่งมิสแกรนด์ภูเก็ต 2025 เผยประวัติน่าสนใจ

[![ไม่พลิกโผ "กชเบล ศรัณย์รัชต์" คว้าตำแหน่งมิสแกรนด์ภูเก็ต 2025 เผยประวัติน่าสนใจ](https://www.khaosod.co.th/wpapp/uploads/2024/11/missgrandpuket.jpg "ไม่พลิกโผ "กชเบล ศรัณย์รัชต์" คว้าตำแหน่งมิสแกรนด์ภูเก็ต 2025 เผยประวัติน่าสนใจ")](https://www.khaosod.co.th/wpapp/uploads/2024/11/missgrandpuket.jpg)

**ไม่พลิกโผ “กชเบล ศรัณย์รัชต์” นักแสดงละครคุณธรม คว้าตำแหน่งมิสแกรนด์ภูเก็ต 2025 เผยประวัติน่าสนใจ**

เมื่อเวลา 20.20 น. วันที่ 15 พ.ย.67 ที่โรงยิมเนเซียม 4,000 ที่นั่ง สะพานหิน จังหวัดภูเก็ต คิม-ธีระศักดิ์ ผลงาม และทกบ-ธนพัฒน์ นวลสกุล ผู้อำนวยการกองประกวดมิสแกรนด์ภูเก็ต จัดการประกวดมิสแกรนด์ภูเก็ต 2025 รอบตัดสิน โดยมี นายณวัฒน์ อิสรไกรศีล ประธานเจ้าหน้าที่บริหาร บริษัท มิสแกรนด์ อินเตอร์เนชั่นแนล จำกัด (มหาชน) นำควีนราเชล คุปตะ มิสแกรนด์อินเตอร์เนชั่นแนล 2024 พร้อมรองมิสแกรนด์อินเตอร์เนชั่นแนล 2024 ทั้ง 8 คน พร้อม อิงฟ้า วราหะ, ชาล็อต ออสติน เข้าร่วมชมการประกวด

ซึ่งทั้ง 19 สาวงาม ได้เดินโชว์ตัวในรอบแนะนำตัว ชุดว่ายน้ำ และชุดราตรี ให้คณะกรรมการได้ยลโฉมเป็นครั้งสุดท้าย ก่อนที่จะประกาศรางวัลผู้ครองมงกุฎ และผู้ที่คว้ามงกุฎ มิสแกรนด์ภูเก็ต 2025 ไม่พลิกโผได้แก่สาวงามตัวเต็ง หมายเลข 12 – กชเบล ศรัณย์รัชต์ เผือกพิพัฒน์

[![](https://www.khaosod.co.th/wpapp/uploads/2024/11/missgrandpuket2.jpg)](https://www.khaosod.co.th/wpapp/uploads/2024/11/missgrandpuket2.jpg)

ในขณะที่รองอันดับ 1 มิสแกรนด์ภูเก็ต 2024 ตกเป็นของหมายเลข 17 – สโนว์ สโนว์ ไวท์ , รองอันดับ 2 มิสแกรนด์ภูเก็ต 2024 หมายเลข 19 – เดล นฤมล พิมพ์ภักดี, รองอันดับ 3 มิสแกรนด์ภูเก็ต 2024 หมายเลข 7 – ชาญ่า ปภัชญา เพชรสุก, หมายเลข 9 – คิม จิราพัชร ไฮท์มันน์ และหมายเลข 3 – ชบา ชบา ณัฏฐามณี

[![](https://www.khaosod.co.th/wpapp/uploads/2024/11/missgrandpuket3.jpg)](https://www.khaosod.co.th/wpapp/uploads/2024/11/missgrandpuket3.jpg)

ADVERTISEMENT

โดย ศรัณย์รัชต์ เผือกพิพัฒน์ หรือ กชเบล อายุ 28 ปี น้ำหนัก 49 กิโลกรัม ส่วนสูง 170 เซนติเมตร สัดส่วน 33-24-35 ผลงานที่ผ่านมาของเธอ เป็นที่พูดถึงและผู้คนจดจำเธอในฐานะนักแสดงหลักของละครคุณธรรมในแพลตฟอร์มออนไลน์ โดยเธอจบการศึกษาปริญญาโทสาขานิเทศมหาบัณฑิต มหาวิทยาลัยศรีปทุม

และตัวเธอเองนั้นมียอดผู้ติดตามไอจี 4 แสนคน ในติ๊กต๊อก 1.6 ล้านฟอลฯ ถือว่าเป็นหนึ่งในสาวงามที่มีแฟนคลับติดตามมากที่สุดคนหนึ่งในปีนี้ นอกจากนั้น กชเบล ศรัณย์รัชต์ ยังคว้ารางวัล Smart Lady และอีกหลายรางวัลพิเศษบนเวทีมิสแกรนด์ภูเก็ตอีกด้วย จากนี้ไปกชเบล จะเตรียมตัวมุ่งสู่เวทีใหญ่ มิสแกรนด์ไทยแลนด์ 2025 ต่อไป

