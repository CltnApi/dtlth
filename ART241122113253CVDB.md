---
layout: post
code: "ART241122113253CVDB"
origin_url: "https://www.khaosod.co.th/breaking-news/news_9517470"
image: "https://github.com/user-attachments/assets/bd1929d7-2b05-4d24-a924-7b7f983c81fd"
title: "\"เจ๊หนิง\" ประสานขอเข้ามอบตัวพรุ่งนี้ หลังถูกออกหมายจับแจ้งความเท็จ"
description: "\"เจ๊หนิง\" ประสานขอเข้ามอบตัวพรุ่งนี้ หลังถูกศาลออกหมายจับพร้อมสามี-หลาน ในข้อหาแจ้งความเท็จ ปมแจ้งจับภรรยาบิ๊กตำรวจลักทรัพย์คอนโดหรู"
category: "HOT_NEWS"
language: "th"
date: 2024-11-22T11:37:13.917Z
---

# "เจ๊หนิง" ประสานขอเข้ามอบตัวพรุ่งนี้ หลังถูกออกหมายจับแจ้งความเท็จ

[!["เจ๊หนิง" ประสานขอเข้ามอบตัวพรุ่งนี้ หลังถูกออกหมายจับแจ้งความเท็จ](https://www.khaosod.co.th/wpapp/uploads/2024/11/Arrest-warrant-issued22-11-03_0.jpg ""เจ๊หนิง" ประสานขอเข้ามอบตัวพรุ่งนี้ หลังถูกออกหมายจับแจ้งความเท็จ")](https://www.khaosod.co.th/wpapp/uploads/2024/11/Arrest-warrant-issued22-11-03_0.jpg)

**“เจ๊หนิง” ประสานขอเข้ามอบตัวพรุ่งนี้ หลังถูกศาลออกหมายจับพร้อมสามี-หลาน ในข้อหาแจ้งความเท็จ ปมแจ้งจับภรรยาบิ๊กตำรวจลักทรัพย์คอนโดหรู**

กรณี น.ส.ธณัฏฐา ยอดเยี่ยม หรือ หนิง อาจารย์สอนพิเศษ รร.นายร้อยตำรวจ ที่ร้องทุกข์กล่าวโทษภรรยาของอดีตนายพลตํารวจ คดีลักทรัพย์ในคอนโดมิเนียมแห่งหนึ่ง ภายในซอยสุขุมวิท 101 แขวงบางจาก เขตพระโขนง กทม.ภายหลังภรรยาอดีตบิ๊กตำรวจ ได้ประกันตัวชั้นพนักงานสอบสวน ตามที่เสนอข่าวไปแล้วนั้น

ล่าสุดเมื่อเวลา 17.00 น.วันที่ 22 พ.ย. มีรายงานข่าวแจ้งว่า พนักงานสอบสวน สน.พระโขนง ได้ขอศาลอาญากรุงเทพใต้ ออกหมายจับที่ 1118/2567 ลงวันที่ 22 พฤศจิกายน 2567 ให้จับกุมนางสาวธณัฏฐา ยอดเยี่ยม หรือ เจ๊หนิง และหมายจับที่ 1119/2567 ลงวันที่ 22 พฤศจิกายน 2567 ของนายภีมพจน์ น้อมชอบพิทักษ์ ซึ่งเป็นสามีตำรวจ

และหมายจับที่ 1120/2567 ของนายพงษ์พัฒน์ วรเกต ซึ่งเป็นหลานเจ๊หนิง ในข้อหาร่วมกันแจ้งข้อความอันเป็นเท็จเกี่ยวกับความผิดอาญาแก่พนักงานสอบสวนเป็นการเพื่อจะแกล้งให้บุคคลใดต้องรับโทษหรือรับโทษหนักขึ้น

มีรายงานเพิ่มเติมว่า น.ส.ธนัฎฐา หรือเจ๊หนิง ได้ประสานติดต่อเข้ามอบตัวต่อพนักงานสอบสวนแล้ว โดยจะมาพบในวันพรุ่งนี้ (23 พ.ย.) เวลา 09.00 น.