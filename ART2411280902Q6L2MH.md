---
layout: post
code: "ART2411280902Q6L2MH"
origin_url: "https://www.khaosod.co.th/special-stories/news_9525559"
image: "https://github.com/user-attachments/assets/5c2a312e-4a4b-476a-9fe4-ac7c9683c51a"
title: "หกล้อขับเอง พุ่งชน ร้านดังเชียงใหม่ ครัวป้าอ้อย คนขับยังงง เปิดคลิปนาทีชน"
description: "หกล้อขับเอง พุ่งชน ร้านดังเชียงใหม่ ครัวป้าอ้อย คนขับยังงง ทั้งที่ใส่เบรกมืออยู่ เปิดคลิปนาทีชน เจ้าของร้านโพสต์ เปิดปกติ ไม่ต้องตกใจ "
category: "SPECIAL_STORIES"
language: "th"
date: 2024-11-28T09:56:11.892Z
---

# หกล้อขับเอง พุ่งชน ร้านดังเชียงใหม่ ครัวป้าอ้อย คนขับยังงง เปิดคลิปนาทีชน

[![หกล้อขับเอง พุ่งชน ร้านดังเชียงใหม่ ครัวป้าอ้อย คนขับยังงง เปิดคลิปนาทีชน ](https://www.khaosod.co.th/wpapp/uploads/2024/11/Aunt-Aoy-Kitchen.jpg "หกล้อขับเอง พุ่งชน ร้านดังเชียงใหม่ ครัวป้าอ้อย คนขับยังงง เปิดคลิปนาทีชน ")](https://www.khaosod.co.th/wpapp/uploads/2024/11/Aunt-Aoy-Kitchen.jpg)

**หกล้อขับเอง พุ่งชน ร้านดังเชียงใหม่ ครัวป้าอ้อย คนขับยังงง ทั้งที่ใส่เบรกมืออยู่ เปิดคลิปนาทีชน เจ้าของร้านโพสต์ เปิดปกติ ไม่ต้องตกใจ**

เพจ [**ครัวป้าอ้อย (Aunt Aoy Kitchen)**](https://www.facebook.com/AuntAoykitchen?__cft__[0]=AZX1bx5UHY0V32mxqVlKqqxmWzEe0D1VYhqqFFry5T4PmInWbf_Zn4kLaocRkghZ8Bh05F3qMXp4LVXoaSxyOrAVuQPsBR7VmALCpN5wb6n7-Qk3EyUrhMbxMifY1rJ9qpq6WOUJ7ryGWxyyYeByKzPoeM-fu1hnZDkSk5ehOcintQ&__tn__=-UC%2CP-R) ร้านอาหารชื่อดัง ใน จ.เชียงใหม่ เจ้าของรางวัล Michelin Guide 2023 โพสต์ภาพพร้อมข้อความ ระบุว่า **อร่อยทะลุร้าน เปิดปกตินะจ๊ะ ไม่ต้องตกใจ ให้ป้าตกใจคนเดียวพอ** หลังมีรถหกล้อพุ่งเข้าชนร้าน  
[![](https://www.khaosod.co.th/wpapp/uploads/2024/11/468544313_1161308252453655_9194936596585132444_n-696x522.jpg)](https://www.khaosod.co.th/wpapp/uploads/2024/11/468544313_1161308252453655_9194936596585132444_n.jpg)

โดยเหตุการณ์ดังกล่าว เกิดขึ้นเมื่อเวลาประมาณ 10.30 น. เมื่อ รถบรรทุกหกล้อสีขาว ฮีโน่ ทะเบียนขอนแก่น ที่บรรทุกดินเต็มลำ ซึ่งจอดริมทางบริเวณลานมอร์สเปซ หรือลานไร่ฟอร์ดของ ม.เชียงใหม่ จู่ๆก็ค่อยๆ เคลื่อนตัวมาชนประตูรั้ว ก่อนพุ่งตัดข้ามถนนเข้าชนร้านอาหารครัวป้าอ้อยจนหลังคาหน้าร้านพังเสียหาย และ ยังชนรถยนต์โตโยต้า ที่จอดอยู่หน้าร้าน ซึ่งเป็นของเจ้าของร้านได้รับความเสียหาย  
[![](https://www.khaosod.co.th/wpapp/uploads/2024/11/468772964_1161308222453658_4274808381813609792_n-696x522.jpg)](https://www.khaosod.co.th/wpapp/uploads/2024/11/468772964_1161308222453658_4274808381813609792_n.jpg)

นายสุนทร คนขับรถบรรทุก ให้ข้อมูลว่า ไปรับดินจากลานไร่ฟอร์ด เตรียมขับไปทิ้งดินในพื้นที่ม.เชียงใหม่ แต่ก่อนออกจากลานได้จอดรถไว้แล้วลงเดินข้ามถนนไปซื้อกล้วยทอด โดยสตาร์ทรถทิ้งไว้ พร้อมใส่เกียร์ว่างและดึงเบรกมือไว้ แต่เมื่อเดินไปถึงร้านกล้วยทอดเห็นรถเคลื่อนตัวพุ่งชนร้านดังกล่าว ซึ่งตนยังงงว่าเกิดขึ้นได้อย่างไร เพราะหลังเกิดเหตุไปดูที่รถก็ยังเห็นเบรกมือดึงค้างไว้อยู่

นายสุนทร กล่าวอีกว่า รถคันนี้เป็นรถของบริษัทรับเหมา ตอนตนขับใช้งานได้ปกติ จึงแปลกใจว่าเกิดขึ้นได้อย่างไร เพราะบริเวณจุดเกิดเหตุก็ไม่ได้เป็นทางลาดเอียง จะเผลอใส่เกียร์ทิ้งไว้ก็เป็นไปไม่ได้เพราะรถต้องดับ โดยหลังเกิดเหตุได้แจ้งทางบริษัทเพื่อประสานกับบริษัทประกันภัยรถเข้าตรวจสอบ  
[![](https://www.khaosod.co.th/wpapp/uploads/2024/11/aoy.jpg)](https://www.khaosod.co.th/wpapp/uploads/2024/11/aoy.jpg)

ด้าน เจ้าของร้านครัวป้าอ้อย กล่าวว่า รู้สึกตกใจมากที่มีรถมาพุ่งชนร้าน โชคดีที่พนักงานของร้านคนหนึ่งที่ยืนอยู่หน้าร้านไหวตัวทัน วิ่งหนีหลบเข้าไปในร้าน ทำให้ไม่ได้รับบาดเจ็บ

**[คลิป](https://www.facebook.com/reel/375040152363450)**