---
layout: post
code: "ART2411011112XSZ0NT"
origin_url: "https://www.khaosod.co.th/special-stories/news_9486589"
image: "https://github.com/user-attachments/assets/87bb008f-1cb1-4978-abb6-7fd89bf90892"
title: "LINE ประกาศ เวอร์ชั่นมือถือรุ่นที่ต่ำ จะใช้งานไม่ได้ตั้งแต่ พ.ย 67"
description: "อัปเดตด่วน! LINE ประกาศ เวอร์ชั่นมือถือรุ่นที่ต่ำกว่าที่กำหนด จะใช้งานไม่ได้ มีผลทันที เริ่ม 1 พ.ย 67"
category: "SPECIAL_STORIES"
language: "th"
date: 2024-11-01T15:05:23.433Z
---

# LINE ประกาศ เวอร์ชั่นมือถือรุ่นที่ต่ำ จะใช้งานไม่ได้ตั้งแต่ พ.ย 67

[![LINE ประกาศ เวอร์ชั่นมือถือรุ่นที่ต่ำ จะใช้งานไม่ได้ตั้งแต่ พ.ย 67](https://www.khaosod.co.th/wpapp/uploads/2024/11/line01167-7.jpg "LINE ประกาศ เวอร์ชั่นมือถือรุ่นที่ต่ำ จะใช้งานไม่ได้ตั้งแต่ พ.ย 67")](https://www.khaosod.co.th/wpapp/uploads/2024/11/line01167-7.jpg)

**อัปเดตด่วน! LINE ประกาศ เวอร์ชั่นมือถือรุ่นที่ต่ำกว่าที่กำหนด จะใช้งานไม่ได้ มีผลทันที เริ่ม 1 พ.ย 67**

ไลน์ (LINE) ประเทศไทย ประกาศแจ้งเตือน ผู้ใช้งานมือถือระบบปฏิบัติการ iOS เวอร์ชัน 13.7.0 และ Android เวอร์ชัน 6.0.1 หรือเวอร์ชันก่อนหน้า จะไม่สามารถใช้งานแอปพลิเคชัน LINE ได้ ตั้งแต่เดือนพฤศจิกายน 2567 เป็นต้นไป

[![](https://www.khaosod.co.th/wpapp/uploads/2024/11/line01167-2.jpg)](https://www.khaosod.co.th/wpapp/uploads/2024/11/line01167-2.jpg)

โดยทาง LINE ระบุว่า การรองรับแอปฯ ดังกล่าว บนสมาร์ทโฟนเ**วอร์ชันก่อนหน้า 12.18.0 จะสิ้นสุดลง ในช่วงเดือนพฤศจิกายน 2567** ซึ่งหมายความว่า หากผู้ใช้ยังคงใช้ LINE เวอร์ชันเก่าอยู่ จะไม่สามารถใช้งานได้อีกต่อไป

อย่างไรก็ดี ผู้ที่ต้องการใช้งาน LINE ต่อไป **จำเป็นต้องอัปเดตระบบปฏิบัติการมือถือ เป็น iOS เวอร์ชัน 14.0 และ Android เวอร์ชัน 7.0.0 ขึ้นไป** **จึงจะสามารถอัปเดตแอปพลิเคชัน LINE เป็นเวอร์ชัน 12.18.0 หรือสูงกว่าได้**

นอกจากนี้ หากไม่อัปเดตแอปพลิเคชัน LINE เป็นเวลานาน อาจเป็นสาเหตุให้ไม่สามารถเรียกคืนข้อมูลต่าง ๆ เช่น ประวัติการแชทได้