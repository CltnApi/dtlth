---
layout: post
code: "ART24110106526WPI2M"
origin_url: "https://www.khaosod.co.th/sports/news_9485694"
image: "https://github.com/user-attachments/assets/63bd1ff4-8b68-4b03-846f-de2869ae4d7a"
title: "แฟนแห่ชื่นชม เอ็นโกโล ก็องเต ช่วยเจ้าหน้าที่เก็บถุงพลาสติกในสนาม (มีคลิป)"
description: "เอ็นโกโล ก็องเต กองกลาง อัล อิตติฮัด ได้รับเสียงชื่นชมจากแฟนบอลอีกครั้งหลังเจ้าตัวช่วยเจ้าหน้าที่เก็บถุงพลาสติกที่ถูกโยนลงมาในสนามระหว่างที่เกมหยุดชะงัก"
category: "SPORTS"
language: "th"
date: 2024-11-01T13:27:27.900Z
---

# แฟนแห่ชื่นชม เอ็นโกโล ก็องเต ช่วยเจ้าหน้าที่เก็บถุงพลาสติกในสนาม (มีคลิป)

[![แฟนแห่ชื่นชม เอ็นโกโล ก็องเต ช่วยเจ้าหน้าที่เก็บถุงพลาสติกในสนาม (มีคลิป)](https://www.khaosod.co.th/wpapp/uploads/2024/11/kante-864344.jpg "แฟนแห่ชื่นชม เอ็นโกโล ก็องเต ช่วยเจ้าหน้าที่เก็บถุงพลาสติกในสนาม (มีคลิป)")](https://www.khaosod.co.th/wpapp/uploads/2024/11/kante-864344.jpg)

**เอ็นโกโล ก็องเต กองกลาง อัล อิตติฮัด ได้รับเสียงชื่นชมจากแฟนบอลอีกครั้งหลังเจ้าตัวช่วยเจ้าหน้าที่เก็บถุงพลาสติกที่ถูกโยนลงมาในสนามระหว่างที่เกมหยุดชะงัก**

โดยเหตุการณ์ดังกล่าวเกิดขึ้นในแมตช์ที่ อัล อิตติฮัด พบกับ อัล อาห์ลี ศึกซาอุดี โปร ลีก เมื่อวันที่ 31 ต.ค. หลังแฟนบอล อัล อิตติฮัด มีการโยนถุงพลาสติกสีเหลือง และสีดำรวมกันนับร้อยชิ้นลงบนสนามในช่วงท้ายเกม



จากเรื่องที่เกิดขึ้นทำให้แมตช์ต้องชะงักลงซึ่งผู้เล่นของทั้ง 2 ทีมก็พักคูลลิงเบรก และเจ้าหน้าที่ลงมาเคลียร์ธง และถุงพลาสติก อย่างไรก็ตาม ก็องเต ไม่ได้ออกไปพักด้วยทว่าเจ้าตัวยังอยู่ในสนามเพื่อช่วยเก็บถุงพลาสติกเหล่านั้นออกไป ท่ามกลางเสียงปรบมือจากแฟนบอล

และหลังจากมีการเผยแพร่คลิปวิดีโอการช่วยเคลียร์สนามของ ก็องเต ในโซเชียลมีเดีย เจ้าตัวก็ได้รับเสียงชื่นชมอย่างมาก

ทั้งนี้ผลการแข่งขัน อัล อิตติฮัด เอาชนะไปได้ 1-0 จากประตูชัยของ ซาเลห์ อัล-เชห์รี ช่วงท้ายครึ่งแรก

ขอบคุณคลิปจาก X : [@JacobsBen](https://x.com/JacobsBen)

