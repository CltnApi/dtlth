---
layout: post
code: "ART24111306520ACDMI"
origin_url: "https://www.khaosod.co.th/lottery/news_9503380"
image: "https://github.com/user-attachments/assets/274209c9-ba4c-4077-bc75-24d4c4fd2ddc"
title: "แม่บ้านมาครั้งแรก เห็นถึงกับอึ้ง หุ่นปั้น ตาทองงิ้วราย เผยได้เลขเด็ดด้วย"
description: "แม่บ้านมาครั้งแรก เห็นถึงกับอึ้ง หุ่นปั้น ตาทองงิ้วราย เหมือนคนจริงมีชีวิต ส่องเลขเด็ดอ่างน้ำมนต์ เห็นตัวเลขชัด ล้วงไหได้อีก 3 ตัว แผงหวยเผยเลขไหนขายดี"
category: "LOTTERY"
language: "th"
date: 2024-11-13T07:01:24.354Z
---

# แม่บ้านมาครั้งแรก เห็นถึงกับอึ้ง หุ่นปั้น ตาทองงิ้วราย เผยได้เลขเด็ดด้วย

[![แม่บ้านมาครั้งแรก เห็นถึงกับอึ้ง หุ่นปั้น ตาทองงิ้วราย เผยได้เลขเด็ดด้วย](https://www.khaosod.co.th/wpapp/uploads/2024/11/Ta-Thong-Ngiu-Rai.jpg "แม่บ้านมาครั้งแรก เห็นถึงกับอึ้ง หุ่นปั้น ตาทองงิ้วราย เผยได้เลขเด็ดด้วย")](https://www.khaosod.co.th/wpapp/uploads/2024/11/Ta-Thong-Ngiu-Rai.jpg)

**แม่บ้านมาครั้งแรก เห็นถึงกับอึ้ง หุ่นปั้น ตาทองงิ้วราย เหมือนคนจริงมีชีวิต ส่องเลขเด็ดอ่างน้ำมนต์ เห็นตัวเลขชัด ล้วงไหได้อีก 3 ตัว แผงหวยเผยเลขไหนขายดี**

วันที่ 13 พ.ย.2567 ที่วัดสว่างอารมณ์ แคแถว ต.ขุนแก้ว อ.นครชัยศรี จ.นครปฐม สาธุชนและนักเสี่ยงโชค เดินทางมาขอพรขอโชคขอลาภกับสิ่งศักดิ์สิทธิ์ภายในวัดกันอย่างคึกคัก โดยเฉพาะบนศาลาการเปรียญที่ตั้งหุ่นปั้นตาทองงิ้วราย ที่มีหยดน้ำตาเทียนในอ่างน้ำมนต์ ตั้งอยู่ข้างหุ่น ดูคึกคักเป็นพิเศษ

สาธุชนและนักเสี่ยงโชคที่หวังรวยทางลัดก่อนหวยออก ที่มีความเชื่อว่าตาทองมักจะให้โชคให้ลาภกับชาวบ้านที่มาขอโชคลาภ จะได้ยินเสียงเขย่าเซียมซีดังตลอดเวลา ที่ด้านหน้าหุ่นปั้น และมุงล้อมถ่ายภาพอ่างน้ำมนต์ที่ด้านข้าง

แม่บ้านมาครั้งแรก เห็นถึงกับอึ้ง หุ่นปั้น ตาทองงิ้วราย เหมือนคนจริงมีชีวิต ส่องเลขเด็ดอ่างน้ำมนต์ เห็นตัวเลขชัด ล้วงไหได้อีก 3 ตัว แผงหวยเผยเลขไหนขายดี

จากการสอบถาม น.ส.ธิดารัตน์ (ขอสงวนนามสกุล) อายุ 48 ปี แม่บ้าน ชาว จ.ชลบุรี หนึ่งในผู้ที่เดินทางมาทำบุญ กล่าวว่า วันนี้ตั้งใจมาจากชลบุรี เพื่อกราบไหว้สิ่งศักดิ์สิทธิ์ที่วัดสว่างอารมณ์ ทำบุญถวายสังฆทาน ประกอบกับในช่วงใกล้วันหวยออกจึงชวนเพื่อนมาหาเลขเด็ด

[![](https://www.khaosod.co.th/wpapp/uploads/2024/11/13-เลข3.jpg)](https://www.khaosod.co.th/wpapp/uploads/2024/11/13-เลข3.jpg)

น.ส.ธิดารัตน์ กล่าวต่อว่า เพิ่งมาเที่ยวกันเป็นครั้งแรก เพราะบ้านอยู่ไกล ประกอบกับเคยได้ยินชื่อเสียงเรียงนามของตาทองงิ้วรายมานาน เมื่อมาเห็นหุ่นปั้นตาทอง ถึงกับตกใจว่า หุ่นนั่งหน้าเหมือนคนจริงมีชีวิต เมื่อมาถึงแล้วก็ถือโอกาสชวนครอบครัวทำบุญถวายสังฆทานให้เสร็จสิ้นเรียบร้อย

[![](https://www.khaosod.co.th/wpapp/uploads/2024/11/13-เลข4.jpg)](https://www.khaosod.co.th/wpapp/uploads/2024/11/13-เลข4.jpg)

น.ส.ธิดารัตน์ กล่าวอีกว่า จากนั้นจึงขึ้นศาลาการเปรียญไหว้ตาทองเรียบร้อยแล้ว จึงชวนกันไปตีเลขหยดน้ำตาเทียนในอ่างน้ำมนต์หน้าหุ่นปั้น แล้วนำโทรศัพท์มือถือมาถ่ายภาพ 4 6 และ 5 4 และล้วงเลขในไห 4 0 5 หรือ 5 0 4 พร้อมกับบนไว้ด้วยหากถูกรางวัลใหญ่จะนำชุดผ้าขาวม้า หมวก แว่นตา รองเท้าหนัง มาเปลี่ยนให้สวมอย่างหล่อเลย

[![](https://www.khaosod.co.th/wpapp/uploads/2024/11/13-เลข1.jpg)](https://www.khaosod.co.th/wpapp/uploads/2024/11/13-เลข1.jpg)

ผู้สื่อข่าวรายงานว่า แผงลอตเตอรี่ภายในวัดต่างขึ้นเลขในอ่างน้ำมนต์ตาทองงิ้วราย ติดไว้ตามแผงทุกแผงพร้อมรูปถ่ายเพื่อให้นักเสี่ยงโชคได้ดูเลือกซื้อ โดยงวดนี้เป็นเลข 1 2 8 และ 1 7 8 – 1 6 ส่วนเลขกำลังวันหวยออกวันเสาร์ 1-8-5 ซึ่งเลขเหล่านี้หมดจากแผงทุกแผงไปแล้ว