---
layout: post
code: "ART24110110030Q7Y0B"
origin_url: "https://www.khaosod.co.th/lottery/news_9486472"
image: "https://github.com/user-attachments/assets/9301e446-98bd-417d-a5c5-fbff38c80fa3"
title: "เปิดเงินรางวัล ผลสลาก N3 งวด 1 พ.ย.67 เผยเลขยอดฮิต แจกแจ็กพอตหลักแสน"
description: "เปิดเงินรางวัล ผลสลาก N3 งวด 1 พ.ย.67 เผยเลขยอดฮิต แจกแจ็กพอตหลักแสน ชี้เป็นการทดลองขายงวดแรก ขายได้ 1.8 ล้านใบ จากเพดาน 5 ล้านใบ "
category: "LOTTERY"
language: "th"
date: 2024-11-01T15:00:10.676Z
---

# เปิดเงินรางวัล ผลสลาก N3 งวด 1 พ.ย.67 เผยเลขยอดฮิต แจกแจ็กพอตหลักแสน

[![เปิดเงินรางวัล ผลสลาก N3 งวด 1 พ.ย.67 เผยเลขยอดฮิต แจกแจ็กพอตหลักแสน](https://www.khaosod.co.th/wpapp/uploads/2024/11/lotto74545-3.jpg "เปิดเงินรางวัล ผลสลาก N3 งวด 1 พ.ย.67 เผยเลขยอดฮิต แจกแจ็กพอตหลักแสน")](https://www.khaosod.co.th/wpapp/uploads/2024/11/lotto74545-3.jpg)

**เปิดเงินรางวัล ผลสลาก N3 งวด 1 พ.ย.67 เผยเลขยอดฮิต แจกแจ็กพอตหลักแสน ชี้เป็นการทดลองขายงวดแรก ขายได้ 1.8 ล้านใบ จากเพดาน 5 ล้านใบ**

สำหรับเงินรางวัลสลากกินแบ่งรัฐบาลแบบ เลขสามหลัก งวดวันที่ 1 พฤศจิกายน 2567

ด้าน พ.ท.หนุน ศันสนาคม ผอ.สำนักงานสลากกินแบ่งรัฐบาล เปิดเผยว่า การจำหน่ายสลากเลขสามหลัก หรือ สลาก N3 งวด 1 พ.ย.67 เป็นการทดลองขายงวดแรก สามารถขายได้ 1.8 ล้านใบ จากเพดาน 5 ล้านใบ มีประชาชนเข้ามาซื้อ 8.3 หมื่นราย สำหรับเลขที่ได้รับความนิยมสุด คือ 394 โดยงวดแรกมีรางวัลแจ็คพอต 2 แสนบาท

สำหรับการจำหน่ายสลาก N3 งวดแรกนี้ที่ขายได้น้อย เนื่องจากมีจุดจำหน่ายอยู่จำกัดเพียง 647 แห่ง จาก 900 จุดทั่วประเทศ แต่คาดว่าหากผ่านไป 3 งวด จะเห็นยอดการจำหน่ายเพิ่มมากขึ้น

นายธนวรรธน์ พลวิชัย โฆษกคณะกรรมการสลากกินแบ่งรัฐบาล กล่าวว่า กรณีมีข้อกังวลว่า สลาก N3 จะมาแย่งส่วนแบ่งสลากใบ กับสลากดิจิทัล หรือ L6 นั้น เห็นสัญญาณว่าช่วงกลางงวดสลากดิจิทัลอาจขายช้าไปบ้าง ซึ่งอาจจะเป็นผลกระทบทางเศรษฐกิจ หรือสถานการณ์น้ำท่วม แต่พอถึงปลายงวดก็ขายดีขึ้นจนจำหน่ายได้หมด 26 ล้านใบ

ถ้าพิจารณาจากจำนวนสลาก N3 ที่จำหน่ายไป 1.8 ล้านใบ คิดเป็นวงเงินเพียง 36 ล้านบาท จากการจำหน่ายสลาก แอล 6 ที่มีมูลค่าประมาณ 8,000 ล้านบาท จะเห็นว่าเป็นยอดขายที่ต่ำมาก

