---
layout: post
code: "ART2411281606DP5L57"
origin_url: "https://www.khaosod.co.th/sports/news_9526280"
image: "https://github.com/user-attachments/assets/80caf69c-edb1-4343-9fdc-b1c22045f951"
title: "การท่าเรือ เจ๊าตัวแทนอินโดนีเซีย การันตีเข้า 16 ทีมเอเอฟซี แชมเปียนส์ลีก ทู"
description: "การท่าเรือ เอฟซี ตัวแทนจากไทยลีก แม้ว่าจะลุ้นเหนื่อยแต่ยังเสมอกับเปอร์ซิบ บันดุง จากอินโดนีเซีย การันตีเข้า 16 ทีมเอเอฟซี แชมเปียนส์ลีก ทู"
category: "SPORTS"
language: "th"
date: 2024-11-28T16:31:19.081Z
---

# การท่าเรือ เจ๊าตัวแทนอินโดนีเซีย การันตีเข้า 16 ทีมเอเอฟซี แชมเปียนส์ลีก ทู

[![การท่าเรือ เจ๊าตัวแทนอินโดนีเซีย การันตีเข้า 16 ทีมเอเอฟซี แชมเปียนส์ลีก ทู](https://www.khaosod.co.th/wpapp/uploads/2024/11/Portfc.jpg "การท่าเรือ เจ๊าตัวแทนอินโดนีเซีย การันตีเข้า 16 ทีมเอเอฟซี แชมเปียนส์ลีก ทู")](https://www.khaosod.co.th/wpapp/uploads/2024/11/Portfc.jpg)

การท่าเรือ เอฟซี ตัวแทนจากไทยลีก แม้ว่าจะลุ้นเหนื่อยแต่ยังเสมอกับเปอร์ซิบ บันดุง จากอินโดนีเซีย การันตีเข้า 16 ทีมเอเอฟซี แชมเปียนส์ลีก ทู

การท่าเรือ เอฟซี ตัวแทนจากไทยลีก มีโปรแกรมเปิดบ้านที่บีจี สเตเดียม รับการมาเยือนของเปอร์ซิบ บันดุง จากอินโดนีเซีย เกมนัดที่ 5 กลุ่มเอฟ ฟุตบอลเอเอฟซี แชมเปียนส์ลีก ทู 2024-25 เมื่อ 28 พ.ย.

ก่อนเกมการท่าเรือมี 9 แต้มจาก 4 นัด ขณะที่เปอร์ซิบ บันดุง มี 4 คะแนน หากเกมนี้การท่าเรือแค่เสมอจะการันตีเข้ารอบ แต่ว่านาที 17 ซิโร อัลเวส เอนริเก ยิงจุดโทษให้เปอร์ซิบ บันดุง ขึ้นนำ 1-0 อย่างไรก็ดีนาที 18 ลอนซานา ดูมบูยา ยิงให้เจ้าบ้านตีเสมอ 1-1 เท่านั้นไม่พอนาที 31 ลอนซานา ดูมบูยา ยิงประตูที่สองของตัวเองในเกมช่วยให้การท่าเรือขึ้นนำ 2-1

ครึ่งหลังแม้ว่าเปอร์ซิบ บันดุง จะพยายามเร่งเกมบุก แต่ว่าการขึ้นบอลไปสร้างโอกาสลุ้นประตู แต่ว่าเจาะไม่เข้าแถมเกือบโดนประตูที่สาม กระทั่งนาที 90+5 ดาวิด ดา ซิลวา ยิงให้เปอร์ซิบ บันดุง ตามตีเสมอ 2-2 จากนั้นไม่มีสกอร์เพิ่มจบเกมเสมอ 2-2

จากผลงานดังกล่าวทำให้การท่าเรือมี 10 คะแนนจาก 5 นัด การันตีเข้ารอบ 16 ทีมสุดท้ายแน่นอนแล้ว แม้ว่าจะเหลือเกมนัดสุดท้ายจะไปเยือนไลออน ซิตี้ เซเลอร์ส ที่สิงคโปร์ก็ตาม