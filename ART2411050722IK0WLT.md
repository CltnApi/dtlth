---
layout: post
code: "ART2411050722IK0WLT"
origin_url: "https://www.khaosod.co.th/breaking-news/news_9489500"
image: "https://github.com/user-attachments/assets/b9aacc65-a614-4024-8b6d-824bd4896dea"
title: "อว. เปิดชื่อ16จว. รับมือฝนตกหนัก ดินถล่ม น้ำป่า เตือน 6จว.ริมเจ้าพระยา"
description: "อว. เปิดชื่อ 16 จังหวัด เตรียมรับมือฝนตกหนัก เสี่ยงดินถล่ม-น้ำป่าไหลหลาก เตือน 6 จังหวัดริมแม่น้ำเจ้าพระยา ระวังน้ำทะเลหนุนทะลักท่วม"
category: "HOT_NEWS"
language: "th"
date: 2024-11-05T07:36:37.882Z
---

# อว. เปิดชื่อ16จว. รับมือฝนตกหนัก ดินถล่ม น้ำป่า เตือน 6จว.ริมเจ้าพระยา

[![อว. เปิดชื่อ16จว. รับมือฝนตกหนัก ดินถล่ม น้ำป่า เตือน 6จว.ริมเจ้าพระยา](https://www.khaosod.co.th/wpapp/uploads/2024/11/Prepare-for-the-rain.jpg "อว. เปิดชื่อ16จว. รับมือฝนตกหนัก ดินถล่ม น้ำป่า เตือน 6จว.ริมเจ้าพระยา")](https://www.khaosod.co.th/wpapp/uploads/2024/11/Prepare-for-the-rain.jpg)

**อว. เปิดชื่อ 16 จังหวัด เตรียมรับมือฝนตกหนัก เสี่ยงดินถล่ม-น้ำป่าไหลหลาก เตือน 6 จังหวัดริมแม่น้ำเจ้าพระยา ระวังน้ำทะเลหนุนทะลักท่วม**

วันที่ 4 พ.ย.2567 กระทรวงการอุดมศึกษา วิทยาศาสตร์ วิจัยและนวัตกรรม (อว.) โดยศูนย์ปฎิบัติการสถานการณ์น้ำท่วม “อว เพื่อประชาชน” ร่วมกับ สถาบันสารสนเทศทรัพยากรน้ำ (องค์การมหาชน) กระทรวง อว. รายงานสถานการณ์น้ำ

ในช่วงวันที่ 4-8 พ.ย. 67 พื้นที่ลาดเชิงเขาอาจเกิดน้ำท่วมฉับพลัน น้ำป่าไหลหลาก ส่วนพื้นที่เขตเมืองอาจเกิดน้ำท่วมขังจากฝนตกสะสมได้

ส่วนระดับน้ำแม่น้ำเจ้าพระยา บริเวณ จ.พระนครศรีอยุธยา นนทบุรี ปทุมธานี สมุทรปราการ และ แม่น้ำท่าจีน บริเวณจังหวัดสุพรรณบุรี นครปฐม ที่ยังมีระดับน้ำล้นตลิ่งบางแห่ง

ประกอบกับในช่วงวันที่ 4-12 พ.ย. 67 เป็นช่วงน้ำทะเลหนุนสูงบริเวณอ่าวไทย ซึ่งอาจเป็นอุปสรรคต่อการระบายน้ำลงสู่ทะเล ทำให้พื้นที่ลุ่มต่ำนอกคันกั้นน้ำและลำน้ำสาขาอาจได้รับผลกระทบ

นอกจากนี้ ระดับแม่น้ำสายหลัก ที่ยังมีน้ำล้นตลิ่ง ได้แก่ บริเวณแม่น้ำยม จ.พิษณุโลก แม่น้ำท่าจีน จ.สุพรรณบุรี แม่น้ำท่าจีน จ.นครปฐม ลำปะเทีย จ.บุรีรัมย์ ทั้งนี้ สามารถติดตามสถานการณ์เพิ่มเติมได้ที่ เว็บไซต์ www.thaiwater.net และแอปพลิเคชัน ThaiWater