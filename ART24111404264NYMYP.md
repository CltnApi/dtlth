---
layout: post
code: "ART24111404264NYMYP"
origin_url: "https://www.khaosod.co.th/lifestyle/news_9503617"
image: "https://github.com/user-attachments/assets/404fcb9b-e97d-457b-8ec8-27e46a135ad7"
title: "จานเด็ด 77 จังหวัด - ตาแปแยะ"
description: "‘ตาแปแยะ’ ชื่อเรียกภาษามลายูแปลว่า เครื่องเทศเยอะเป็นขนมพื้นถิ่นที่หาทานยาก ลักษณะคล้ายข้าวเกรียบทอด แต่มีถั่วลิสง-ปลาจิ้งจั้ง ตกแต่งบนหน้าพัชรี เกิดพรม"
category: "LIFESTYLE"
language: "th"
date: 2024-11-14T05:26:10.717Z
---

# จานเด็ด 77 จังหวัด - ตาแปแยะ

[![จานเด็ด 77 จังหวัด - ตาแปแยะ](https://www.khaosod.co.th/wpapp/uploads/2024/11/ปก-จานเด็ด-1.jpg "จานเด็ด 77 จังหวัด - ตาแปแยะ")](https://www.khaosod.co.th/wpapp/uploads/2024/11/ปก-จานเด็ด-1.jpg)

**‘ตาแปแยะ’** ชื่อเรียกภาษามลายูแปลว่า **เครื่องเทศเยอะ**

เป็นขนมพื้นถิ่นที่หาทานยาก ลักษณะคล้ายข้าวเกรียบทอด แต่มีถั่วลิสง-ปลาจิ้งจั้ง ตกแต่งบนหน้า

**พัชรี เกิดพรม ผู้สื่อข่าวข่าวสด พาไปที่หมู่บ้านริมชายฝั่ง ต.ตำมะลัง หมู่ที่ 3 อ.เมือง จ.สตูล ชายแดนไทยมาเลเซีย ที่ตั้งบ้านนางยาตี นาวา อายุ 46 ปี กำลังเร่งมือทำขนมพื้นเมือง ตาแปแยะ เพื่อให้ทันตามออร์เดอร์ลูกค้า**

ส่วนผสม ประกอบด้วย แป้งข้าวเจ้าผสมกับไข่ไก่ น้ำปูนใสสะอาด พริกแห้งบดละเอียด เครื่องเทศ พริกไทย ข้าวเล็ก ข้าวใหญ่

![จานเด็ด 77 จังหวัด - ตาแปแยะ](https://www.khaosod.co.th/wpapp/uploads/2024/11/จานเด็ด-15พย.jpg)

**นำส่วนผสมทั้งหมดคลุกเคล้ากัน ตักใส่พิมพ์แต่งหน้าด้วยถั่วลิสง และปลาจิ้งจั้ง แล้วนำมาทอดในน้ำมันที่ร้อนกำลังดี**

การทำขนมในแต่ละครั้งจะใช้ส่วนผสมครั้งละ 7 กรัม เมื่อหมดก็จะปรุงขึ้นมาใหม่ เพื่อให้ได้ขนมที่มีคุณภาพดี

ส่วนผสมครั้งละ 7 กรัม จะได้ขนมประมาณ 5-6 ถุง ถุงละ 35 ชิ้น ขายราคาถุงละ 50 บาท วันหนึ่งจะทำ 2 รอบ

_นางยาตี เจ้าของสูตร ขนมตาแปแยะ บอกว่า ขนมนี้ทำขายเป็นอาชีพ สูตรขนมได้มาจากเพื่อนที่ไปทำงานที่ประเทศมาเลเซีย เมื่อ 8 ปีที่แล้ว นำมาปรับสูตรให้เข้มข้น ก่อนทำขายตามออร์เดอร์ เป็นขนมพื้นเมือง ส่งขายให้นักท่องเที่ยว โดยเฉพาะชาวไทยมาเลเซียชอบกินกันมาก_

**สนใจ โทร.09-4961-5776, 09-5025-1108**