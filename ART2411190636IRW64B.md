---
layout: post
code: "ART2411190636IRW64B"
origin_url: "https://www.khaosod.co.th/lifestyle/news_9510664"
image: "https://github.com/user-attachments/assets/35ceb9d3-6074-4719-b575-14d2847d8ed8"
title: "ไอคิวทะลุฟ้า - ราชวิทยาลัยจุฬาภรณ์มอบรางวัล นวัตกรรมสิ่งประดิษฐ์นักเรียน"
description: "ศาสตราจารย์เกียรติคุณ นายแพทย์รัชตะ รัชตะนาวิน รักษาการรองเลขาธิการราชวิทยาลัยจุฬาภรณ์ มอบรางวัลและเกียรติบัตรแก่นักเรียนที่ชนะการประกวดการนำเสนอผลงาน"
category: "LIFESTYLE"
language: "th"
date: 2024-11-19T06:46:27.343Z
---

# ไอคิวทะลุฟ้า - ราชวิทยาลัยจุฬาภรณ์มอบรางวัล นวัตกรรมสิ่งประดิษฐ์นักเรียน

[![ไอคิวทะลุฟ้า - ราชวิทยาลัยจุฬาภรณ์มอบรางวัล นวัตกรรมสิ่งประดิษฐ์นักเรียน](https://www.khaosod.co.th/wpapp/uploads/2024/11/ปก-8-scaled.jpg "ไอคิวทะลุฟ้า - ราชวิทยาลัยจุฬาภรณ์มอบรางวัล นวัตกรรมสิ่งประดิษฐ์นักเรียน")](https://www.khaosod.co.th/wpapp/uploads/2024/11/ปก-8-scaled.jpg)

**ศาสตราจารย์เกียรติคุณ นายแพทย์รัชตะ รัชตะนาวิน** รักษาการรองเลขาธิการราชวิทยาลัยจุฬาภรณ์ มอบรางวัลและเกียรติบัตรแก่นักเรียนที่ชนะการประกวดการนำเสนอผลงานในโครงการประกวดแนวคิดผลงานนวัตกรรมและสิ่งประดิษฐ์สำหรับนักเรียนในระดับมัธยมศึกษาตอนปลาย ซึ่งมีผลงานจากนักเรียนทั่วประเทศส่งมาทั้งหมด 206 ผลงาน จาก 115 โรงเรียน ณ ห้องเมจิก 3 โรงแรมมิราเคิล แกรนด์ คอนเวนชั่น กรุงเทพมหานคร เมื่อไม่นานนี้

![ไอคิวทะลุฟ้า - ราชวิทยาลัยจุฬาภรณ์มอบรางวัล นวัตกรรมสิ่งประดิษฐ์นักเรียน](https://www.khaosod.co.th/wpapp/uploads/2024/11/04-8.jpg)

**ผศ.ดร.ดนุพล นันทจิต ผู้อำนวยการศูนย์การเรียนรู้และวิจัยเฉลิมพระเกียรติ 60 ปี เจ้าฟ้าจุฬาภรณ์ กล่าวถึงวัตถุประสงค์การจัดโครงการว่า เพื่อสร้างนักประดิษฐ์ นวัตกรรุ่นเยาว์ ส่งเสริมให้นักเรียนพัฒนาทักษะความรู้ความสามารถในการสร้างสรรค์ผลงานนวัตกรรมและสิ่งประดิษฐ์ใหม่ที่ต่อยอดและนำไปพัฒนาได้จริง และเพื่อให้นักเรียนมีเวทีแสดงออกถึงความคิดสร้างสรรค์ เปิดโอกาสให้แลกเปลี่ยนเรียนรู้ อันจะนำมาซึ่งประโยชน์ต่อตัวนักเรียน เป็นก้าวแรกสู่เวทีระดับชาติและระดับนานาชาติต่อไป ได้รับเกียรติจากผู้ทรงคุณวุฒิด้านการแพทย์และผู้เชี่ยวชาญด้านนวัตกรรมเป็นกรรมการตัดสิน**

_สำหรับผลงานที่ได้รับรางวัล จำนวน 6 ผลงาน จาก 35 ผลงาน มีรายละเอียด ดังนี้_

รางวัลชนะเลิศ รับเงินรางวัล 10,000 บาท ได้แก่ ผลงานชื่อ แผ่นฟิล์มบ่งชี้ระดับการติดเชื้อ Staphylococcus spp. ของบาดแผลกดทับด้วยอินดิเตอร์ธรรมชาติ ร่วมกับการยับยั้งการติดเชื้อแบคทีเรียด้วยสารสกัดจากวัชพืชปืนนกไส้ จากโรงเรียนเบญจมเทพอุทิศ จ.เพชรบุรี

**ทีมชนะเลิศ**

**รองชนะเลิศอันดับ 1** รับเงินรางวัล 5,000 บาท ได้แก่ ผลงานชื่อ แผ่นเจลยางลดแผลกดทับบริเวณสะโพกสำหรับผู้สูงวัย จากโรงเรียนวิทยาศาสตร์จุฬาภรณราชวิทยาลัย จ.สตูล

**รองอันดับ 1**

**รองชนะเลิศอันดับ 2** รับเงินรางวัล 4,000 บาท ได้แก่ ผลงานชื่อ เกมบนเว็บสำหรับฝึกสมองด้าน Executive Function จากโรงเรียนมงฟอร์ตวิทยาลัย

**รองอันดับ 2**

**รางวัลชมเชย** รางวัลละ 2,000 บาท จำนวน 3 รางวัล ได้แก่ ผลงานชื่อ InfecTide Bandage ผ้าพันแผลเปลี่ยนสีเมื่อติดเชื้อ จากโรงเรียนอุบลรัตนราชกัญญาราชวิทยาลัยพัทลุง, ผลงานชื่อ Aceto Breath เครื่องตรวจโรคเบาหวานการหายใจ จากโรงเรียนวัฒโนทัยพายัพ และผลงานชื่อ เครื่องวัดระดับปริมาณโดปามีนโดยขั้วไฟฟ้าด้วยวัสดุนาโนโลหะบนโมลิบดีนัมไดซัลไฟด์ และแกรฟินออกไซด์เพื่อประเมินความเสี่ยงการทำงานของไตที่ผิดปกติแบบพกพาและแอปพลิเคชั่นมือถือ จากโรงเรียนเบญจมราชูทิศ

**โดยราชวิทยาลัยจุฬาภรณ์มอบเกียรติบัตรและของที่ระลึกให้นักเรียนทุกคนที่เข้าร่วมการนำเสนอผลงาน เพื่อเป็นขวัญกำลังใจแก่นักเรียนในการพัฒนาสร้างสรรค์นวัตกรรมและสิ่งประดิษฐ์ต่อไป**