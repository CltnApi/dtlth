---
layout: post
code: "ART2410310916P2FFNF"
origin_url: "https://www.khaosod.co.th/https://www.khaosod.co.th/sports/news_9484358"
image: "https://github.com/user-attachments/assets/d1f1304c-af02-4b4b-8b97-eb5201151e73"
title: "เป๊ป ท้อใจ แมนซิตี้ เจ็บระนาว ทั้งสโมสรเหลือนักเตะฟิตแค่ 13 คน"
description: "แมนซิตี้ - เป๊ป กวาร​์ดิโอล่า กุนซือ เรือใบสีฟ้า แมนเชสเตอร์ ซิตี้ รับสภาพทีมพิการขั้นสุดจนเหลือนักเตะฟิตพอลงสนามในเวลานี้เพียงแค่ 13 คนทั้งสโมสร"
category: "SPORTS"
language: "th"
date: 2024-11-01T12:08:12.265Z
---

# เป๊ป ท้อใจ แมนซิตี้ เจ็บระนาว ทั้งสโมสรเหลือนักเตะฟิตแค่ 13 คน

[![เป๊ป ท้อใจ แมนซิตี้ เจ็บระนาว ทั้งสโมสรเหลือนักเตะฟิตแค่ 13 คน](https://www.khaosod.co.th/wpapp/uploads/2024/10/Pep2.jpg "เป๊ป ท้อใจ แมนซิตี้ เจ็บระนาว ทั้งสโมสรเหลือนักเตะฟิตแค่ 13 คน")](https://www.khaosod.co.th/wpapp/uploads/2024/10/Pep2.jpg)

แมนซิตี้ – เป๊ป กวาร​์ดิโอล่า กุนซือ เรือใบสีฟ้า แมนเชสเตอร์ ซิตี้ รับสภาพทีมพิการขั้นสุดจนเหลือนักเตะฟิตพอลงสนามในเวลานี้เพียงแค่ 13 คนทั้งสโมสร

แมนซิตี้ ใช้ผู้เล่นตัวหลักเพียง 6 คน ในเกมแพ้ สเปอร์ 1-2 ในฟุตบอล คาราบาว คัพ แถม มานูเอล อาคานจี กองหลังคนสำคัญยังเจ็บตอนวอร์ม และ ซาวินโญ่ ถูกเปลี่ยนตัวออกในนาที 63 จากปัญหาอาการบาดเจ็บที่้ข้อเท้า และ รูเบน ดิอาส ก็ต้องเปลี่ยนออกช่วงพักครึ่ง ทำให้เวลานี้ แมนฯ ซิตี้ มีนักเตะที่สมบูรณ์ฟิตพอลงสนามเหลือ 13 คนไม่นับตำแหน่งผู้รักษาประตู คือ กองหลัง นาธาน อาเก, รูเบน ดิอาส, ยอสโก กวาร์ดิโอล, ริโก ลูอิส, จอห์น สโตน, จอช วิลสัน-เอสแบรนด์ กองกลาง ฟิล โฟเดน, อิลคาย กุนโดกัน, มาเตโอ โควาซิช, เจมส์ แม็คเอเทียร์, มาเตอุส นูเนส, แบร์นาโด ซิลวา และ กองหน้า เออร์ลิง ฮาลันด์

“เรามีนักเตะเพียง 13 คน เราต้องเจอกับงานยากของจริง นักเตะของเราลงเล่นได้จนจบ แต่ก็จบพร้อมกับปัญหา เราต้องดูว่าพวกเขาจะฟื้นคืนอาการบาดเจ็บได้แค่ไหน ผมคิดว่าเรากำลังอยู่ในสถานการณ์ที่แย่เอามากๆ 9 ปีที่ผ่านมา เราไม่เคยเจอปัญหาอาการบาดเจ็บแบบนี้มาก่อน เราต้องเดินหน้าต่อไป และทำให้ดีที่สุดในช่วงสัปดาห์ เรามีเวลาฟื้นตัวสั้นมากๆ”

โดยนักเตะตัวหลักๆ อย่าง โรดรี นักเตะเจ้าของรางวัล บัลลงดอร์ ได้รับบาดเจ็บในเดือน ก.ย. ออสการ์ บ็อบ เจ็บยาวในเดือน ส.ค. คาดจะพัก 3-4 เดือน เควิน เดอ บรอยน์ ต้องพักจากอาการตึงกล้ามเนื้อ, ไคล์ วอล์กเกอร์ เจ็บหัวเข่า, เจเรมี โดกู และ แจ็ก กรีลิช เพิ่งได้รับบาดเจ็บมาหมาดๆ “พรุ่งนี้เราจะลงซ้อม โดยที โกล 2 คน และ เออร์ลิง ฮาลันด์ เท่านั้น ที่เหลืออาจจะต้องพักฟื้นไปก่อน”