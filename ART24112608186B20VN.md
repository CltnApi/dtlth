---
layout: post
code: "ART24112608186B20VN"
origin_url: "https://www.khaosod.co.th/entertainment/news_9521880"
image: "https://github.com/user-attachments/assets/66ea0a5f-7102-4cc9-bd54-410e37015f5b"
title: "ข่าวสดมิวสิค -‘อพาร์ตเมนต์คุณป้า’ลบภาพมายา เสิร์ฟซิงเกิลสากล‘Rockchain’"
description: "ข่าวสดมิวสิค -‘อพาร์ตเมนต์คุณป้า’ลบภาพมายา เสิร์ฟซิงเกิลสากล‘Rockchain’ เพลงเตือนสติว่าโลกใบนี้อาจไม่ได้ต้องการคติที่เกินจริง"
category: "ENTERTAINMENT"
language: "th"
date: 2024-11-26T16:13:33.550Z
---

# ข่าวสดมิวสิค -‘อพาร์ตเมนต์คุณป้า’ลบภาพมายา เสิร์ฟซิงเกิลสากล‘Rockchain’

[![ข่าวสดมิวสิค -‘อพาร์ตเมนต์คุณป้า’ลบภาพมายา เสิร์ฟซิงเกิลสากล‘Rockchain’](https://www.khaosod.co.th/wpapp/uploads/2024/11/Khunpa.jpg "ข่าวสดมิวสิค -‘อพาร์ตเมนต์คุณป้า’ลบภาพมายา เสิร์ฟซิงเกิลสากล‘Rockchain’")](https://www.khaosod.co.th/wpapp/uploads/2024/11/Khunpa.jpg)

ข่าวสดมิวสิค -‘อพาร์ตเมนต์คุณป้า’ลบภาพมายา เสิร์ฟซิงเกิลสากล‘Rockchain’ เพลงเตือนสติว่าโลกใบนี้อาจไม่ได้ต้องการคติที่เกินจริง

![](https://www.khaosod.co.th/wpapp/uploads/2024/11/Apartment.jpg)

ศิลปินวง **“อพาร์ตเมนต์คุณป้า”** โดย _ตุล ไวฑูรเกียรติ (ร้องนำ), ‘ปั๊ม’ ปิย์นาท โชติกเสถียร (กีตาร์), ‘บอล’ กันต์ รุจิณรงค์ (กีตาร์), ‘จ้า’ ทรรศน์ฤกษ์ ลิ่มศิลา (กลอง) และ ‘ใหม่’ ภครัช สันสุริยะ (เบ_ส) จากค่ายสนามหลวงมิวสิก เสิร์ฟซิงเกิลภาษาอังกฤษล่าสุด **“Rockchain”**

โดยชื่อเพลง เล่นคำจากคำว่า “Blockchain” (บล็อกเชน) ที่เป็นการจัดเก็บข้อมูลที่มีความปลอดภัยขั้นสูงในโลกปัจจุบัน สู่คำว่า “Rockchain” (ร็อกเชน) ที่อพาร์ตเมนต์คุณป้าอยากให้ผู้ฟังลองลบล้างภาพมายาที่อยู่ในความคิด แล้วมองโลกใบนี้อีกทีอย่างตรงไปตรงมา

![](https://www.khaosod.co.th/wpapp/uploads/2024/11/ซิงเกิล-Rockchain.jpg)

_และอยากใช้เพลง Rockchain เพื่อเตือนสติทุกคน ถึงความเชื่อที่แต่ละคนยึดมั่น ว่าโลกใบนี้อาจไม่ได้ต้องการคติที่เกินจริง แต่อาจต้องการวิทยาการที่เป็นไปได้มากกว่า_

ADVERTISEMENT

“Rockchain” เป็นเพลงที่ให้อารมณ์ร็อกยุค 70s เป็นการเรียบเรียงดนตรีร็อกแบบโอลด์สคูลสไตล์ “อพาร์ตเมนต์คุณป้า” และเพื่อให้ได้อารมณ์เพลง 70s ถ่องแท้ การบันทึกเสียงจึงอัดเสียงทุกเครื่องดนตรีพร้อมกัน ซาวด์ที่ได้มาคือเสน่ห์ของร็อกวินเทจ

![](https://www.khaosod.co.th/wpapp/uploads/2024/11/Apartment-Khunpa_Rockchain_Recording.jpg)

ส่วนภาพประกอบ ได้ใช้ภาพของ **‘Unispired by Current Events’** ศิลปินชาวไทยที่ทำภาพกราฟิกสามมิติสะท้อนประเด็นทางสังคม มาทำเป็น Video Visualizer เคลื่อนไหวประกอบเพลง Rockchain ด้วยผลงานการขยับ 3D Motion โดย HUNGRYCAT OF BANGKOK

![](https://www.khaosod.co.th/wpapp/uploads/2024/11/Apartment-Khunpa_Rockchain_2.jpg)

รับชม MV “Rockchain” ได้ที่ : https://youtu.be/PxidoXOkgwo?si=ZdYdQjHrGcw6-mro