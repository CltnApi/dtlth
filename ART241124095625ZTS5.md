---
layout: post
code: "ART241124095625ZTS5"
origin_url: "https://www.khaosod.co.th/breaking-news/news_9519318"
image: "https://github.com/user-attachments/assets/d4ad89c5-6a5b-4a6b-b8c6-ea4a109efc16"
title: "บันนังสตาเดือด! เจ้าหน้าที่พลีชีพ ยิงปะทะคนร้าย ถูกดักซุ่มระหว่างจรยุทธ์ เร่งไล่ล่าตัวมาดำเนินคดี"
description: "บันนังสตาเดือด! เจ้าหน้าที่พลีชีพ ยิงปะทะคนร้าย ถูกดักซ..."
category: "HOT_NEWS"
language: "th"
date: 2024-11-24T10:20:06.942Z
---

# บันนังสตาเดือด! เจ้าหน้าที่พลีชีพ ยิงปะทะคนร้าย ถูกดักซุ่มระหว่างจรยุทธ์ เร่งไล่ล่าตัวมาดำเนินคดี

[![บันนังสตาเดือด! เจ้าหน้าที่พลีชีพ ยิงปะทะคนร้าย ถูกดักซุ่มระหว่างจรยุทธ์ เร่งไล่ล่าตัวมาดำเนินคดี](https://www.khaosod.co.th/wpapp/uploads/2024/11/killsoldier.jpg "บันนังสตาเดือด! เจ้าหน้าที่พลีชีพ ยิงปะทะคนร้าย ถูกดักซุ่มระหว่างจรยุทธ์ เร่งไล่ล่าตัวมาดำเนินคดี")](https://www.khaosod.co.th/wpapp/uploads/2024/11/killsoldier.jpg)

**บันนังสตาเดือด! เจ้าหน้าที่พลีชีพ ยิงปะทะคนร้าย ถูกดักซุ่มระหว่างจรยุทธ์ เร่งไล่ล่าตัวมาดำเนินคดี**

เมื่อเวลา 11.35 น. วันที่ 23 พ.ย.67 ร.ต.ท.อารีฟิน มีสา รอง สว.(สอบสวน) สภ.บันนังสตา จ.ยะลา ได้รับแจ้งจากศูนย์วิทยุฯ ว่ามีเหตุโจมตีเจ้าหน้าที่ชุดจรยุทธ์ ทพ.4105 ในพื้นที่ บ้านคอลอกาเอ ม.5 ต.บาเจาะ อ.บันนังสตา จ.ยะลา

เบื้องต้นทราบว่า มีคนร้ายไม่ทราบจำนวน ใช้อาวุธปืนไม่ทราบชนิดและขนาดยิงใส่ชุด กำลังพลชุดจรยุทธ์ ร้อย ทพ.4105 ก่อนเกิดการปะทะในระหว่างปฏิบัติภารกิจในพื้นที่บ้านคอลอบาแล ต.บาเจาะ อ.บันนังสตา เป็นเหตุให้กำลังพลถูกยิงเสียชีวิต 1 นาย ทราบชื่อ อส.ทพ.เปียน ศิริสุข อายุ 44 ปี

ซึ่งเจ้าหน้าที่ที่เกี่ยวข้องได้ลงพื้นที่จุดเกิดเหตุแล้ว และได้รวบรวมพยานหลักฐานที่พบเพื่อใช้เป็นเบาะแสในการติดตามตัวคนร้ายมาดำเนินคดีตามกฎหมายต่อไป