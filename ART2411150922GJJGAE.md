---
layout: post
code: "ART2411150922GJJGAE"
origin_url: "https://www.matichon.co.th/politics/news_4900424"
image: "https://github.com/user-attachments/assets/385e356e-36a0-4121-af41-b4c25c807316"
title: "ประเสริฐ แจง ยังไม่ทราบข้อเท็จจริง คลิปเสียงอ้างพ่อรัฐมนตรีน้ำ ยัน ไม่มีใครแทรกแซงคดีได้"
description: "“ประเสริฐ” แจง ยังไม่ทราบข้อเท็จจริง ปม “พ่อ รมต.จิราพร\" ถูกอ้างชื่อ โยงดิไอคอน ยัน ไม่มีใครแทรกแซงกระบวนการ เผย อาจขยายเวลา คกก.สอบคลิปเสียงเพิ่ม"
category: "POLITICS"
language: "th"
date: 2024-11-15T13:46:34.858Z
---

# ประเสริฐ แจง ยังไม่ทราบข้อเท็จจริง คลิปเสียงอ้างพ่อรัฐมนตรีน้ำ ยัน ไม่มีใครแทรกแซงคดีได้

[![](https://www.matichon.co.th/wp-content/uploads/2024/11/274524.jpg "274524")](https://www.matichon.co.th/wp-content/uploads/2024/11/274524.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**“ประเสริฐ” แจง ยังไม่ทราบข้อเท็จจริง ปม “พ่อ รมต.จิราพร” ถูกอ้างชื่อ โยงดิไอคอน ยัน ไม่มีใครแทรกแซงกระบวนการ เผย อาจขยายเวลา คกก.สอบคลิปเสียงเพิ่ม**

เมื่อเวลา 13.55 น. วันที่ 15 พฤศจิกายน ที่ทำเนียบรัฐบาล **นายประเสริฐ จันทรรวงทอง** รองนายกรัฐมนตรีและ รมว.ดิจิทัลเพื่อเศรษฐกิจและสังคม ให้สัมภาษณ์ถึงความคืบหน้าผลสอบของคณะกรรมการตรวจสอบข้อเท็จจริง กรณีเกี่ยวกับการปฏิบัติหน้าที่ของสำนักงานคณะกรรมการคุ้มครองผู้บริโภค (สคบ.) เกี่ยวกับธุรกิจออนไลน์ ว่า ขณะนี้ใกล้หมดเวลาที่กำหนดไว้แล้ว ซึ่งตนได้ติดตามและให้คณะกรรมการส่งข้อสรุปที่ได้มาโดยเร็ว เบื้องต้นทราบว่ามีพยานที่เกี่ยวข้องและจำเป็นต้องสืบสวนสอบสวนอีกจำนวนหนึ่ง ต้องใช้เวลาพอสมควร ตนจึงกําชับว่าต้องทำให้รวดเร็ว เพราะเป็นเรื่องที่ประชาชนให้ความสนใจ ทั้งนี้ มีการเปรยว่าอาจจะขอขยายเวลาของคณะกรรมการชุดนี้ แต่ยังไม่มีการเสนอมาที่ตน

ส่วนที่มีการอ้างชื่อบิดาของ น.ส.จิราพร สินธุไพร รัฐมนตรีประจำสำนักนายกรัฐมนตรี ในคลิปเสียงที่เกี่ยวข้องกับคดีบริษัทดิ ไอคอน กรุ๊ป จํากัด ด้วย จะทําให้ถูกมองว่ามีการแทรกแซงการสอบสวนหรือไม่นั้น นายประเสริฐกล่าวว่า ต้องดูข้อเท็จจริง เพราะตนยังไม่ทราบ เป็นเพียงการพูดเฉยๆ ขณะนี้ตนก็ไม่เห็นว่าจะมีใครเข้ามาแทรกแซงคดีนี้ได้

*   **[‘จิราพร​’ ส่งทีมกม.เอาผิด นักร้องก. อ้างชื่อ​ให้อำนาจคุมสคบ. ส่งเงินผ่านพ่อ ลั่นข้อมูลเท็จ​100%](https://www.matichon.co.th/politics/news_4898983)**

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)