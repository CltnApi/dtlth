---
layout: post
code: "ART2411121141Z36A14"
origin_url: "https://www.khaosod.co.th/sports/news_9502435"
image: "https://github.com/user-attachments/assets/1f3324cb-eef2-4eb3-b5c3-32dc2a0ec2dc"
title: "แข้งดาวรุ่งทีมชาติ เอกวาดอร์ สิ้นใจวัยเพียง 22 ปี หลังเจ็บหนักจากอุบัติเหตุ"
description: "มาร์โก อังกูโล กองกลางดาวรุ่งทีมชาติ เอกวาดอร์ สิ้นลมหายใจด้วยวัยแค่ 22 ปี หลังเป็นหนึ่งในผู้ประสบอุบัติเหตุทางรถยนต์ และแพทย์พยายามยื้อชีวิตมานานร่วมเดือน"
category: "SPORTS"
language: "th"
date: 2024-11-12T11:46:00.988Z
---

# แข้งดาวรุ่งทีมชาติ เอกวาดอร์ สิ้นใจวัยเพียง 22 ปี หลังเจ็บหนักจากอุบัติเหตุ

[![แข้งดาวรุ่งทีมชาติ เอกวาดอร์ สิ้นใจวัยเพียง 22 ปี หลังเจ็บหนักจากอุบัติเหตุ](https://www.khaosod.co.th/wpapp/uploads/2024/11/เอกวาดอร์.jpg "แข้งดาวรุ่งทีมชาติ เอกวาดอร์ สิ้นใจวัยเพียง 22 ปี หลังเจ็บหนักจากอุบัติเหตุ")](https://www.khaosod.co.th/wpapp/uploads/2024/11/เอกวาดอร์.jpg)

เกิดความสูญเสียในวงการฟุตบอลขึ้นอีกครั้ง หลังจากที่ มาร์โก อังกูโล กองกลางดาวรุ่งทีมชาติ เอกวาดอร์ ต้องเสียชีวิตด้วยวัยเพียง 22 ปี เนื่องจากประสบอุบัติเหตุทางรถยนต์ซึ่งเกิดขึ้นตั้งแต่เมื่อเดือนก่อน

อุบัติเหตุครั้งนี้เกิดขึ้นเมื่อที่กรุงกิโต ของเอกวาดอร์ วันที่ 7 ตุลาคม เมื่อมีรถยนต์คันหนึ่งพุ่งเข้าชนโครงสร้างสะพานที่กำลังก่อสร้างอยู่ ส่งผลให้คนขับอย่าง โรเบร์โต กาเบซาส นักเตะอินดิเปนเดียนเต จูเนียร์ส เสียชีวิตในที่เกิดเหตุทันที

ส่วนผู้โดยสารในรถอีก 4 คนต่างได้รับบาดเจ็บ ซึ่งต่อมาไม่นานก็มีอีกรายหนึ่งทนพิษบาดแผลไม่ไหวเสียชีวิตเช่นกัน ขณะที่อังกูโลนั้นทีมแพทย์พยายามทำการรักษา แต่สุดท้ายเจ้าตัวก็ลาโลกจากอุบัติเหตุหนนี้เป็นรายที่ 3

สำหรับอังกูโลเป็นนักเตะของเอฟซี ซินซินเนติ ในลีกสหรัฐอเมริกา แต่ปีนี้ถูกปล่อยให้เอเลเดอู กิโต ยืมมาใช้งาน โดยเจ้าตัวได้โอกาสลงเล่นให้ทีมชาติชุดใหญ่ไปแล้ว 3 นัด

แถลงการณ์จากสหพันธ์ฟุตบอลเอกวาดอร์ระบุว่า “สหพันธ์ฟุตบอลเอกวาดอร์ขอแสดงความเสียใจอย่างสุดซึ้งต่อการเสียชีวิตของ มาร์โก อังกูโล เขาจากไปโดยที่ทิ้งความเจ็บปวดไว้ในใจของพวกเรา เราขอให้เขาไปสู่สุขติ”