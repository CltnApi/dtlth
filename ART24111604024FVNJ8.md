---
layout: post
code: "ART24111604024FVNJ8"
origin_url: "https://www.khaosod.co.th/special-stories/news_9508040"
image: "https://github.com/user-attachments/assets/75477933-fa34-4a7e-9805-a03b49f7f994"
title: "เปิดธุรกิจพันล้าน และส่องชีวิตที่ผ่านมาของ \"เชน ธนา\""
description: "เปิดธุรกิจอาหารเสริมพันล้าน และส่องชีวิตที่ผ่านมาของ \"เชน ธนา\" จากศิลปิน - นักแสดง กลายเป็นเจ้าของธุรกิจที่ประสบความสำเร็จ"
category: "SPECIAL_STORIES"
language: "th"
date: 2024-11-16T05:04:03.526Z
---

# เปิดธุรกิจพันล้าน และส่องชีวิตที่ผ่านมาของ "เชน ธนา"

[![เปิดธุรกิจพันล้าน และส่องชีวิตที่ผ่านมาของ "เชน ธนา"](https://www.khaosod.co.th/wpapp/uploads/2024/11/chain-2.jpg "เปิดธุรกิจพันล้าน และส่องชีวิตที่ผ่านมาของ "เชน ธนา"")](https://www.khaosod.co.th/wpapp/uploads/2024/11/chain-2.jpg)

**เปิดธุรกิจอาหารเสริมพันล้าน และส่องชีวิตที่ผ่านมาของ “เชน ธนา” จากศิลปิน – นักแสดง กลายเป็นเจ้าของธุรกิจที่ประสบความสำเร็จ**

**เชน ธนา คือใคร ?**

“เชน ธนา” หรือ “ธนาตรัยฉัตร ภูโชคอนันต์” เป็นอดีตสมาชิกวง **_“Nice 2 Meet U”_** ร่วมกับ แจ๊ค Blackjack, ปั้นจั่น และ เต้ บอยแบนด์ดังเมื่อหลายสิบปีก่อน แต่วงมีอายุเพียง 2 – 3 ปี ก่อนทุกคนจะแยกย้ายกันตามเส้นทางของตัวเอง

จากนั้น เชน ธนา ก็ผันตัวมาเป็นนักร้องเดี่ยวในสังกัด RS อยู่หลายปี พร้อมทั้งมีผลงานละครหลายเรื่องด้วยกัน ชื่อของเขาเป็นที่รู้จักแต่ก็ไม่มากนัก จนกระทั่ง เชน ธนา หันไปจับธุรกิจ

Nice 2 Meet U

**เชน ธนา โด่งดัง ในมาด “นักธุรกิจพันล้าน”**

ระหว่างที่เป็น Nice 2 Meet U เชน ธนา ได้เปิดธุรกิจขายของ Gift Shop จากเกาหลี ชื่อ “ซอลมุนปัง” ที่สยามสแควร์ ซอย 2 และขยายสาขามาที่ ห้างแพลตตินั่ม ประตูน้ำ ทำธุรกิจขายเสื้อผ้า

ปัจจุบัน เป็นประธานเจ้าหน้าที่บริหาร บริษัท อมาโด้ กรุ๊ป จำกัด จดทะเบียน 24 มีนาคม 2557 ด้วยทุนจดทะเบียน 43,000,000 บาท

[![](https://www.khaosod.co.th/wpapp/uploads/2024/11/clipboard2-horz-3-696x342.jpg)](https://www.khaosod.co.th/wpapp/uploads/2024/11/clipboard2-horz-3.jpg)

**ผลประกอบการ บริษัท อมาโด้ กรุ๊ป จำกัด**

**ปี 2019**

รายได้ : 694.2 ล้านบาท  
กำไร : 41.5 ล้านบาท

**ปี 2020**

รายได้ : 2,199.6 ล้านบาท  
กำไร : 107.2 ล้านบาท

**ปี 2021**

รายได้ : 2,426.9 ล้านบาท  
ขาดทุน : -676 ล้านบาท

เชน และภรรยา

**ชีวิตครอบครัวของ เชน ธนา**

เชน ธนา เปลี่ยนนามสกุลจาก ลิมปยารยะ เป็น “ภูโชคอนันต์” เพราะเชื่อว่าบวกลบตัวเลขแล้วลงตัวเสริมเรื่องบารมีเงิน ทอง รวมถึงอยากตั้งต้นวงศ์ตระกูลใหม่