---
layout: post
code: "ART2411010257ADHI2N"
origin_url: "https://www.khaosod.co.th/https://www.khaosod.co.th/entertainment/news_9485437"
image: "https://github.com/user-attachments/assets/094bee86-0984-46df-996a-c1993751f515"
title: "สมมงลูกรักพระเจ้า! ชาอึนอู หล่อออร่า ลัดฟ้ามา Unwrap the Moment"
description: "สมมงลูกรักพระเจ้า! ชาอึนอู หล่อออร่า ลัดฟ้ามา Unwrap the Moment เผยมุมที่ไม่เคยเห็นแบบใกล้ชิด พร้อมกับเปิดโอกาสร่วมกิจกรรมกับแฟนคลับ"
category: "ENTERTAINMENT"
language: "th"
date: 2024-11-01T03:02:41.004Z
---

# สมมงลูกรักพระเจ้า! ชาอึนอู หล่อออร่า ลัดฟ้ามา Unwrap the Moment

[![สมมงลูกรักพระเจ้า! ชาอึนอู หล่อออร่า ลัดฟ้ามา Unwrap the Moment](https://www.khaosod.co.th/wpapp/uploads/2024/11/chau011167-3.jpg "สมมงลูกรักพระเจ้า! ชาอึนอู หล่อออร่า ลัดฟ้ามา Unwrap the Moment")](https://www.khaosod.co.th/wpapp/uploads/2024/11/chau011167-3.jpg)

สมมงลูกรักพระเจ้า! ชาอึนอู หล่อออร่า ลัดฟ้ามา Unwrap the Moment เผยมุมที่ไม่เคยเห็นแบบใกล้ชิด พร้อมกับเปิดโอกาสร่วมกิจกรรมกับแฟนคลับ

เมื่อวันที่ 31 ต.ค.2567 ที่ผ่านมา นักร้องและนักแสดงชื่อดังแห่งเกาหลี **ชาอึนอู เจ้าของสโลแกนที่แฟนชาวไทยตั้งให้ว่า “ชาที่ดีที่สุดคือชาอึนอู”** ได้บินลัดฟ้ามาพบแฟนๆ แบบสุดเอ็กซ์คลูซีฟ ในฐานะแบรนด์แอมบาสเดอร์ ในงาน “Cornetto presents: Unwrap the Moment with Cha Eun-Woo” ที่ ชั้น G สามย่านมิตรทาวน์ ท่ามกลางแฟนคลับทั้งชาวไทยและต่างชาติมารอต้อนรับกันอย่างเนืองแน่น

![ชาอึนอู](https://www.khaosod.co.th/wpapp/uploads/2024/11/chau011167-1.jpg)

ทันทีที่ ชาอึนอู ปรากฏตัว พร้อมรอยยิ้มและออร่าความหล่อสมมงลูกรักพระเจ้า เรียกเสียงกรี๊ดดังสนั่น จากนั้นนักแสดงหนุ่มได้ยกมือไหว้และทักทายเป็นภาษาไทยว่า “**สวัสดีครับ ผมชาอึนอูครับ** ตื่นเต้นและดีใจที่ได้มาอยู่ที่นี่กับแฟนๆ ทุกคน อย่างที่ทุกคนรู้กันว่าผมเป็น Big Lover ของไอศกรีมมากๆ แล้วก็ขอบคุณแฟนอินเตอร์ฯ ที่มาร่วมจอยกันในอีเวนต์ที่ประเทศไทยครั้งนี้ด้วยครับ”

![ชาอึนอู](https://www.khaosod.co.th/wpapp/uploads/2024/11/chau011167-5.jpg)

สำหรับงานในครั้งนี้ คอร์นเนตโต เปิดโอกาสให้แฟนๆ ได้มีโมเมนต์กับ ชาอึนอู แบบใกล้ชิด พร้อมสัมผัสตัวตนของนักแสดงหนุ่มในแง่มุมที่ไม่เคยเห็นมาก่อน โดยแฟนๆ ที่ได้สิทธิพิเศษในการเข้าร่วมงานคือผู้โชคดีและ Top Spender ที่ร่วมสนุกกับแคมเปญคอร์นเนตโตจากทั้งหมด 5 ประเทศ ได้แก่ ไทย, ฟิลิปปินส์, สิงคโปร์, กัมพูชา และมาเลเซีย ที่มา “Unwrap” ช่วงเวลาสุดพิเศษไปด้วยกันกับ คอร์นเนตโต และ ชาอึนอู

ADVERTISEMENT

![ชาอึนอู](https://www.khaosod.co.th/wpapp/uploads/2024/11/chau011167-6.jpg)

ตลอดทั้งงานแฟนๆ ยังได้สนุกไปกับกิจกรรมมากมาย ไม่ว่าจะเป็น ถ่ายรูปกับ Photo Booth ชาอึนอูในธีมต่างๆ ตามรสชาติคอร์นเนตโต, แข่งขันและเล่นเกมกับชาอึนอู, ฟังเรื่องเล่าเกี่ยวกับประสบการณ์การถ่ายทำหนังโฆษณาคอร์นเนตโตที่ชาอึนอูไม่เคยเล่าที่ไหนมาก่อน

![ชาอึนอู](https://www.khaosod.co.th/wpapp/uploads/2024/11/chau011167-7.jpg)

รวมถึงเป็นผู้โชคดีคนพิเศษที่ได้ภาพถ่ายโพลารอยด์ชาอึนอูกลับบ้านอีกด้วย เรียกว่าสร้างความประทับใจแบบวินวินทั้ง ชาอึนอู และ แฟนคลับผู้โชคดี เลยทีเดียว