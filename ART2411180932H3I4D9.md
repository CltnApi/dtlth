---
layout: post
code: "ART2411180932H3I4D9"
origin_url: "https://www.khaosod.co.th/special-stories/news_9510835"
image: "https://github.com/user-attachments/assets/08d4a154-d5da-4323-ab83-1e2619f691fa"
title: "สื่อนอก ตีข่าว \"โอปอล สุชาตา“ ถูกปล้นมง หลังคว้ารอง 3"
description: "ผลค้านสายตาชาวโลก! เมื่อสื่อใหญ่อังกฤษ ตีข่าว \"โอปอล สุชาตา“ ถูกปล้นมง หลังคว้ารอง 3 Miss Universe 2024 ทั้งที่ตอบคำถามดีมาก"
category: "SPECIAL_STORIES"
language: "th"
date: 2024-11-18T09:36:31.881Z
---

# สื่อนอก ตีข่าว "โอปอล สุชาตา“ ถูกปล้นมง หลังคว้ารอง 3

[![สื่อนอก ตีข่าว "โอปอล สุชาตา“ ถูกปล้นมง หลังคว้ารอง 3](https://www.khaosod.co.th/wpapp/uploads/2024/11/opal-news-2.jpg "สื่อนอก ตีข่าว "โอปอล สุชาตา“ ถูกปล้นมง หลังคว้ารอง 3")](https://www.khaosod.co.th/wpapp/uploads/2024/11/opal-news-2.jpg)

**ผลค้านสายตาชาวโลก! เมื่อสื่อใหญ่อังกฤษ ตีข่าว “โอปอล สุชาตา“ ถูกปล้นมง หลังคว้ารอง 3 Miss Universe 2024 ทั้งที่ตอบคำถามดีมาก**

วิกตอเรีย เคียร์ เธลวิก (Victoria Kjær Theilvig)’ จากเดนมาร์ก คว้ามงกุฎ **Miss Universe 2024** ไปครอง ส่วน ‘โอปอล สุชาตา’ ตัวแทนจากไทย ได้รางวัลรองอันดับ 3 ท่ามกลางเสียงวิพากษ์วิจารณ์จากแฟนๆ มองว่า อันดับของ โอปอล ควรสูงกว่านี้ เนื่องจากเธอตอบคำถามได้กินใจเป็นอย่างมาก

ล่าสุด สื่อใหญ่ จากประเทศอังกฤษ _‘Dailymail’ ได้ทำสกู๊ปเกี่ยวกับการประกวด Miss Universe 2024_ เมื่อวันที่ 17 พฤศจิกายนที่ผ่านมา

[![](https://www.khaosod.co.th/wpapp/uploads/2024/11/clipboard7-horz-1-696x435.jpg)](https://www.khaosod.co.th/wpapp/uploads/2024/11/clipboard7-horz-1.jpg)

เนื้อหามุ่งเน้นไปที่แฟน ๆ ที่มีความเคลือบแคลงใจในตำแหน่งของ โอปอล สุชาตา ตัวแทนจากไทย และนางงามไนจีเรีย _โดยระบุว่ามงกุฏควรเป็นของประเทศไทย_ เพราะในรอบตอบคำถามนั้น โอปอลตอบได้ดีมากทั้งสองรอบ พร้อมทั้งแปะคำถาม และคำตอบของเธอให้แฟน ๆ ได้วิเคราะห์กัน

[![](https://www.khaosod.co.th/wpapp/uploads/2024/11/clipboard9-horz-1-696x309.jpg)](https://www.khaosod.co.th/wpapp/uploads/2024/11/clipboard9-horz-1.jpg)

โดยพาดหัวข่าวว่า _“Fuming Miss Universe fans insist Miss Thailand was ROBBED of victory as Miss Denmark is crowned winner for the first time in the competition’s history”_

**“แฟนมิสยูนิเวิร์ส โกรธ ยืนกรานว่ามิสไทยแลนด์ถูกปล้นชัยชนะ หลังมิสยูนิเวิร์สเดนมาร์กคว้ามงกุฏแรกในประวัติศาสตร์ให้กับประเทศ”**

นอกจากนี้ ยังได้มีการเล่าถึงประวัติของโอปอล และย้อนเส้นทางชีวิตก่อนที่จะมาประกวดมิสยูนิเวิร์สอีกด้วย