---
layout: post
code: "ART2411100751CVA3B5"
origin_url: "https://www.khaosod.co.th/entertainment/news_9498707"
image: "https://github.com/user-attachments/assets/1714e7a1-aecc-48fb-baa1-227332b3883f"
title: "สรุปดราม่าระอุ #แบนแม่หยัว พุ่งเดือด เจออีกขุดฉากจับโป๊ะเล็บเจล-แพมเพิร์ส"
description: "สรุปดราม่าระอุ #แบนแม่หยัว พุ่งเดือด วางยาสลบน้องแมวเข้าฉาก เจออีกขุดฉากจับโป๊ะ เล็บเจล แม่จิตรวดี - เด็กใส่แพมเพิร์สสมัยอโยธยา"
category: "ENTERTAINMENT"
language: "th"
date: 2024-11-10T08:00:14.597Z
---

# สรุปดราม่าระอุ #แบนแม่หยัว พุ่งเดือด เจออีกขุดฉากจับโป๊ะเล็บเจล-แพมเพิร์ส

[![สรุปดราม่าระอุ #แบนแม่หยัว พุ่งเดือด เจออีกขุดฉากจับโป๊ะเล็บเจล-แพมเพิร์ส](https://www.khaosod.co.th/wpapp/uploads/2024/11/maeyuadrama1011679998.jpg "สรุปดราม่าระอุ #แบนแม่หยัว พุ่งเดือด เจออีกขุดฉากจับโป๊ะเล็บเจล-แพมเพิร์ส")](https://www.khaosod.co.th/wpapp/uploads/2024/11/maeyuadrama1011679998.jpg)

สรุปดราม่าระอุ #แบนแม่หยัว พุ่งเดือด วางยาสลบน้องแมวเข้าฉาก เจออีกขุดฉากจับโป๊ะ เล็บเจล แม่จิตรวดี – เด็กใส่แพมเพิร์สสมัยอโยธยา

กลายเป็นดราม่าร้อนแรงอย่างมากอยู่ตอนนี้ กระแส [#แบนแม่หยัว](https://x.com/search?q=%23%E0%B9%81%E0%B8%9A%E0%B8%99%E0%B9%81%E0%B8%A1%E0%B9%88%E0%B8%AB%E0%B8%A2%E0%B8%B1%E0%B8%A7&src=trend_click&vertical=trends) พุ่งติดเทรนด์ X (ทวิตเตอร์) ต่อเนื่อง เกือบจะ 7 แสน โพสต์

จากกรณี ละครแม่หยัว(The Empress of Ayodhaya) ออกอากาศทางช่อง ONE ละครฟอร์มยักษ์แห่งปี ที่ได้รับแรงบันดาลใจจากแม่หยัว หรือ แม่อยู่หัวเพียงหนึ่งเดียวที่บันทึกไว้ในประวัติศาสตร์ โดยเป็นผลงานจาก “สันต์ ศรีแก้วหล่อ” ผู้กำกับมือรางวัล แรงบันดาลใจจาก “แม่อยู่หัว” องค์เดียวแห่งอโยธยา สู่หน้าที่อันยิ่งใหญ่ ที่เดิมพันด้วย “อำนาจ” และ “หัวใจ”

[![](https://www.khaosod.co.th/wpapp/uploads/2024/11/maeyuadrama1011671.jpg)](https://www.khaosod.co.th/wpapp/uploads/2024/11/maeyuadrama1011671.jpg)

โดย จินดา (ใหม่ ดาวิกา) ธิดาของ ออกพระลพบุรี (กบ ทรงสิทธิ์) ผู้เลิศด้วยรูปลักษณ์ และสติปัญญา ถือกำเนิดด้วยดวงชะตาที่สูงส่งเหนือคนทั้งปวง พร้อมรับภารกิจที่ยิ่งใหญ่ นั่นคือการช่วงชิงบัลลังก์จาก พระไชยราชาธิราช (ตุ้ย ธีรภัทร์) กษัตริย์นักรบแห่งอโยธยากลับสู่เชื้อสายราชวงศ์ละโว้ของตน

ADVERTISEMENT

จินดาจำต้องถวายตัวเป็นหนึ่งในพระสนมเอกสี่ทิศ ทำให้จำต้องพรากจากชายคนรัก นาม วามน (ฟิล์ม ธนภัทร) การเดินทางเข้าถวายตัวในครั้งนี้ จินดาต้องเผชิญหน้ากับ พระสนมเอกต่างเมืองอีกสามคน นั่นก็คือ จิตรวดี (เป้ย ปานวาด) , ละอองคำ (บิ๊นท์ สิรีธร) และ ตันหยง (เฟิร์น นพจิรา) ที่ต่างก็ต้องการขึ้นเป็น “พระอัครมเหสี” ท่ามกลางการช่วงชิงบัลลังก์ และอำนาจครั้งนี้ นำมาซึ่งเรื่องราวอันซับซ้อน และพลิกผันมากมาย

[![](https://www.khaosod.co.th/wpapp/uploads/2024/11/464303533_18468586786043430_6416194127743148485_n.jpg)](https://www.khaosod.co.th/wpapp/uploads/2024/11/464303533_18468586786043430_6416194127743148485_n.jpg)

ละครมีเพียง 10 ตอน ดราม่าร้อนแรงหนักมาก เมื่อมาถึง_ตอนที่ 5 มีการใช้แมวดำเข้าฉากพิสูจน์พระไชยราชาถูกท้าวศรีสุดาจันทร์วางยาจริงหรือไม่ พระสนมตันหยง ให้พี่เลี้ยงนำน้ำชาของพระไชยราชาให้แมวกิน ปรากฏแมวชักกระตุกตายคาที่_

**_กระทั่งกลายเป็นกระแสวิพากษ์วิจารณ์ฉากนี้ใช้ แมว จริงๆ หรือไม่ ซึ่งมีการออกมายอมรับว่าเป็นแมวจริง มีการฉีดยาสลบแมว ท่ามกลางดราม่าต่างๆ นานา แมวยังมีชีวิตอยู่ไหม มีสัตวแพทย์ดูแลขณะถ่ายทำหรือเปล่า_**

กระทั่ง ผู้กำกับ “สันต์ ศรีแก้วหล่อ” ออกมาแถลงยอมรับได้มีการวางยาสลบน้องแมว อยู่ในความดูแลของผู้เชี่ยวชาญ และโพสต์คลิปน้องแมวล่าสุด มีอาการปกติดี

[![](https://www.khaosod.co.th/wpapp/uploads/2024/11/464369805_18468419350043430_4203921482930580434_n.jpg)](https://www.khaosod.co.th/wpapp/uploads/2024/11/464369805_18468419350043430_4203921482930580434_n.jpg)

แต่กระแสวิพากษ์วิจารณ์ยังร้อนแรงไม่หยุด ต่างตั้งคำถามว่าทำไมต้องใช้แมวจริงเข้าฉากเสี่ยงอันตรายเพื่อความบันเทิง ท่ามกลางกระแส #แบนแม่หยัว ระอุ คนบันเทิงเองก็ออกมาประกาศ #แบนแม่หยัว อาทิ ดี้ นิติพงษ์ , แอม เสาวลักษณ์

ทั้งองค์กรเกี่ยวกับสัตว์ หรือ สัตวแพทย์หลายคนออกมาแสดงความคิดเห็นเกี่ยวกับการวางยาสลบแมว ทางการแพทย์เอง การวางยาก็ยังมีความเสี่ยงต่อชีวิตของน้องแมวเลย

ทั้งนี้ ชาวเน็ตยังเดือดไม่หยุดขุดฉากโป๊ะต่างๆในละคร ทั้งฉากเล็บเจล แม่จิตรวดี , ฉากเด็กใส่แพมเพิร์ส ในสมัยพระไชยราชามีแพมเพิร์สแล้วเหรอ ฉากเหล่านี้ยังปล่อยผ่าน แต่กลับใช้แมวจริงเข้าฉากแล้วฉีดยาสลบแมว

[![](https://www.khaosod.co.th/wpapp/uploads/2024/11/maeyuadrama1011672.jpg)](https://www.khaosod.co.th/wpapp/uploads/2024/11/maeyuadrama1011672.jpg)