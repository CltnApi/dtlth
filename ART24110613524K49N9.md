---
layout: post
code: "ART24110613524K49N9"
origin_url: "https://www.khaosod.co.th/sports/news_9493648"
image: "https://github.com/user-attachments/assets/d866fb54-0518-4bdf-aff8-f246bb740686"
title: "เกือบไม่จบด้วยดี! อนาโตลี หิ้วหมูเด้งขึ้นเวที ยียวนคู่ชกจนเกือบมีเรื่อง"
description: "อนาโตลี มาลีคิน เจ้าของแชมป์โลก ONE หิ้วตุ๊กตาหมูเด้ง ขึ้นเวทีแถลงข่าวหวิดปะทะเดือดกับ ผู้ท้าชิง หลังไปออกอาการยียวนคู่ชกจนเกือบมีเรื่อง"
category: "SPORTS"
language: "th"
date: 2024-11-06T13:57:29.425Z
---

# เกือบไม่จบด้วยดี! อนาโตลี หิ้วหมูเด้งขึ้นเวที ยียวนคู่ชกจนเกือบมีเรื่อง

[![เกือบไม่จบด้วยดี! อนาโตลี หิ้วหมูเด้งขึ้นเวที ยียวนคู่ชกจนเกือบมีเรื่อง](https://www.khaosod.co.th/wpapp/uploads/2024/11/gteyu.jpg "เกือบไม่จบด้วยดี! อนาโตลี หิ้วหมูเด้งขึ้นเวที ยียวนคู่ชกจนเกือบมีเรื่อง")](https://www.khaosod.co.th/wpapp/uploads/2024/11/gteyu.jpg)

เมื่อวันที่ 6 พ.ย.67 ที่ห้อง Great Room ชั้น 3 โรงแรมดับเบิ้ลยู กรุงเทพฯ นายชาตรี ศิษย์ยอดธง ประธานและซีอีโอ วันแชมเปียนชิพ เป็นประธานในงานแถลงข่าวความพร้อม การแข่งขัน ONE 169 ที่จะจัดขึ้น ที่สนามมวยเวทีลุมพินี (รามอินทรา) วันที่ 9 พ.ย.67 เวลา 08.00 น.

![](https://www.khaosod.co.th/wpapp/uploads/2024/11/S__24395841.jpg)

คู่เอกนำรายการ อนาโตลี มาลีคิน นักสู้เจ้าของแชมป์โลก ONE การต่อสู้แบบผสมผสาน (MMA) รุ่นมิดเดิลเวต (185-205 ป.), รุ่นไลต์เฮฟวีเวต (205-225 ป.) และ รุ่นเฮฟวีเวต (225-265 ป.) ชาวรัสเซีย เตรียมขึ้นสังเวียนป้องกันบัลลังก์เฮฟวีเวต ครั้งแรกกับ “รุง รุง” อูมาร์ คาน นักมวยปล้ำดาวดัง จากเซเนกัล

![](https://www.khaosod.co.th/wpapp/uploads/2024/11/S__24395842.jpg)

โดยในงานแถลงข่าวระหว่างสัมภาษณ์ มีการปะทะฝีปากอยู่เป็นระยะๆ แต่เหมือนจะจบลงด้วยดี ทว่าในช่วงถ่ายรูปคู่ แชมป์ ยังคงมีท่าทียียวน กวนผู้ท้าชิงอยู่เป็นระยะๆ สุดท้ายมีปะทะกันเจ้าหน้าที่ต้องเข้ามาแยกทั้งคู่ออกจากกัน