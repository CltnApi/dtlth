---
layout: post
code: "ART24110707479Z0RTA"
origin_url: "https://www.khaosod.co.th/sports/news_9494750"
image: "https://github.com/user-attachments/assets/e45fcd0b-880b-417b-b2a1-1ee473a4d9c8"
title: "ทีมชาติไทย รุ่นไม่เกิน 20 ปี เจองานสุดหิน รอบสุดท้ายถ้วยเอเชียบู๊เกาหลีใต้-ญี่ปุ่น"
description: "ทีมชาติไทย รุ่นอายุไม่เกิน 20 ปี ต้องเจองานหนักในชิงแชมป์เอเชีย รอบสุดท้าย ที่จีน เมื่อจับสลากแบ่งสายอยู่ร่วมกลุ่มเกาหลีใต้ ญี่ปุ่น และซีเรีย"
category: "SPORTS"
language: "th"
date: 2024-11-07T07:51:27.065Z
---

# ทีมชาติไทย รุ่นไม่เกิน 20 ปี เจองานสุดหิน รอบสุดท้ายถ้วยเอเชียบู๊เกาหลีใต้-ญี่ปุ่น

[![ทีมชาติไทย รุ่นไม่เกิน 20 ปี เจองานสุดหิน รอบสุดท้ายถ้วยเอเชียบู๊เกาหลีใต้-ญี่ปุ่น](https://www.khaosod.co.th/wpapp/uploads/2024/11/Thailand-U-20-1.jpg "ทีมชาติไทย รุ่นไม่เกิน 20 ปี เจองานสุดหิน รอบสุดท้ายถ้วยเอเชียบู๊เกาหลีใต้-ญี่ปุ่น")](https://www.khaosod.co.th/wpapp/uploads/2024/11/Thailand-U-20-1.jpg)

ทีมชาติไทย รุ่นอายุไม่เกิน 20 ปี ต้องเจองานหนักในชิงแชมป์เอเชีย รอบสุดท้าย ที่จีน เมื่อจับสลากแบ่งสายอยู่ร่วมกลุ่มเกาหลีใต้ ญี่ปุ่น และซีเรีย

เมื่อ 7 พ.ย. ที่แกรนด์ สกายไลท์ อินเตอร์เนชันแนล กวนหลาน ในเมืองเสิ่นเจิ้น สาธารณรัฐประชาชนจีน สมาพันธ์ฟุตบอลเอเชีย (เอเอฟซี) จัดพิธีจับสลากแบ่งสายการแข่งขันฟุตบอลชิงแชมป์เอเชีย รุ่นอายุไม่เกิน 20 ปี รอบสุดท้าย (2025 AFC U-20 Asian Cup)

โดยการแข่งขันรายการนี้จะจัดขึ้น ระหว่างวันที่ 6-23 กุมภาพันธ์ 2568 ที่เมืองเสิ่นเจิ้น สาธารณรัฐประชาชนจีน  
ซึ่งผลการจับสลากแบ่งสาย มีดังนี้  
กลุ่ม เอ – จีน (เจ้าภาพ) ออสเตรเลีย คีร์กิซสถาน กาตาร์  
กลุ่ม บี – อิรัก จอร์แดน ซาอุดีอาระเบีย เกาหลีเหนือ  
กลุ่ม ซี – อุซเบกิสถาน อิหร่าน อินโดนีเซีย เยเมน  
กลุ่ม ดี – ญี่ปุ่น เกาหลีใต้ ซีเรีย ทีมชาติไทย

สำหรับการแข่งขันรายการดังกล่าวจะคัดเลือกเพื่อหา 4 ชาติ ที่ผ่านเข้ารอบรองชนะเลิศ เป็นตัวแทนทวีปเอเชีย ไปแข่งขันฟุตบอลเยาวชนโลก U20 ที่ประเทศชิลี ในช่วงระหว่างวันที่ 27 กันยายน – 19 ตุลาคม 2568 ต่อไป