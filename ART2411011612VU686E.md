---
layout: post
code: "ART2411011612VU686E"
origin_url: "https://www.khaosod.co.th/sports/news_9486853"
image: "https://github.com/user-attachments/assets/c6daaafd-c25a-4f0f-8e39-58cfd5c55bd0"
title: "กวาร์ตาราโร - รินส์ มอบโชคหนุ่มนนท์ฯ เฮลั่น  รับ YAMAHA R15M 1.38 แสน"
description: "นายพงศธร เอื้อมงคลชัย ประธานกรรมการบริหาร บริษัท ไทย ยามาฮ่า มอเตอร์ จำกัด พร้อมด้วย ฟาบิโอ กวาร์ตาราโร แชมป์โลก 1 สมัย และ อเล็กซ์"
category: "SPORTS"
language: "th"
date: 2024-11-01T16:17:11.880Z
---

# กวาร์ตาราโร - รินส์ มอบโชคหนุ่มนนท์ฯ เฮลั่น  รับ YAMAHA R15M 1.38 แสน

[![กวาร์ตาราโร - รินส์ มอบโชคหนุ่มนนท์ฯ เฮลั่น  รับ YAMAHA R15M 1.38 แสน](https://www.khaosod.co.th/wpapp/uploads/2024/11/x.jpg "กวาร์ตาราโร - รินส์ มอบโชคหนุ่มนนท์ฯ เฮลั่น  รับ YAMAHA R15M 1.38 แสน")](https://www.khaosod.co.th/wpapp/uploads/2024/11/x.jpg)

นายพงศธร เอื้อมงคลชัย ประธานกรรมการบริหาร บริษัท ไทย ยามาฮ่า มอเตอร์ จำกัด พร้อมด้วย ฟาบิโอ กวาร์ตาราโร แชมป์โลก 1 สมัย และ อเล็กซ์ รินส์ 2 นักแข่งในสังกัด มอนสเตอร์ อีเนอร์จี้ ยามาฮ่า โมโตจีพี ทีม ร่วมกันจับรางวัลผู้โชคดีจากการซื้อบัตรชมการแข่งขันรถจักรยานยนต์ทางเรียบชิงแชมป์โลก โมโตจีพี รายการ พีที กรังด์ปรีซ์ ออฟ ไทยแลนด์ 2024 ณ สนามช้างฯ

[![](https://www.khaosod.co.th/wpapp/uploads/2024/11/S__9191542_0-696x464.jpg)](https://www.khaosod.co.th/wpapp/uploads/2024/11/S__9191542_0.jpg)

สำหรับการจำหน่ายบัตรชมการแข่งขันในครั้งนี้ได้เริ่มเปิดจำหน่ายในวันที่ 21 มิถุนายน 2567 ที่ผ่านมา โดยบัตร YAMAHA Stand วางจำหน่ายในราคา 2,000 บาท สำหรับลูกค้ารถจักรยานยนต์ยามาฮ่าสามารถรับส่วนลด 20 % เพียงโชว์กุญแจรถจักรยานยนต์ยามาฮ่าทุกรุ่นที่เคาน์เตอร์เซอร์วิส ใน 7-11 ทุกสาขา พร้อมรับสิทธิ์ในการลุ้นรางวัลใหญ่รถจักรยานยนต์ YAMAHA R15M Connected-ABS มูลค่า 138,000 บาท โดยได้มีการจับรางวัลในกิจกรรม Meet & Greet 2 นักแข่งระดับโลก ฟาบิโอ กวาร์ตาราโร และ อเล็กซ์ รินส์ ในวันเสาร์ที่ 26 ตุลาคม 2567 ที่ผ่านมา โดยผู้โชคดีที่ได้รับรางวัล YAMAHA R15M Connected-ABS ได้แก่ นายเดชฤทธิ์ เฉวียงวงค์ อายุ 39 ปี จากจังหวัดนนทบุรี ที่ได้ซื้อบัตรเข้ามาชมการแข่งขัน พร้อมร่วมกิจกรรม Meet & Greet 2 นักแข่ง ฟาบิโอ กวาร์ตาราโร และ อเล็กซ์ รินส์ ที่โดมยักษ์ติดแอร์ YAMAHA GP PAVILION อีกด้วย

[![](https://www.khaosod.co.th/wpapp/uploads/2024/11/S__9191544_0-696x464.jpg)](https://www.khaosod.co.th/wpapp/uploads/2024/11/S__9191544_0.jpg)

โดยการจับรางวัลในครั้งนี้มีท่านปลัดอำเภอ และสื่อมวลชนชั้นนำของประเทศไทย และแฟนคลับชาวยามาฮ่า ร่วมเป็นสักขีพยาน ณ กิจกรรม Meet & Greet ณ โดมยักษ์ติดแอร์ YAMAHA GP PAVILION เมื่อเร็วๆ นี้

[![](https://www.khaosod.co.th/wpapp/uploads/2024/11/S__9191548_0-696x464.jpg)](https://www.khaosod.co.th/wpapp/uploads/2024/11/S__9191548_0.jpg)