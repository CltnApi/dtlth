---
layout: post
code: "ART2411081021QUW5AL"
origin_url: "https://www.khaosod.co.th/sports/news_9496790"
image: "https://github.com/user-attachments/assets/2ea7fc98-dd13-402f-9379-1113a12e0e8a"
title: "รถถัง ต้องแบ่งค่าตัว 2 ล้านบาท ให้ สมิธ เสียค่าน้ำหนักขึ้นชก หลังตกตาชั่ง"
description: "รถถัง จิตรเมืองนนท์ จะต้องแบ่งค่าตัว 20 เปอร์เซ็นต์ ให้กับ จาค็อบ สมิธ ผู้ท้าชิง ในการทำให้ไฟต์ดังกล่าวเกิดขึ้น หลังตกตาชั่ง เสียแชมป์โลก ONE มวยไทย"
category: "SPORTS"
language: "th"
date: 2024-11-08T10:26:38.329Z
---

# รถถัง ต้องแบ่งค่าตัว 2 ล้านบาท ให้ สมิธ เสียค่าน้ำหนักขึ้นชก หลังตกตาชั่ง

[![รถถัง ต้องแบ่งค่าตัว 2 ล้านบาท ให้ สมิธ เสียค่าน้ำหนักขึ้นชก หลังตกตาชั่ง](https://www.khaosod.co.th/wpapp/uploads/2024/11/uirt.jpg "รถถัง ต้องแบ่งค่าตัว 2 ล้านบาท ให้ สมิธ เสียค่าน้ำหนักขึ้นชก หลังตกตาชั่ง")](https://www.khaosod.co.th/wpapp/uploads/2024/11/uirt.jpg)

หลังจาก **รถถัง จิตรเมืองนนท์** ตกตาชั่ง ในไฟต์ป้องกันแชมป์โลก ONE มวยไทย รุ่นฟลายเวต (125-135 ป.) ครั้งที่ 6 กับ จาค็อบ สมิธ นักชกจากสหราชอาณาจักร ในการแข่งขัน ONE 169 ที่จะจัดขึ้น ที่สนามมวยเวทีลุมพินี (รามอินทรา) วันที่ 9 พ.ย.67 ทำให้ รถถัง เสียเข็มขัดแชมป์โลกเส้นนี้ ทั้งที่ยังไม่ได้ขึ้นชก

อย่างไรก็ตาม การชกไฟต์ดังกล่าวยังดำเนินต่อไป โดยจะขยับขึ้นไปชกในรุ่น 135.5 เกินพิกัด กำหนดชก 5 ยก ซึ่งหาก **รถถัง** ชนะ แชมป์จะว่าง แต่ถ้า สมิธ ชนะ จะคว้าเข็มขัดแชมป์ไปครอง

ล่าสุดมีการเปิดเผยข้อมูลออกมาว่า **รถถัง** จะต้องเสียค่าน้ำหนักเป็นเงิน 20 เปอร์เซ็นต์ ของค่าตัวรถถัง ให้กับ จาค็อบ สมิธ ผู้ท้าชิง ในการทำให้ไฟต์ดังกล่าวเกิดขึ้นต่อไป ซึ่งคาดกันว่าตัวเงินจะอยู่ที่ราวๆ 2 ล้านบาท

ขอบคุณข้อมูลจาก : [**ลุมพินี X มวยไทย7สี**](https://www.facebook.com/Lumpinee7ch?__cft__[0]=AZX-PUG8y-EaoEMZjpBScN2sSEwaa5Vfun8e8x-1tUka4Rp0ck_jRdouKXmE3h5lhlCzPSf_UmXR4kOidZ8RBLnZNWyQYuIZ63FacncrNP7BGn3oA3C3sH1ycvGcCd90s4YMEv_YMaKuHgMrpnuy4gdHPaUpELrhxO00Bh_jHZTAsA&__tn__=-UC%2CP-R)