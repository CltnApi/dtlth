---
layout: post
code: "ART2411151124GST518"
origin_url: "https://www.khaosod.co.th/breaking-news/news_9507487"
image: "https://github.com/user-attachments/assets/908e2660-36c8-4d00-9894-4e34325badd7"
title: "ได้กลับบ้านแล้ว นารา เครปกะเทย ได้ประกัน เผยตอนนี้หมดตัว ขอบคุณทุกคนที่ช่วย"
description: "ได้กลับบ้านแล้ว นารา เครปกะเทย ได้ประกันตัว เผยตอนนี้หมดตัวแล้ว ต่อสู้ในคดีนี้ สู้แบบไม่ได้หลับไม่ได้นอน ขอบคุณทุกคนที่ช่วยเหลือ "
category: "HOT_NEWS"
language: "th"
date: 2024-11-15T14:51:41.252Z
---

# ได้กลับบ้านแล้ว นารา เครปกะเทย ได้ประกัน เผยตอนนี้หมดตัว ขอบคุณทุกคนที่ช่วย

[![ได้กลับบ้านแล้ว นารา เครปกะเทย ได้ประกัน เผยตอนนี้หมดตัว ขอบคุณทุกคนที่ช่วย](https://www.khaosod.co.th/wpapp/uploads/2024/11/nara15-11-02.jpg "ได้กลับบ้านแล้ว นารา เครปกะเทย ได้ประกัน เผยตอนนี้หมดตัว ขอบคุณทุกคนที่ช่วย")](https://www.khaosod.co.th/wpapp/uploads/2024/11/nara15-11-02.jpg)

_**ได้กลับบ้านแล้ว นารา เครปกะเทย ได้ประกันตัว เผยตอนนี้หมดตัวแล้ว ต่อสู้ในคดีนี้ สู้แบบไม่ได้หลับไม่ได้นอน ขอบคุณทุกคนที่ช่วยเหลือ**_

วันที่ 15 พ.ย.67 นารา เครปกะเทย โพสต์คลิป “กำลังใจหน่อยทุกคน #ครั้งสุดท้าย” โดยบอกว่า “ทุกคน นารา ถูกส่งตัวไปที่ศาลแล้ว นารา อยู่ที่ สน.บางกรวย”

ขอให้ นารา มีโอกาสได้กลับบ้านไปเจอกับทุกคน ให้ศาลเมตตา ให้ นารา ได้ประกันตัว หรือ ตัดสินให้ยกฟ้องไปเลย ขอเป็นกำลังให้ด้วย จากนี้จะไม่เล่นโทรศัพท์

ขณะที่ เฟซบุ๊ก นารา โพสต์ข้อความว่า สามารถติดต่อผ่านแม่ และแอดมินได้เลยคะ พร้อมทั้งแชร์โพสต์ที่อัพเดตถึง นารา “ตอนนี้นาราถูกฝากขัง แม่กำลังทำเรื่องประกันตัว”

ท่ามกลางแฟนๆ ให้กำลังใจ สอบถามว่าเรื่องอะไรอีก อาทิ ขอให้ได้ประกันตัวนะคะ , สู้ๆนะค่ะ นารา , ขอให้ได้กลับบ้านนะคะ , ขอให้ผ่านไปให้ได้นะคะ เป็นต้น

ต่อมา เฟซบุ๊ก **นารา เครปกะเทย** โพสต์อัพเดตว่า กลับบ้านโว๊ย ขอบคุณทุกคนที่ช่วยเหลือหนูในครั้ง โชคดีที่ใช้หนี้ตรงตามเวลาไม่งั้นไม่ได้กลับ เดี๋ยวมาเล่าให้ฟังเวลา 20.00 น. หมดตัวเลยค่า สปินสนับสนุนหนูได้นะ หนูจะตั้งใจทำให้ดีเลย

พร้อมกับโพสต์ภาพเอกสารในคอมเมนต์ระบุข้อความว่า อันนี้คือเอกสารที่หนูต่อสู้ในคดีนี้ สู้แบบไม่ได้หลับไม่ได้นอนเดี๋ยวจะมาพูดให้ฟัง ตอนนี้หมดตัวเลยแม่ สปอนลงลูกสาวหน่อย พร้อมไลฟ์สดคืนนี้ 20.00 น.