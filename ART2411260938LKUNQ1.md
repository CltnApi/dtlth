---
layout: post
code: "ART2411260938LKUNQ1"
origin_url: "https://www.khaosod.co.th/special-stories/news_9522180"
image: "https://github.com/user-attachments/assets/6c0d95cb-fe34-4bc5-b395-58204a60b43d"
title: "ใครว่าพยาบาลไม่เสี่ยงตาย! คนไข้คลั่งยาบ้า ถือเหล็กกั้นเตียง วิ่งไล่ทำร้าย วิ่งหนีตายออกจากห้อง"
description: "ใครว่าพยาบาลไม่เสี่ยงตาย! คนไข้คลั่งยาบ้า ถือเหล็กกั้นเ..."
category: "SPECIAL_STORIES"
language: "th"
date: 2024-11-26T17:07:35.264Z
---

# ใครว่าพยาบาลไม่เสี่ยงตาย! คนไข้คลั่งยาบ้า ถือเหล็กกั้นเตียง วิ่งไล่ทำร้าย วิ่งหนีตายออกจากห้อง

[![ใครว่าพยาบาลไม่เสี่ยงตาย! คนไข้คลั่งยาบ้า ถือเหล็กกั้นเตียง วิ่งไล่ทำร้าย วิ่งหนีตายออกจากห้อง](https://www.khaosod.co.th/wpapp/uploads/2024/11/cycopas.jpg "ใครว่าพยาบาลไม่เสี่ยงตาย! คนไข้คลั่งยาบ้า ถือเหล็กกั้นเตียง วิ่งไล่ทำร้าย วิ่งหนีตายออกจากห้อง")](https://www.khaosod.co.th/wpapp/uploads/2024/11/cycopas.jpg)

**ใครว่าพยาบาลไม่เสี่ยงตาย! คนไข้คลั่งยาบ้า ถือเหล็กกั้นเตียง วิ่งไล่ทำร้าย วิ่งหนีตายออกจากห้อง หลังแม่สงสารให้ใส่กุญแจมือข้างเดียว**

วันที่ 26 พ.ย.67 สมาชิก **[TikTok @say8035](https://www.tiktok.com/@say8035/video/7439990659848703240?lang=th-TH)** โพสต์คลิปสุดระทึก หลังคนไข้เสพยาบ้าจนคลั่ง ไล่ทำร้ายพยาบาลที่เข้าเวรอยู่ โดยระบุข้อความว่า **“คนไข้เสพยาบ้าคลั่งหนัก ไล่ทำร้ายพยาบาลในเวร ทำร้ายเฉพาะพยาบาล น่ากลัวมาก ใครบอกว่าอาชีพพยาบาลไม่เสี่ยงตาย”**

โดยในคลิปเป็นคลิปจากกล้องวงจรปิด มีกลุ่มพยาบาลวิ่งออกมาจากห้องอย่างแตกตื่นหนีตาย จากนั้นก็มีคนไข้ไม่ใส่เสื้อ เดินถือเหล็กกั้นเตียงวิ่งออกมา แล้วไล่ตามพยาบาลที่กำลังวิ่งหนี

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก โดยมีคนเข้ามาสอบถามรายละเอียด ผู้โพสต์ก็คอมเมนต์ว่า เหตุเกิดที่โรงพยาบาลใน จ.มหาสารคาม คนไข้เสพยาบ้าจนคลั่ง ญาติพามารักษา โดยปกติแล้วคนไข้ที่มีอาการคลุ้มคลั่งจะถูกจับใส่กุญแจมือกับเตียงทั้ง 2 ข้าง

แต่รายนี้แม่ของคนไข้สงสารลูกชาย ขอให้ใส่กุญแจมือแค่ข้างเดียว กระทั่งเกิดอาละวาดขึ้น แล้วดึงเหล็กกั้นเตียงที่คล้องกุญแจมืออยู่ออกมา ไล่ทำร้ายพยาบาล โชคดีที่ไม่มีใครเป็นอะไร จากนั้นก็โทรแจ้งตำรวจมาควบคุมตัว ก่อนส่งจิตเวช ซึ่งขณะนี้ ผอ.กำลังทำห้องใหม่ มีกรงแยกให้

