---
layout: post
code: "ART2411090122KT3RNZ"
origin_url: "https://www.khaosod.co.th/breaking-news/news_9497239"
image: "https://github.com/user-attachments/assets/65d7584b-d8da-4b5d-b728-b4afaa618d21"
title: "จับหนุ่มวัย 21 ปี เจ้าของกลุ่ม \"มัธยมxสวิมสูท\" ขายภาพลามกเด็กใส่บิกีนี่"
description: "ปคม. บุกจับหนุ่มวัย 21 ปี เจ้าของกลุ่ม \"มัธยมxสวิมสูท\" คาบ้านย่านประเวศ ขายภาพลามกเด็กใส่บิกีนี่ เสียเงินสมัครสมาชิกเพื่อดูต่อ "
category: "HOT_NEWS"
language: "th"
date: 2024-11-09T01:26:52.066Z
---

# จับหนุ่มวัย 21 ปี เจ้าของกลุ่ม "มัธยมxสวิมสูท" ขายภาพลามกเด็กใส่บิกีนี่

[![จับหนุ่มวัย 21 ปี เจ้าของกลุ่ม "มัธยมxสวิมสูท" ขายภาพลามกเด็กใส่บิกีนี่](https://www.khaosod.co.th/wpapp/uploads/2024/11/Selling-pornographic-images.jpg "จับหนุ่มวัย 21 ปี เจ้าของกลุ่ม "มัธยมxสวิมสูท" ขายภาพลามกเด็กใส่บิกีนี่")](https://www.khaosod.co.th/wpapp/uploads/2024/11/Selling-pornographic-images.jpg)

**ปคม. บุกจับหนุ่มวัย 21 ปี เจ้าของกลุ่ม “มัธยมxสวิมสูท” คาบ้านย่านประเวศ ขายภาพลามกเด็กใส่บิกีนี่ เสียเงินสมัครสมาชิกเพื่อดูต่อ**

วันที่ 9 พ.ย.2567 พล.ต.ต.ศารุติ แขวงโสภา ผบก.ปคม. สั่งการให้ พ.ต.อ.ก่อเกียรติ วุฒิจำนงค์ ผกก.1 บก.ปคม. พร้อมด้วย พ.ต.ต.พศวัต ศรีสุขโข สว.กก.1 บก.ปคม. นำกำลังจับกุม นายธนบดี (ขอสงวนนามสกุล) อายุ 21 ปี ตามหมายจับศาลจังหวัดฉะเชิงเทรา ที่ 268/2567 ลงวันที่ 30 ต.ค.2567

ข้อหาร่วมกันครอบครองสื่อลามกอนาจารเด็ก เพื่อแสวงหาประโยชน์ในทางเพศสำหรับตนเองหรือผู้อื่น, ร่วมกันส่งต่อซึ่งสื่อลามกอนาจารเด็ก, เพื่อการค้า, สมคบกันตั้งแต่สองคนขึ้นไปเพื่อกระทำความผิดฐานค้ามนุษย์ฯ ได้บริเวณหน้าบ้านหลังหนึ่ง แขวงและเขตประเวศ

ปคม. บุกจับหนุ่มวัย 21 ปี เจ้าของกลุ่ม “มัธยมxสวิมสูท” คาบ้านย่านประเวศ ขายภาพลามกเด็กใส่บิกีนี่ เสียเงินสมัครสมาชิกเพื่อดูต่อ

ทั้งนี้ เจ้าหน้าที่พบเบาะแสว่านายธนบดีนั้นลักลอบโพสต์ภาพคลิปวิดีโอลามกอนาจารเด็กลงในบัญชีเอ็กซ์ (X) ชื่อ “มัธยมxสวิมสูท” โดยพบการโพสต์รูปภาพและวิดีโอลามกอนาจารเด็กหญิงขณะใส่ชุดว่ายน้ำ (บิกินี่) มาลงในโซเชียล

หากต้องการจะดูเพิ่มต้องเสียเงินสมัครเป็นสมาชิกเพื่อเข้าไปดูต่อในกลุ่มเทเลแกรม เจ้าหน้าที่จึงรวบรวมหลักฐานขอศาลออกหมายจับไว้ กระทั่งจับกุมตัวได้ดังกล่าว

[![](https://www.khaosod.co.th/wpapp/uploads/2024/11/9-หนุ่ม3.jpg)](https://www.khaosod.co.th/wpapp/uploads/2024/11/9-หนุ่ม3.jpg)

จากการสืบสวนพบว่า นายธนบดี เจ้าของบัญชี ได้ร่วมกับนายสมอธิ (ขอสงวนนามสกุล) ที่ถูกบก.สส.บช.ภ.1. จับกุมตัวไปแล้ว คอยทำหน้าที่จัดหาเด็กสาววัยรุ่นที่มีโปรไฟล์เป็นภาพวาบหวิวลงเฟซบุ๊ก

เมื่อนายสมอธิตามส่องไปพบ ก็จะให้สายธนบดีติดต่อไปพร้อมเสนอค่าจ้าง 1,500-2,000 บาท ให้ถ่ายภาพและคลิปวาบหวิวเชิงอนาจาร ขณะสวมใส่ชุดบิกินี่ส่งมาให้ หลังจากได้ภาพและคลิปมาแล้วจะนำมาลงบัญชีเอ็กซ์เพื่อให้ผู้ที่สนใจสมัครสมาชิกเข้าไปดู

[![](https://www.khaosod.co.th/wpapp/uploads/2024/11/9-หนุ่ม2.jpg)](https://www.khaosod.co.th/wpapp/uploads/2024/11/9-หนุ่ม2.jpg)

โดยใช้บัญชีตัวเองคอยรับโอนเงินจากลูกค้า จากนั้นจะนำเงินมาแบ่งเงินกัน จึงนำตัวส่งสภ.เมืองฉะเชิงเทรา ดำเนินคดี