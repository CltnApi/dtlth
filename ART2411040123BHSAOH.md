---
layout: post
code: "ART2411040123BHSAOH"
origin_url: "https://www.khaosod.co.th/special-stories/news_9488779"
image: "https://github.com/user-attachments/assets/bb28f32a-f204-4887-9434-da6dd86fbf64"
title: "ผู้ประกาศข่าวดัง เผยนาทีถูกตร.เรียกเก็บค่าปรับ ขับรถเร็วบนทางด่วน"
description: "\"เอางี้เลยหรอ\" ผู้ประกาศข่าวดัง เผย นาทีถูกตำรวจเรียกเก็บค่าปรับ ขับรถเร็ว บนทางด่วน ได้ยินคุยวอชัด ก่อนเดินมาบอก แล้วเปลี่ยนเป็นปรับอีกข้อหา  "
category: "SPECIAL_STORIES"
language: "th"
date: 2024-11-04T01:28:10.409Z
---

# ผู้ประกาศข่าวดัง เผยนาทีถูกตร.เรียกเก็บค่าปรับ ขับรถเร็วบนทางด่วน

[![ผู้ประกาศข่าวดัง เผยนาทีถูกตร.เรียกเก็บค่าปรับ ขับรถเร็วบนทางด่วน](https://www.khaosod.co.th/wpapp/uploads/2024/11/news-announcer.jpg "ผู้ประกาศข่าวดัง เผยนาทีถูกตร.เรียกเก็บค่าปรับ ขับรถเร็วบนทางด่วน")](https://www.khaosod.co.th/wpapp/uploads/2024/11/news-announcer.jpg)

**“เอางี้เลยหรอ” ผู้ประกาศข่าวดัง เผย นาทีถูกตำรวจเรียกเก็บค่าปรับ ขับรถเร็ว บนทางด่วน ได้ยินคุยวอชัด ก่อนเดินมาบอก แล้วเปลี่ยนเป็นปรับอีกข้อหา**

เป็นเรื่องราวที่ถูกพูดถึงอย่างกว้างขวางในโลกออนไลน์ ภายหลังจาก [ทัศนัย โคตรทอง](https://www.facebook.com/hitochi.golf/posts/8693030500773708?ref=embed_post) ผู้ประกาศข่าวดัง ได้โพสต์เล่าเหตุการณ์หลังจากถูกตำรวจเรียกเก็บค่าปรับ เนื่องจากขับรถเร็วกว่ากำหนด แต่เรื่องดูเหมือนจะไม่จบเท่านั้น เพราะเจ้าตัวได้ยินที่ตำรวจคุยกันทั้งหมด เกี่ยวกับหลักฐานความเร็วของรถ

ทัศนัย โพสต์ข้อความระบุว่า “คุณตำรวจเอางี้เลยหรอครับ เรื่องมีอยู่ว่าขับรถขึ้นโทล์ลเวย์ ตลอดทางขับช่องทางซ้ายสุดตลอด เพราะไม่รีบและมั่นใจว่าไม่ได้ขับเร็ว พอไปถึงด่านจ่ายเงินเจอตำรวจเรียก

ตำรวจ : สวัสดีครับ ความเร็วเกินกำหนดนะครับ ขอใบขับขี่หน่อยครับ  
กอล์ฟ : เกินมาเท่าไหร่ครับ  
ตำรวจ : 121 กิโลเมตรต่อชั่วโมง  
กอล์ฟ : เกินมา 1 เองเนี่ยหรอครับ มีหลักฐานไหมครับ  
ตำรวจ : มีสักครู่นะครับ

(แล้วตำรวจเดินออกห่างแล้วก็วอลไปบอกเพื่อนตำรวจว่าขอภาพรถผมตามทะเบียน … นี้หน่อย แต่คงลืมไปว่า วอลมันเสียงดังและผมก็ได้ยินทั้งหมด ดังนี้)

ตำรวจคุยวอลกัน

ตำรวจ 1 : ขอภาพรถบีเอ็มสีดำหน่อย  
ตำรวจ 2 : จะให้ใส่ความเร็วเท่าไหร่ 121 หรือ 123  
ตำรวจ 1 : 121 เพราะบอกได้แล้วว่า 121  
ตำรวจ 2 : แปบๆ  
ตำรวจ 1 : ขอภาพรถด้วยนะ  
ตำรวจ 2 : ภาพมันไม่ชัดอะ ไม่เห็นเลย เอาไงดี  
ตำรวจ 1 : โอเคไม่เป็นไร

(และตำรวจก็เดินเข้ามาหาผม)

ตำรวจ : ครั้งนี้ผมอนุโลมให้ละกันครับ แต่ขอปรับ 300 ข้อหาใบขับขี่หมดอายุละกัน จะจ่ายที่นี่เลย หรือ ที่ สน.ดีครับ  
กอล์ฟ : สแกนจ่ายเลยได้ใช่ไหม มันเข้าบัญชีของใคร  
ตำรวจ : ของส่วนกลางครับ สแกนได้เลย  
กอล์ฟ : โอเค

นั่นหมายความว่า ผมไม่ได้ขับรถเร็วเกิน แต่พยายามสร้างหลักฐานว่าความเร็วเกินใช่หรือไม่

“เอางี้เลยหรอ” ผู้ประกาศข่าวดัง เผย นาทีถูกตำรวจเรียกเก็บค่าปรับ ขับรถเร็ว บนทางด่วน ได้ยินคุยวอชัด ก่อนเดินมาบอก แล้วเปลี่ยนเป็นปรับอีกข้อหา