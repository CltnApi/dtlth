---
layout: post
code: "ART24110608528FGEGA"
origin_url: "https://www.khaosod.co.th/special-stories/news_9492378"
image: "https://github.com/user-attachments/assets/cbb18d01-8437-4e2e-ba81-e44d8cac67e3"
title: "เปิดประวัติ \"โดนัลด์ ทรัมป์\" จุดเริ่มต้นทางการเมือง สู่การคว้าชัย ประธานาธิบดีสหรัฐ"
description: "เปิดประวัติ \"โดนัลด์ ทรัมป์\" ตัวแทนพรรครีพับลิกัน พาย้อนจุดเริ่มต้นทางการเมือง สู่การคว้าชัยศึกเลือกตั้งสหรัฐฯ 2024 นั่งเก้าอี้ 'ประธานาธิบดีสหรัฐ' อีกครั้ง"
category: "SPECIAL_STORIES"
language: "th"
date: 2024-11-06T08:57:12.382Z
---

# เปิดประวัติ "โดนัลด์ ทรัมป์" จุดเริ่มต้นทางการเมือง สู่การคว้าชัย ประธานาธิบดีสหรัฐ

[![เปิดประวัติ "โดนัลด์ ทรัมป์" จุดเริ่มต้นทางการเมือง สู่การคว้าชัย ประธานาธิบดีสหรัฐ](https://www.khaosod.co.th/wpapp/uploads/2024/11/trump-vote-02.jpg "เปิดประวัติ "โดนัลด์ ทรัมป์" จุดเริ่มต้นทางการเมือง สู่การคว้าชัย ประธานาธิบดีสหรัฐ")](https://www.khaosod.co.th/wpapp/uploads/2024/11/trump-vote-02.jpg)

**เปิดประวัติ “โดนัลด์ ทรัมป์” ตัวแทนพรรครีพับลิกัน พาย้อนจุดเริ่มต้นทางการเมือง สู่การคว้าชัยศึกเลือกตั้งสหรัฐฯ 2024 นั่งเก้าอี้ ‘ประธานาธิบดีสหรัฐ’ อีกครั้ง**

เมื่อวันที่ 6 พฤศจิกายน 2567 ทราบผลอย่างเป็นทางการแล้ว สำหรับ ศึกการเลือกตั้งครั้งใหญ่ของสหรัฐอเมริกา ระหว่าง อดีตประธานาธิบดี **โดนัลด์ ทรัมป์** จากพรรครีพับลิกัน และ **กมลา แฮร์ริส** จากพรรคเดโมแครต

โดยผลการเลือกตั้งสหรัฐฯ 2024 ในครั้งนี้ **โดนัลด์ ทรัมป์** จากพรรครีพับลิกัน สามารถคว้าตำแหน่ง **‘ประธานาธิบดีสหรัฐ 2024’** ไปครองได้อีกครั้ง หลังจากเคยดำรงตำแหน่งประธานาธิบดีสหรัฐในปี 2016

วันนี้ **ข่าวสดออนไลน์** พาทำความรู้จัก **“โดนัลด์ ทรัมป์”** (Donald John Trump) ผู้ชนะศึกเลือกตั้งสหรัฐฯ 2024 สามารถนั่งเก้าอี้ ‘ประธานาธิบดีสหรัฐ’ อีกครั้ง

ภาพประกอบ

ชีวิตวัยเด็กของเขา เติบโตในย่านหรูของควีนส์ นครนิวยอร์ก แต่มีพฤติกรรมไม่เหมาะสม พ่อแม่จึงส่งทรัมป์วัย 13 ปี ไปปลูกฝังวินัยที่โรงเรียนทหารนิวยอร์ก (New York Military Academy) โดยทรัมป์บอกว่าเพลิดเพลินกับวิถีชีวิตที่นั่น

ในช่วงสงครามเวียดนามในทศวรรษ 1960 ทรัมป์ยื่นผ่อนผันการเกณฑ์ทหาร เนื่องจากติดเรียนและป่วยเป็นโรคกระดูกงอก (Bone Spurs) ตามคำวินิจฉัยของแพทย์

ต่อมาเมื่อสหรัฐเปลี่ยนระบบการเกณฑ์ทหารเป็นแบบสุ่มตามวันเกิดในภายหลัง ลำดับวันเกิดของทรัมป์ก็ถูกเรียกเป็นคิวที่ 356 จาก 366 เขาจึงไม่ถูกเกณฑ์ไปรับใช้ชาติ

ภาพประกอบ

ภาพประกอบ