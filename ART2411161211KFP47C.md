---
layout: post
code: "ART2411161211KFP47C"
origin_url: "https://www.khaosod.co.th/sports/news_9508635"
image: "https://github.com/user-attachments/assets/306d166d-c30f-430d-94cc-bb4830221545"
title: "เอเอฟซี เปิดโปรแกรมแข่งฟุตบอลชิงแชมป์เอเชีย รุ่น 20 ปี กลุ่มไทยเรียบร้อยแล้ว"
description: "เอเอฟซี กางโปรแกรมแข่งขันฟุตบอลชิงแชมป์เอเชีย รุ่นไม่เกิน 20 ปีกลุ่มดี ซึ่งทีมชาติไทยจะใช้ 2 สนามในรอบแรกพบทั้งเกาหลีใต้ ญี่ปุ่น และซีเรีย"
category: "SPORTS"
language: "th"
date: 2024-11-16T12:18:38.826Z
---

# เอเอฟซี เปิดโปรแกรมแข่งฟุตบอลชิงแชมป์เอเชีย รุ่น 20 ปี กลุ่มไทยเรียบร้อยแล้ว

[![เอเอฟซี เปิดโปรแกรมแข่งฟุตบอลชิงแชมป์เอเชีย รุ่น 20 ปี กลุ่มไทยเรียบร้อยแล้ว](https://www.khaosod.co.th/wpapp/uploads/2024/11/AFC-1.jpg "เอเอฟซี เปิดโปรแกรมแข่งฟุตบอลชิงแชมป์เอเชีย รุ่น 20 ปี กลุ่มไทยเรียบร้อยแล้ว")](https://www.khaosod.co.th/wpapp/uploads/2024/11/AFC-1.jpg)

เอเอฟซี กางโปรแกรมแข่งขันฟุตบอลชิงแชมป์เอเชีย รุ่นไม่เกิน 20 ปีกลุ่มดี ซึ่งทีมชาติไทยจะใช้ 2 สนามในรอบแรกพบทั้งเกาหลีใต้ ญี่ปุ่น และซีเรีย

เอเอฟซี หรือสมาพันธ์ฟุตบอลเอเชีย คลอดโปรแกรมแข่งขันฟุตบอลชิงแชมป์เอเชีย 2024 รุ่นไม่เกิน 20 ปี ที่เมืองเสิ่นเจิ้น ประเทศจีน ออกมาเป็นที่เรียบร้อยแล้ว โดยรายการนี้ทีมชาติไทยอยู่ในกลุ่มดี ร่วมกับ เกาหลีใต้ ญี่ปุ่น และซีเรีย

สำหรับโปรแกรมในรอบแบ่งกลุ่ม นัดแรกไทยต้องเจอกับญี่ปุ่น ที่ศูนย์ฝึกฟุตบอลเสิ่นเจิ้น สนาม 1 วันที่ 14 ก.พ.68 ตามเวลาไทย 13.00 น.

นัดที่สองพบกับเกาหลีใต้ วันที่ 17 ก.พ.68 ที่ศูนย์ฝึกฟุตบอลเสิ่นเจิ้น สนาม 1 ตามเวลาไทย 15.17 น.

นัดสุดท้ายแบ่งกลุ่ม ไทยจะพบกับซีเรีย วันที่ 20 ก.พ.68 เวลาไทย 13.00 น. ที่หลงฮัว คัลเชอรัล แอนด์ สปอร์ต เซ็นเตอร์ สเตเดียม

สำหรับฟุตบอลชิงแชมป์เอเชีย 2024 รอบสุดท้าย ที่เมืองเสิ่นเจิ้น ประเทศจีน จะคัดเอา 4 ทีมที่ผ่านเข้ารอบรองชนะเลิศเป็นตัวแทนทวีปเอเชียเข้าร่วมฟุตบอลชิงแชมป์โลก รุ่น 20 ปี รอบสุดท้าย ที่ประเทศชิลี