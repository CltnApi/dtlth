---
layout: post
code: "ART2410310916CUR0QR"
origin_url: "https://www.khaosod.co.th/https://www.khaosod.co.th/sports/news_9483196"
image: "https://github.com/user-attachments/assets/180e76d0-6cad-4b8f-b1f3-fc5755bdb3e3"
title: "อภิชิต ชกตุนทองแดง ศึกมวยสากล ยู-19 ชิงแชมป์โลก สังเวียนอเมริกา"
description: "ความเคลื่อนไหว ทีมมวยสากลเยาวชนทีมชาติไทย ชุดอายุไม่เกิน 19 ปี ที่กำลังลุยศึกมวยสากลชิงแชมป์โลก รายการ \"U19 World Boxing Championship\" ที่รัฐโคโลราโด"
category: "SPORTS"
language: "th"
date: 2024-11-01T11:36:10.939Z
---

# อภิชิต ชกตุนทองแดง ศึกมวยสากล ยู-19 ชิงแชมป์โลก สังเวียนอเมริกา

[![อภิชิต ชกตุนทองแดง ศึกมวยสากล ยู-19 ชิงแชมป์โลก สังเวียนอเมริกา](https://www.khaosod.co.th/wpapp/uploads/2024/10/alvaro-carreras-benfica-2024-1709318859-130791-2.jpg "อภิชิต ชกตุนทองแดง ศึกมวยสากล ยู-19 ชิงแชมป์โลก สังเวียนอเมริกา")](https://www.khaosod.co.th/wpapp/uploads/2024/10/alvaro-carreras-benfica-2024-1709318859-130791-2.jpg)

ความเคลื่อนไหว ทีมมวยสากลเยาวชนทีมชาติไทย ชุดอายุไม่เกิน 19 ปี ที่กำลังลุยศึกมวยสากลชิงแชมป์โลก รายการ “U19 World Boxing Championship” ที่รัฐโคโลราโด สหรัฐอเมริกา ระหว่างวันที่ 26 ต.ค.-2 พ.ย.นี้

ล่าสุด เมื่อคืนวันที่ 29 ต.ค. เป็นการแข่งขันรอบ 8 คนสุดท้าย มีนักชกไทย ลงในรุ่น 60 กก. อภิชิต แจ่มดี ดวลกับ นิโคลราส แซมจาทินส์ นักชกลัตเวีย

ผลปรากฎว่า ทั้งคู่แลกหมัดกันอย่างดุเดือด ผลัดกันทำคะแนน ต้องชิงดำกันในยกสุดท้าย และเป็นอภิชิตที่ทำได้ดีกว่า เป็นฝ่ายเฉือนชนะคะแนน 3-2 ผ่านเข้ารอบรองชนะเลิศ มีเหรียญทองแดงตุน โดยจะพบ วิดาดี เซอิเนียฟ นักชกยูเครน ช่วงดึกวันที่30 ต.ค.

ด้าน อ.เพิก พึ่งปัญญา สต๊าฟโค้ชทีมมวยเยาวชนทีมชาติไทยรุ่นอายุไม่เกิน 19 ปี เผยว่า ผ่านมาถึงรอบนี้ได้ถือว่ายอดเยี่ยม มีเหรียญทองแดงแล้ว แต่รอบตัดเชือกเจอนักชกยูเครน สรีสะร่างกายแข็งแรงมาก ต้องวางแผนการชกให้รัดกุม ไม่ปะทะ ชิงจังหวะชก ชกแล้ววน พลิกออกข้าง โอกาส 50-50 ขึ้นกับว่าใครจะชิงจังหวะได้มากกว่ากันก็จะเป็นฝ่ายชนะ