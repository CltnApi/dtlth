---
layout: post
code: "ART24110507225W51XC"
origin_url: "https://www.khaosod.co.th/breaking-news/news_9491017"
image: "https://github.com/user-attachments/assets/d4785db9-93c5-42af-913f-d197f70a6cca"
title: "โผล่อีก เจ้าของพูลวิลล่า เหยื่อ หมอดูฮวงจุ้ยชื่อดัง สั่งสิงห์คู่ สูญหลายแสน"
description: "โผล่อีก เจ้าของพูลวิลล่า เหยื่อ หมอดูฮวงจุ้ยชื่อดัง สูญเงินหลายแสน สั่งสิงห์คู่สุดท้ายไม่ได้ของ อ้างเหตุผลสารพัด เตรียมให้ทนายฟ้องแพ่งและอาญา"
category: "HOT_NEWS"
language: "th"
date: 2024-11-05T07:31:54.444Z
---

# โผล่อีก เจ้าของพูลวิลล่า เหยื่อ หมอดูฮวงจุ้ยชื่อดัง สั่งสิงห์คู่ สูญหลายแสน

[![โผล่อีก เจ้าของพูลวิลล่า เหยื่อ หมอดูฮวงจุ้ยชื่อดัง สั่งสิงห์คู่ สูญหลายแสน](https://www.khaosod.co.th/wpapp/uploads/2024/11/feng-shui-fortune-teller.jpg "โผล่อีก เจ้าของพูลวิลล่า เหยื่อ หมอดูฮวงจุ้ยชื่อดัง สั่งสิงห์คู่ สูญหลายแสน")](https://www.khaosod.co.th/wpapp/uploads/2024/11/feng-shui-fortune-teller.jpg)

**โผล่อีก เจ้าของพูลวิลล่า เหยื่อ หมอดูฮวงจุ้ยชื่อดัง สูญเงินหลายแสน สั่งสิงห์คู่สุดท้ายไม่ได้ของ อ้างเหตุผลสารพัด เตรียมให้ทนายฟ้องแพ่งและอาญา**

วันที่ 5 พ.ย.2567 ที่พูลวิลล่าแห่งหนึ่ง ต.เขาพระ อ.เมือง จ.นครนายก บนพื้นที่ 2 ไร่ 1 งาน ซึ่งกำลังก่อสร้างอยู่ โดยเริ่มสร้างประมาณ ปลายปี 2566 ซึ่งจะทำเป็นพูลวิลล่า จำนวน 3 หลัง ได้พูดคุยกับ น.ส.ปิยธิดา (ขอสงวนนามสกุล) เจ้าของพูลวิลล่า

น.ส.ปิยธิดา กล่าวว่า ตนกำลังจะประกอบธุรกิจ จึงอยากหาหมอมาดูฮวงจุ้ย บนพื้นที่เปล่าที่ตนซื้อไว้ จึงได้ค้นหาทางกูเกิ้ล จนได้พบกับอาจารย์ท่านนี้ จึงได้ติดต่อไปเพื่อมาให้ดูที่ดินที่ตนจะสร้าง เพราะราคาที่เสนอมาเป็นราคาที่พอจะดูได้ จึงได้นัดหมายอาจารย์ท่านนี้ มาดูที่ดินของตนประมาณวันที่ 6 ก.ค.2565

โผล่อีก เจ้าของพูลวิลล่า เหยื่อ หมอดูฮวงจุ้ยชื่อดัง สูญเงินหลายแสน สั่งสิงห์คู่สุดท้ายไม่ได้ของ อ้างเหตุผลสารพัด เตรียมให้ทนายฟ้องแพ่งและอาญา

น.ส.ปิยธิดา กล่าวต่อว่า โดยตนได้เตรียมเอกสารของที่ดินแผนผังไปให้อาจารย์ท่านนี้ได้ดู แต่อาจารย์แทบจะไม่ได้ดูเอกสารที่ตนเตรียมไปเลย ต่อมาอาจารย์ได้แนะนำว่าควรจะมีสิงห์อยู่บริเวณหน้าบ้านเพราะเป็นพื้นที่ว่างเปล่า จึงแนะนำสิงห์ให้กับตน เพื่อให้มีสิ่งศักดิ์สิทธิ์อยู่ที่บ้าน



น.ส.ปิยธิดา กล่าวอีกว่า แล้วก็แนะนำสิงห์ที่มีความสูง 2 ฟุตเสนอให้ เพราะว่าเพิ่งทำพิธีเสร็จ โดยมีมูลค่า 1 คู่ 200,000 บาท จะนำมาส่งให้เลย ตนจึงสั่งไป แต่เมื่อจ่ายเงินไปครบจำนวนแล้ว ก็ยังไม่ได้สินค้าที่สั่ง มีการโทรถามก็ถูกปัดว่ารถที่มาส่งเกิดอุบัติเหตุทำให้สินค้าเสียหายเลยยังไม่สามารถนำมาส่งได้

[![](https://www.khaosod.co.th/wpapp/uploads/2024/11/5-เหยื่อ3.jpg)](https://www.khaosod.co.th/wpapp/uploads/2024/11/5-เหยื่อ3.jpg)

เจ้าของพูลวิลล่า กล่าวด้วยว่า ซึ่งทางเราได้ถูกปัดเรื่องสินค้ามาจำนวนหลายครั้ง จนเรารอไม่ไหว และคิดว่าน่าจะถูกหลอก เพราะที่ผ่านมาตนเคยเจออาจารย์แค่ครั้งเดียว หลังจากนั้นจะเป็นการคุยทางไลน์เป็นส่วนใหญ่ ในระยะเวลาปีกว่า ๆ

[![](https://www.khaosod.co.th/wpapp/uploads/2024/11/5-เหยื่อ2.jpg)](https://www.khaosod.co.th/wpapp/uploads/2024/11/5-เหยื่อ2.jpg)

น.ส.ปิยธิดา กล่าวว่า ทั้งนี้ ที่โดนไปเป็นค่าดูดวง 150,000 บาท และค่าสิงห์ 200,000 บาท รวมมูลค่าที่เสียเงินไปทั้งหมด 350,000 บาท อย่างไรก็ตาม จะให้ทนายส่งเรื่องฟ้องทั้งคดีแพ่งและอาญาเพื่อดำเนินคดีต่อไป