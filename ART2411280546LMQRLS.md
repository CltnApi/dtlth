---
layout: post
code: "ART2411280546LMQRLS"
origin_url: "https://www.khaosod.co.th/breaking-news/news_9525000"
image: "https://github.com/user-attachments/assets/2069b11d-c2f8-4bcd-ae58-e321c98bfa04"
title: "ปภ.เผย น้ำท่วม 7 จังหวัดใต้ 50 อำเภออ่วม เดือดร้อน 136,219 ครัวเรือน"
description: "ปภ.รายงาน น้ำท่วม 7 จังหวัดใต้ 50 อำเภอ ประชาชนเดือดร้อน 136,219 ครัวเรือน แม่น้ำที่ไหลผ่านมีระดับน้ำเพิ่มขึ้น ระดมทรัพยากรช่วยเหลือเต็มที่"
category: "HOT_NEWS"
language: "th"
date: 2024-11-28T06:21:46.638Z
---

# ปภ.เผย น้ำท่วม 7 จังหวัดใต้ 50 อำเภออ่วม เดือดร้อน 136,219 ครัวเรือน

[![ปภ.เผย น้ำท่วม 7 จังหวัดใต้ 50 อำเภออ่วม เดือดร้อน 136,219 ครัวเรือน](https://www.khaosod.co.th/wpapp/uploads/2024/11/nam-2.jpg "ปภ.เผย น้ำท่วม 7 จังหวัดใต้ 50 อำเภออ่วม เดือดร้อน 136,219 ครัวเรือน")](https://www.khaosod.co.th/wpapp/uploads/2024/11/nam-2.jpg)

**ปภ.รายงาน น้ำท่วม 7 จังหวัดใต้ 50 อำเภอ ประชาชนเดือดร้อน 136,219 ครัวเรือน แม่น้ำที่ไหลผ่านมีระดับน้ำเพิ่มขึ้น ระดมทรัพยากรช่วยเหลือเต็มที่**

เมื่อวันที่ 28 พ.ย.67 นายภาสกร บุญญลักษม์ อธิบดีกรมป้องกันและบรรเทาสาธารณภัย (ปภ.) เปิดเผยว่า จากสถานการณ์ความกดอากาศสูงกำลังปานกลางถึงค่อนข้างแรงระลอกใหม่จากประเทศจีน จะแผ่ลงมาปกคลุมประเทศไทยตอนบนและทะเลจีนใต้ ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้จะมีกําลังแรงขึ้น

[![](https://www.khaosod.co.th/wpapp/uploads/2024/11/S__9961519-696x522.jpg)](https://www.khaosod.co.th/wpapp/uploads/2024/11/S__9961519.jpg)

ทําให้ภาคใต้ตอนล่างมีฝนตกหนักถึงหนักมาก ทําให้เกิดน้ำท่วมฉับพลันและน้ำป่าไหลหลากระหว่างวันที่ 22 – 28 พ.ย.67 ล่าสุด ปภ.รายงานว่า มีสถานการณ์อุทกภัยในพื้นที่ 7 จังหวัด 50 อำเภอ 321 ตำบล 1,884 หมู่บ้าน ประชาชนได้รับผลกระทบ 136,219 ครัวเรือน

[![](https://www.khaosod.co.th/wpapp/uploads/2024/11/S__9961529_0-696x522.jpg)](https://www.khaosod.co.th/wpapp/uploads/2024/11/S__9961529_0.jpg)

ปัจจุบันมีสถานการณ์อุทกภัยในพื้นที่ 7 จังหวัด ได้แก่ 1.สุราษฎร์ธานี เกิดน้ำท่วมในพื้นที่ 2 อำเภอ ได้แก่ อ.กาญจนดิษฐ์ อ.ดอนสัก รวม 6 ตำบล 17 หมู่บ้าน ประชาชนได้รับผลกระทบ 91 ครัวเรือน ปัจจุบันแม่น้ำตาปีมีระดับน้ำเพิ่มขึ้น

[![](https://www.khaosod.co.th/wpapp/uploads/2024/11/S__9961524_0-696x522.jpg)](https://www.khaosod.co.th/wpapp/uploads/2024/11/S__9961524_0.jpg)

2.นครศรีธรรมราช เกิดน้ำท่วมในพื้นที่ 8 อำเภอ ได้แก่ อ.ชะอวด อ.เฉลิมพระเกียรติ อ.พระพรหม อ.เมืองฯ อ.ร่อนพิบูลย์ อ.จุฬาภรณ์ อ.ปากพนัง และอ.พรหมคีรี รวม 53 ตำบล 320 หมู่บ้าน ประชาชนได้รับผลกระทบ 34,513 ครัวเรือน ปัจจุบันระดับน้ำลดลง

[![](https://www.khaosod.co.th/wpapp/uploads/2024/11/1732761619165_aolw3yB-696x522.jpg)](https://www.khaosod.co.th/wpapp/uploads/2024/11/1732761619165_aolw3yB.jpg)

3.สงขลา เกิดน้ำท่วมในพื้นที่ 15 อำเภอ ได้แก่ อ.ระโนด อ.สะเดา อ.หาดใหญ่ อ.สิงหนคร อ.เทพา อ.บางกล่ำ อ.สะบ้าย้อย อ.นาทวี อ.จะนะ อ.รัตนภูมิ อ.เมืองฯ อ.นาหม่อม อ.กระแสสินธุ์ อ.ควรเนียง และอ.คลองโข่ง รวม 99 ตำบล 578 หมู่บ้าน ประชาชนได้รับผลกระทบ 23,181 ครัวเรือน ปัจจุบันทะเลสาบสงขลามีระดับน้ำเพิ่มขึ้น

4.ปัตตานี เกิดน้ำท่วมในพื้นที่ 6 อำเภอ ได้แก่ อ.มายอ อ.ทุ่งยางแดง อ.หนองจิก อ.แม่ลาน อ.ไม้แก่นและอ.โคกโพธิ์ รวม 39 ตำบล 183 หมู่บ้าน ประชาชนได้รับผลกระทบ 8,442 ครัวเรือน ปัจจุบันแม่น้ำปัตตานีมีระดับน้ำเพิ่มขึ้น

5.ยะลา เกิดน้ำท่วมในพื้นที่ 5 อำเภอ ได้แก่ อ.บันนังสตา อ.เมืองฯ อ.ยะหา อ.รามัน และอ.กาบังรวม 45 ตำบล 265 หมู่บ้าน ประชาชนได้รับผลกระทบ 27,425 ครัวเรือน ปัจจุบันแม่น้ำสายบุรีมีระดับน้ำเพิ่มขึ้น

6.นราธิวาส เกิดน้ำท่วมในพื้นที่ 13 อำเภอ ได้แก่ อ.บาเจาะ อ.แว้ง อ.รือเสาะ อ.เจาะไอร้อง อ.สุคิริน อ.ยี่งอ อ.ระแงะ อ.ตากใบ อ.จะแนะ อ.ศรีสาคร อ.สุไหงโก-ลก อ.สุไหงปาดี และอ.เมืองฯ รวม 76 ตำบล 511 หมู่บ้าน ประชาชนได้รับผลกระทบ 42,294 ครัวเรือน ปัจจุบันแม่น้ำสายบุรีมีระดับน้ำเพิ่มขึ้น

7.สตูล เกิดน้ำท่วมในพื้นที่ อ. ควรโดน รวม 3 ตำบล 10 หมู่บ้าน ประชาชนได้รับผลกระทบ 273 ครัวเรือน ปัจจุบันแม่น้ำละงูมีระดับน้ำเพิ่มขึ้น

กรมป้องกันและบรรเทาสาธารณภัย (ปภ.) ระดมกำลังเจ้าหน้าที่ชุดปฏิบัติการและเครื่องจักรสาธารณภัย อาทิ เครื่องสูบน้ำ รถสูบน้ำระยะไกล รถเคลื่อนย้ายผู้ประสบภัย รถผลิตน้ำดื่ม เรือท้องแบนพร้อมครื่องยนต์ เฮลิคอปเตอร์ป้องกันละบรรเทาสาธารณภัย KA 32 จำนวน 1 ลำ พร้อมด้วย The Guardian เข้าให้ความช่วยเหลือและบรรเทาความเดือดร้อนของประชาชนในพื้นที่ที่เกิดอุทกภัย

นอกจากนี้ กำชับให้สำนักงานป้องกันและบรรเทาสาธารณภัยจังหวัด ประสานจังหวัดองค์กรปกครองส่วนท้องถิ่นและหน่วยงานที่เกี่ยวข้อง ลงพื้นที่ช่วยเหลือผู้ประสบภัยอย่างเร่งด่วน รวมถึงจัดเจ้าหน้าที่สำรวจและจัดทำบัญชีความเสียหาย เพื่อดำเนินการให้ความช่วยเหลือตามระเบียบกระทรวงการคลังฯ และระเบียบอื่นๆ ที่เกี่ยวข้องต่อไป

กรมป้องกันและบรรเทาสาธารณภัยจะติดตามสถานการณ์อย่างใกล้ชิดและเร่งให้ความช่วยเหลืออย่างเต็มกำลัง ประชาชนสามารถติดตามการรายงานสถานการณ์ข่าวสารสาธารณภัย ได้ทาง Facebook กรมป้องกันและบรรเทาสาธารณภัย DDPM และ X@DDPMNews ติดตามการประกาศแจ้งเตือนภัยได้ทางแอปพลิเคชัน “Thai Disaster Alert”

ทั้งระบบ IOS และ Android และหากประชาชนได้รับความเดือดร้อนจากสาธารณภัยสามารถแจ้งเหตุและขอความช่วยเหลือได้ทางไลน์“ปภ.รับแจ้งเหตุ 1784” โดยเพิ่มเพื่อน Line ID @1784DDPM และสายด่วนนิรภัย 1784 ตลอด 24 ชั่วโมง