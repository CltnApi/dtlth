---
layout: post
code: "ART2411120532AAOF9A"
origin_url: "https://www.khaosod.co.th/sports/news_9501366"
image: "https://github.com/user-attachments/assets/312651bf-6d6a-4b22-9bfb-a13e79782c54"
title: "ทรงกลด - แพททริค 2 เอ็กซ์ตรีมไทย คว้าอันดับ 3 ศึกเวคเซิร์ฟ ชิงแชมป์โลก"
description: "2 นักกีฬาเอ็กซ์ตรีมไทย คว้าอันดับที่ 3 ในศึกชิงแชมป์โลกรายการ “2024 IWWF World Wakesurf Championships” ที่ประเทศฮ่องกงสมาคมกีฬาเอ็กซ์ตรีม"
category: "SPORTS"
language: "th"
date: 2024-11-12T05:36:22.154Z
---

# ทรงกลด - แพททริค 2 เอ็กซ์ตรีมไทย คว้าอันดับ 3 ศึกเวคเซิร์ฟ ชิงแชมป์โลก

[![ทรงกลด - แพททริค 2 เอ็กซ์ตรีมไทย คว้าอันดับ 3 ศึกเวคเซิร์ฟ ชิงแชมป์โลก](https://www.khaosod.co.th/wpapp/uploads/2024/11/wake.jpg "ทรงกลด - แพททริค 2 เอ็กซ์ตรีมไทย คว้าอันดับ 3 ศึกเวคเซิร์ฟ ชิงแชมป์โลก")](https://www.khaosod.co.th/wpapp/uploads/2024/11/wake.jpg)

**2 นักกีฬาเอ็กซ์ตรีมไทย คว้าอันดับที่ 3 ในศึกชิงแชมป์โลกรายการ “2024 IWWF World Wakesurf Championships” ที่ประเทศฮ่องกง**

สมาคมกีฬาเอ็กซ์ตรีมแห่งประเทศไทย ส่งนักกีฬา 3 คนเข้าร่วมการแข่งขันเวคเซิร์ฟ ศึกชิงแชมป์โลกรายการ “2024 IWWF World Wakesurf Championships” ที่ Tai Po Waterfront Park ประเทศฮ่องกง ระหว่างวันที่ 2-10 พฤศจิกายน 2567

เมื่อวันที่ 9 พฤศจิกายนที่ผ่านมา เป็นการแข่งขันวันสุดท้ายก่อนมอบพิธีมอบรางวัลในวันที่ 10 พฤศจิกายน ผลปรากฏว่า “BM” ทรงกลด โจมบุญ นักกีฬาเอ็กซ์ตรีมเวคเซิร์ฟทีมชาติไทย ทำคะแนนได้ 62.50 คว้าอันดับที่ 3 ของโลกในรุ่น Open Men Wake Skim ขณะที่แพททริค ว่องวุฒิ แม็คอาร์เธอร์ ลงแข่งขันในรุ่นอายุไม่เกิน 18 ปี ชาย เวคสกิม ซึ่งเขาสามารถทำคะแนนได้ 58.33 คะแนน คว้าอันดับที่ 3 ของรุ่น ส่วน แอนนิสซา ฐิตา ฟลิน ได้อันดับ 7 ของโลกในรุ่น Open Wake Skim Women

สำหรับรายการต่อไป สมาคมกีฬาเอ็กซ์ตรีมแห่งประเทศไทย เตรียมจัดการแข่งขัน Cable Wakeboard & Wakeskate ชิงแชมป์ประเทศไทย เพื่อคัดเลือกนักกีฬาทีมชาติไทยเข้าร่วมการแข่งขันกีฬาซีเกมส์ในปีหน้า ระหว่างวันที่ 16-17 พฤศจิกายนนี้ ที่สนาม ESC Thai Wake Park ปทุมธานี