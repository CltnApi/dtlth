---
layout: post
code: "ART2411280851XA219R"
origin_url: "https://www.khaosod.co.th/horoscope/news_9523197"
image: "https://github.com/user-attachments/assets/992ee80b-ef8c-46b6-89f0-e441826c7c24"
title: "ดวงเฮงดวงปัง - ราศีใดไม่ควรใช้สอยยานพาหนะที่ชำรุดทรุดโทรม ราศีใดงานด้านอสังหาริมทรัพย์หรือการเกษตรจะมีปัญหา"
description: "ลัคนา (ลั) ราศีเมษวันนี้ท่านไม่ควรอาศัยยานพาหนะของผู้อื่นโดยไม่จำเป็น ไม่ควรทำอะไรเกี่ยวกับหน่วยงานราชการ หากกำลังทำอยู่แล้วก็ต้องระมัดระวังให้มากยิ่งขึ้น"
category: "HOROSCOPE"
language: "th"
date: 2024-11-28T09:41:51.294Z
---

# ดวงเฮงดวงปัง - ราศีใดไม่ควรใช้สอยยานพาหนะที่ชำรุดทรุดโทรม ราศีใดงานด้านอสังหาริมทรัพย์หรือการเกษตรจะมีปัญหา

[![ดวงเฮงดวงปัง - ราศีใดไม่ควรใช้สอยยานพาหนะที่ชำรุดทรุดโทรม ราศีใดงานด้านอสังหาริมทรัพย์หรือการเกษตรจะมีปัญหา](https://www.khaosod.co.th/wpapp/uploads/2024/11/a01-1.jpg "ดวงเฮงดวงปัง - ราศีใดไม่ควรใช้สอยยานพาหนะที่ชำรุดทรุดโทรม ราศีใดงานด้านอสังหาริมทรัพย์หรือการเกษตรจะมีปัญหา")](https://www.khaosod.co.th/wpapp/uploads/2024/11/a01-1.jpg)

**ดวงเฮงดวงปัง**  
**วันศุกร์ ที่ 29 พฤศจิกายน พ.ศ.2567**  
**โดย…บุศพันธ์**

![ดวงเฮงดวงปัง - ราศีใดไม่ควรใช้สอยยานพาหนะที่ชำรุดทรุดโทรม ราศีใดงานด้านอสังหาริมทรัพย์หรือการเกษตรจะมีปัญหา](https://www.khaosod.co.th/wpapp/uploads/2024/11/a02-1.jpg)

**ลัคนา (ลั) ราศีเมษ**

วันนี้ท่านไม่ควรอาศัยยานพาหนะของผู้อื่นโดยไม่จำเป็น ไม่ควรทำอะไรเกี่ยวกับหน่วยงานราชการ หากกำลังทำอยู่แล้วก็ต้องระมัดระวังให้มากยิ่งขึ้น จะมองอะไรไม่ค่อยชัดเจนหรือมีปัญหาด้านการมองเห็น จะมีคนที่ท่านต้องการพบไปมาหาสู่ถึงบ้าน โดยเฉพาะผู้ที่มีความนุ่มนวล อบอุ่น และมีหน้าตาสวยงาม

**ลัคนา (ลั) ราศีพฤษภ**

วันนี้ท่านมีจิตใจสุขสงบ ใครหลายคนแอบมีไมตรีจิตมิตรภาพอันอบอุ่นแก่ท่าน หรือรู้แน่ๆ ว่ามีใครคนหนึ่งรักท่าน แต่ท่านอาจยังไม่ถูกใจนักในเวลานี้ จะได้ทำงานแทนผู้อื่นซึ่งท่านเองก็ได้ผลประโยชน์ อาจได้ไปช่วยทำกิจการงานของผู้อื่นเพราะท่านมีความรู้ความสามารถมากกว่าเขา ทำดีแบบไม่เอาหน้าดีกว่า

**ลัคนา (ลั) ราศีเมถุน**

วันนี้ท่านมีความสุขสบายคิดอะไรก็สมความปรารถนาเป็นส่วนมาก แต่ไม่ควรไปในงานกินเลี้ยงต่างๆ โดยเฉพาะงานสังคมกับบุคคลที่ท่านไม่คุ้นเคยมาก่อน ไม่ควรใช้สอยยานพาหนะที่ชำรุดทรุดโทรม จะหลงประพฤติตนน่าหมั่นไส้กับบุคคลรอบข้างโดยที่ท่านไม่รู้ตัว จงอดกลั้นกับสิ่งแวดล้อมที่ไม่ถูกใจท่าน

**ลัคนา (ลั) ราศีกรกฎ**

วันนี้ท่านมีร่างกายและจิตใจแข็งแรง ขยันขันแข็งทำงานไม่เห็นแก่เหน็ดเหนื่อย ได้รับสิ่งที่เป็นเครื่องหมายแห่งความดีงามและความสำเร็จของชีวิต ได้พบบุคคลชั้นครูบาอาจารย์หรือผู้มีศีลธรรมให้คำแนะนำต่างๆ แก่ท่าน ไม่ควรใช้สอยให้คนรักคู่สมรสเสี่ยงภัยต่างๆ ได้ของที่สวยงามเข้าบ้าน

**ลัคนา (ลั) ราศีสิงห์**

วันนี้ท่านไม่ควรให้ที่พักอาศัยแก่ผู้อื่น หรือแบ่งบ้านให้เช่า เพราะอาจนำความไม่ดีงามมาสู่ท่านได้ง่าย ไม่ควรลงทุนกิจการที่ท่านไม่เชี่ยวชาญหรือไม่คุ้นเคยมาก่อน ใครชวนไปแห่อะไรอย่าไป บริวารจะนำผลประโยชน์มาให้ หรือชักนำให้ได้พบความรัก แต่ท่านไม่ควรรีบร้อนเพราะอาจจะไปพบคนที่ไม่ถูกต้อง

**ลัคนา (ลั) ราศีกันย์**

วันนี้ท่านจะได้เดินทางไปไหนต่อไหนบ่อยๆ ถ้าไม่ใช่ไปทำงานก็จะไปเที่ยวเตร่ด้วยความสนุกสนานรื่นเริง แต่ท่านปลอดภัยดี ถ้าอยู่กับบ้านจะมีแต่เรื่องเชื่องช้าเฉื่อยชาเกิดขึ้นภายในบ้าน ใครเขาทะเลาะกันท่านอย่าเข้าไปไกล่เกลี่ยห้ามปราม เพราะอาจถูกลูกหลงจากผู้มีอิทธิพล บุตรบริวารจะนำเรื่องขัดแย้งมาให้

**ลัคนา (ลั) ราศีตุล**

วันนี้ท่านได้รับเงินสดก้อนหนึ่งเป็นลาภลอย หรือมีรายได้พิเศษเพิ่มขึ้นอีกหลายทาง ฐานะทางการเงินจะค่อยๆ ดีขึ้น การเดินทางไปทำงานอาจเกิดอุบัติเหตุได้เสมอ แม้แต่การขึ้นลงบันไดในสำนักงานอย่างรีบร้อนก็อาจตกบันไดได้ อาจเกิดไฟไหม้ใกล้ที่ทำงาน ท่านที่ศึกษาหาความรู้เพิ่มเติมจะได้มิตรใหม่ๆ

**ลัคนา (ลั) ราศีพิจิก**

วันนี้ท่านจะพบเห็นการเปลี่ยนแปลงในเรื่องผลประโยชน์การเงินต่างๆ อย่างน่าสงสัย บางทีท่านอาจนึกว่าเขาจ่ายเงินเกิน แต่ที่จริงขาด หรือท่านโดนลดเงินเดือนขึ้นโดยไม่รู้ตัว มีการเดินทางไกลด้วยความไม่มั่นใจ เช่น ถูกย้ายงานโดยไม่แจ้งให้ทราบว่าให้พักที่ไหน อาจเจ็บไข้ได้ป่วยเพราะสิ่งแวดล้อมง่าย

**ลัคนา (ลั) ราศีธนู**

วันนี้ท่านที่ยังโสด ท่านยังไม่ควรรีบร้อนสานมิตรภาพที่ลึกซึ้งกับใครจะกลายเป็นความรัก จะมีจิตใจวุ่นวายสับสน อยู่ดีๆ อาจถูกญาติพี่น้องพาไปเสี่ยงโชคโดยไม่มีเหตุผล ใครชักชวนค้าขายในทางทุจริต ท่านไม่ควรทำ ระยะนี้ท่านไม่ควรเจรจาต่อรองในงานที่ท่านรับผิดชอบ ควรให้ผู้อื่นทำไปก่อนดีกว่า

**ลัคนา (ลั) ราศีมังกร**

วันนี้ท่านจะกังวลเรื่องเงินทองรายได้มากกว่าปกติ บางท่านอาจถึงขั้นกลายเป็นคนตระหนี่ถี่เหนียว ลูกน้องบริวารจะทำให้การงานของท่านขาดตกบกพร่อง ท่านไม่ควรมอบหมายงานให้บริวารดูแลโดยไม่เข้มงวดกวดขันโดยละเอียด อย่างไรก็กี ท่านมีลาภเล็กๆ น้อยๆ จากหลายทาง แต่เมื่อรวมกันแล้วก็มากโข

**ลัคนา (ลั) ราศีกุมภ์**

วันนี้ท่านอาจมีการติดต่อกับแพทย์เพื่อตรวจโรคภัยต่างๆ ตามอาการผิดปกติที่เกิดขึ้น แต่ถ้ามีการเจาะเลือดบริจาคเลือดก็เท่ากับฟาดเคราะห์ไปได้อย่างหนึ่ง ได้รับเงินสดที่ติดค้างจากการทำงานสำเร็จ หรือได้รับชำระหนี้ ใช้จ่ายด้วยความประหยัดมากกว่าปกติ การเดินทางต่างๆ ไม่สะดวกอย่างที่คาดหวังไว้

**ลัคนา (ลั) ราศีมีน**

วันนี้ท่านจะพบเห็นเหตุการณ์บางอย่างที่เกิดแก่ชีวิตประจำวันอย่างนึกไม่ถึง อาจเป็นเรื่องการงานหรือการเงินก็ได้ ดาวราหูเจ้าของภพวินาศโคจรในราศีเกิดของท่าน มักเดือดร้อนเพราะสูญเสียทรัพย์ของชำรุดเสียหาย ผลที่รอคอยก็ยังไม่ได้ดั่งใจท่าน งานด้านอสังหาริมทรัพย์หรือการเกษตรจะมีปัญหา