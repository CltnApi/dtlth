---
layout: post
code: "ART2411281136Q2EAH5"
origin_url: "https://www.khaosod.co.th/special-stories/news_9525954"
image: "https://github.com/user-attachments/assets/c5f69ca0-ea77-436b-9b8c-ab60f6316ac3"
title: "เปิดนาทีสลด! สาวซิ่งบีเอ็ม ความเร็ว 200 พุ่งชนแม่-ลูก ดับ 3 ชีวิต พบขวดเหล้าในรถ"
description: "เปิดนาทีสลด! สาวซิ่งบีเอ็ม ความเร็ว 200 กม. แบบไม่ได้มีการเบรกแต่อย่างใด พุ่งชนแม่-ลูก ดับ 3 ชีวิต ตรวจสอบพบขวดเหล้าถูกเปิดอยู่ในรถ"
category: "SPECIAL_STORIES"
language: "th"
date: 2024-11-28T12:11:35.546Z
---

# เปิดนาทีสลด! สาวซิ่งบีเอ็ม ความเร็ว 200 พุ่งชนแม่-ลูก ดับ 3 ชีวิต พบขวดเหล้าในรถ

[![เปิดนาทีสลด! สาวซิ่งบีเอ็ม ความเร็ว 200 พุ่งชนแม่-ลูก ดับ 3 ชีวิต พบขวดเหล้าในรถ](https://www.khaosod.co.th/wpapp/uploads/2024/11/chumphon-1.jpg "เปิดนาทีสลด! สาวซิ่งบีเอ็ม ความเร็ว 200 พุ่งชนแม่-ลูก ดับ 3 ชีวิต พบขวดเหล้าในรถ")](https://www.khaosod.co.th/wpapp/uploads/2024/11/chumphon-1.jpg)

**เปิดนาทีสลด! สาวซิ่งบีเอ็ม ความเร็ว 200 กม. แบบไม่ได้มีการเบรกแต่อย่างใด พุ่งชนแม่-ลูก ดับ 3 ชีวิต ตรวจสอบพบขวดเหล้าถูกเปิดอยู่ในรถ**

ความคืบหน้า สาวขับรถบีเอ็มดับเบิ้ลยูสีดำ ชนท้ายรถจักรยานยนต์ที่มีผู้แม่เป็นผู้ขับขี่ และมีลูกชายอายุ 16 ปี นักเรียนชั้น ม.4 และลูกสาวอายุ 14 ปี นักเรียนชั้น ม.2 โรงเรียนศรียาภัย จนเสียชีวิตทั้ง 3 ราย เหตุเกิดบริเวณสะพานข้ามทางรถไฟบ้านหนองหมุก ต.ตากแดด อ.เมือง จ.ชุมพร หลังเกิดเหตุ สาวคนขับรถได้อุ้มแมวตัวโปรดหายไป

ล่าสุดเวลา 10.00 น. วันที่ 28 พ.ย. ผู้สื่อข่าวได้รับการเปิดเผยว่า สาวคู่กรณีซึ่งเป็นคนขับรถบีเอ็ม ได้เข้าพบพนักงานสอบสวน สภ.เมืองชุมพร ขณะที่ญาติผู้เสียชีวิต เผยว่า ทางฝั่งญาติคู่กรณีติดต่อมาเบื้องต้นว่า จะขอแสดงรับผิดชอบ และเยียวยาครอบครัวผู้เสียหาย แต่ยังไม่ได้พูดคุยรายละเอียดใด ๆ

ต่อมาเวลา 16.21 น. แฟนเพจเฟซบุ๊ก [**อีซ้อขยี้ข่าว : อีซ้อ**](https://www.facebook.com/profile.php?id=61561321973864&__cft__[0]=AZVG_A6RsBemMVYp5n9-i76Iq-727CtbPnZLOi8fcYHqiKO7rAt6G0qyWV-0hx5lpkEXVExz29PS84729UPXVIBi81slVuO_DjHScDbkZQ_xVpUmxedTu8bHeAoybHWaF2-rhphCNmjEHN6qAiXNgTie67XFXtk4T6z8VPpvFA-Efs-jbdLt0S8PThRE6OnoRuc&__tn__=-UC%2CP-R) ได้โพสต์คลิปวิดีโอจากกล้องหน้ารถบีเอ็ม ก่อนพุ่งชนรถแม่-ลูกจนเสียชีวิต พร้อมระบุข้อความดังนี้

“เปิดคลิปสาวซิ่งบีเอ็มชน 3 แม่ลูกเสียชีวิต แล้วหนี ในรถมีขวดเหล้าเปิดอยู่”

จากภาพกล้องหน้ารถ พบว่ารถบีเอ็มขับมาด้วยความเร็วสูงถึง 200 กม./ชม. ก่อนพุ่งชนรถจักรยานยนต์ที่มีแม่-ลูก แบบไม่ได้มีการเบรกแต่อย่างใด