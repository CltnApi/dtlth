---
layout: post
code: "ART2411161142A675TK"
origin_url: "https://www.khaosod.co.th/special-stories/news_9508560"
image: "https://github.com/user-attachments/assets/933a5768-58b9-4636-83f2-bba074296c81"
title: "เต็มกราฟแต่เช้า! หนุ่มขี่รถมือเดียว บนถนนราชบพิธ ส่วนอีกมือดมกาว"
description: "เต็มกราฟแต่เช้า! หนุ่มขี่รถมือเดียว บนถนนราชบพิธ ส่วนอีกมือดมกาว ส่งเสียงโหวกเหวกโวยวายลั่นถนน ด้านผู้ถ่ายคลิปพยายามบอก \"ระวังรถชน\""
category: "SPECIAL_STORIES"
language: "th"
date: 2024-11-16T11:50:53.610Z
---

# เต็มกราฟแต่เช้า! หนุ่มขี่รถมือเดียว บนถนนราชบพิธ ส่วนอีกมือดมกาว

[![เต็มกราฟแต่เช้า! หนุ่มขี่รถมือเดียว บนถนนราชบพิธ ส่วนอีกมือดมกาว](https://www.khaosod.co.th/wpapp/uploads/2024/11/kaw-1.jpg "เต็มกราฟแต่เช้า! หนุ่มขี่รถมือเดียว บนถนนราชบพิธ ส่วนอีกมือดมกาว")](https://www.khaosod.co.th/wpapp/uploads/2024/11/kaw-1.jpg)

**เต็มกราฟแต่เช้า! หนุ่มขี่รถมือเดียว บนถนนราชบพิธ ส่วนอีกมือดมกาว ส่งเสียงโหวกเหวกโวยวายลั่นถนน ด้านผู้ถ่ายคลิปพยายามบอก “ระวังรถชน”**

ผู้ใช้ TikTok รายหนึ่ง ได้โพสต์คลิปวิดีโอความยาวประมาณ 1 นาที ขณะขี่รถตามรถจักรยานยนต์คันหนึ่ง พร้อมระบุข้อความว่า “แถวนี้พี่แกสุดอยู่แล้ว”

โดยในคลิปพบชายคนหนึ่งกำลังขี่จักรยานยนต์มือเดียว ส่งเสียงโหวกเหวกโวยวายบนท้องถนน ขณะที่มืออีกข้างถือขวดลักษณะคล้ายกาว

ผู้โพสต์คลิปได้แซวคนขี่จักรยานยนต์ว่า “โอ้โห แต่เช้าเลย เต็มเวลเลยนะ”

ซึ่งชายคนดังกล่าวได้ขี่รถมาตามถนนถนนราชบพิธ และดมกาวไปด้วย ผ่านเจ้าหน้าที่ตำรวจข้างทาง พร้อมส่งเสียงโวยวายไปตลอดทาง ซึ่งผู้ถ่ายคลิปได้พยายามตะโกนไปว่า “ระวังรถชนนะ” ก่อนที่จะแยกกันบริเวณสี่แยก

