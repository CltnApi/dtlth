---
layout: post
code: "ART2411091112UC1D06"
origin_url: "https://www.khaosod.co.th/breaking-news/news_9497965"
image: "https://github.com/user-attachments/assets/95fac6cb-529d-4cdf-a4b2-ab26edf1376e"
title: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตกหนัก"
description: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตกหนัก เตือน พายุไต้ฝุ่น “หยินซิ่ง” ฉบับที่ 7 แนะระวังอันตรายน้ำท่วม-น้ำป่าหลาก"
category: "HOT_NEWS"
language: "th"
date: 2024-11-09T11:16:46.797Z
---

# กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตกหนัก

[![กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตกหนัก](https://www.khaosod.co.th/wpapp/uploads/2024/11/Todays-weather-2-1.jpg "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตกหนัก")](https://www.khaosod.co.th/wpapp/uploads/2024/11/Todays-weather-2-1.jpg)

**กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตกหนัก เตือน พายุไต้ฝุ่น “หยินซิ่ง” ฉบับที่ 7 แนะระวังอันตรายน้ำท่วม-น้ำป่าหลาก**

เมื่อเวลา 17.00 น. วันที่ 9 พ.ย.2567 **[กรมอุตุนิยมวิทยา](https://www.tmd.go.th/)** **ประกาศกรมอุตุนิยมวิทยา** **เรื่อง พายุ “หยินซิ่ง”** **ฉบับที่ 7 (2****6****8/256****7****)** ความว่า เมื่อเวลา 17.00 น. ของวันนี้ (9 พ.ย. 2567) พายุไต้ฝุ่น “หยินซิ่ง” บริเวณทะเลจีนใต้ตอนบน โดยมีศูนย์กลางอยู่ห่างประมาณ 310 กิโลเมตรทางทิศตะวันออกของเกาะไหหลำ ประเทศจีน หรือที่ละติจูด 19.1 องศาเหนือ ลองจิจูด 113.9 องศาตะวันออก มีความเร็วลมสูงสุดใกล้ศูนย์กลางประมาณ 167 กิโลเมตรต่อชั่วโมง

พายุนี้กำลังเคลื่อนตัวทางทิศตะวันตกด้วยความเร็วประมาณ 15 กิโลเมตรต่อชั่วโมง คาดว่าจะเคลื่อนเข้าใกล้ตอนใต้ของเกาะไหหลำ ประเทศจีน และชายฝั่ง ประเทศเวียดนามตอนกลางในช่วงวันที่ 11-12 พ.ย. 2567 และจะอ่อนกำลังลงเป็นพายุโซนร้อน พายุดีเปรสชัน และหย่อมความกดอากาศต่ำกำลังแรงตามลำดับ

**โดยพายุนี้ไม่เคลื่อนเข้าสู่ประเทศไทย** ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อน ออกเดินทางในช่วงวันดังกล่าวไว้ด้วย

**อนึ่ง** ในช่วงวันที่ 9-11 พ.ย. 2567 ร่องมรสุมพาดผ่านภาคใต้ตอนล่าง และประเทศมาเลเซีย ประกอบกับมรสุมตะวันออกเฉียงเหนือกำลังปานกลางพัดปกคลุมอ่าวไทยตอนบน และภาคใต้ตอนบน ลักษณะเช่นนี้ทำให้บริเวณภาคใต้มีฝนตกหนักถึงหนักมากบางแห่ง

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมาก และฝนที่ตกสะสม ซึ่งอาจทำให้เกิดน้ำท่วมฉับพลัน และน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย  
[![](https://www.khaosod.co.th/wpapp/uploads/2024/11/ประกาศฉบับ-7-640x696.jpg)](https://www.khaosod.co.th/wpapp/uploads/2024/11/ประกาศฉบับ-7.jpg)

สำหรับ **พยากรณ์อากาศ 24 ชั่วโมงข้างหน้า** บริเวณความกดอากาศสูงหรือมวลอากาศเย็นจากประเทศจีนยังคงปกคลุมประเทศไทยตอนบนและทะเลจีนใต้ ทำให้บริเวณดังกล่าวมีอากาศเย็นในตอนเช้า และอุณหภูมิจะลดลงเล็กน้อย โดยมีฝนเล็กน้อยบางแห่ง ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลงไว้ด้วย

สำหรับร่องมรสุมพาดผ่านภาคใต้ตอนล่าง ประกอบกับมรสุมตะวันออกเฉียงเหนือกำลังปานกลางยังคงพัดปกคลุมอ่าวไทยตอนบนและภาคใต้ตอนบน ทำให้ภาคใต้มีฝนตกหนักถึงหนักมากบางแห่ง ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

สำหรับคลื่นลมบริเวณอ่าวไทยและทะเลอันดามันมีกำลังปานกลาง โดยอ่าวไทยมีคลื่นสูง 1-2 เมตร ส่วนทะเลอันดามันมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

อนึ่ง **พายุไต้ฝุ่น “หยินซิ่ง”** บริเวณทะเลจีนใต้ตอนบน คาดว่าจะเคลื่อนเข้าใกล้ตอนใต้ของเกาะไหหลำ ประเทศจีน และชายฝั่งประเทศเวียดนามตอนกลางในช่วงวันที่ 11-12 พ.ย. 67 คาดว่าพายุนี้จะอ่อนกำลังลงเป็นพายุดีเปรสชันและหย่อมความกดอากาศต่ำกำลังแรงตามลำดับ

**โดยพายุนี้ไม่เคลื่อนเข้าสู่ประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย**

**ภาคเหนือ**

อากาศเย็นในตอนเช้า และอุณหภูมิจะลดลงเล็กน้อย โดยมีฝนเล็กน้อยบางแห่ง  
อุณหภูมิต่ำสุด 17-23 องศาเซลเซียส  
อุณหภูมิสูงสุด 29-34 องศาเซลเซียส  
บริเวณยอดดอยอากาศหนาว อุณหภูมิต่ำสุด 9-15 องศาเซลเซียส  
ลมตะวันออก ความเร็ว 10-15 กม./ชม.

**ภาคตะวันออกเฉียงเหนือ**

อากาศเย็นในตอนเช้า และอุณหภูมิจะลดลงเล็กน้อย  
อุณหภูมิต่ำสุด 16-21 องศาเซลเซียส  
อุณหภูมิสูงสุด 31-32 องศาเซลเซียส  
บริเวณยอดภูอากาศหนาว อุณหภูมิต่ำสุด 12-15 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคกลาง**

อากาศเย็นในตอนเช้า และอุณหภูมิจะลดลงเล็กน้อย โดยมีฝนเล็กน้อยบางแห่ง  
อุณหภูมิต่ำสุด 22-24 องศาเซลเซียส  
อุณหภูมิสูงสุด 31-33 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

มีฝนเล็กน้อยบางแห่ง  
อุณหภูมิต่ำสุด 22-24 องศาเซลเซียส  
อุณหภูมิสูงสุด 33-34 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 70 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดชุมพร สุราษฏร์ธานี นครศรีธรรมราช พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 22-25 องศาเซลเซียส อุณหภูมิสูงสุด 28-32 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง  
บริเวณ **จังหวัดระนอง พังงา ภูเก็ต กระบี่ ตรัง และสตูล**  
อุณหภูมิต่ำสุด 24-25 องศาเซลเซียส  
อุณหภูมิสูงสุด 29-32 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อจังหวัดฝนตกหนัก

เมฆบางส่วน โดยมีฝนเล็กน้อยบางแห่ง  
อุณหภูมิต่ำสุด 24-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.