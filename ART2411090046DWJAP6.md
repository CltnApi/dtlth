---
layout: post
code: "ART2411090046DWJAP6"
origin_url: "https://www.khaosod.co.th/breaking-news/news_9497217"
image: "https://github.com/user-attachments/assets/4b14096f-4edc-47ae-ba06-4dfb9b3ab75c"
title: "กรมอุตุฯ ประกาศฉบับ5 พายุไต้ฝุ่น \"หยินซิ่ง\" ฝนตกหนักถึงหนักมาก"
description: "กรมอุตุฯ ประกาศฉบับที่ 5 พายุไต้ฝุ่น \"หยินซิ่ง\" เตือน 9-11 พ.ย.นี้ ร่องมรสุมพาดผ่าน ฝนตกหนักถึงหนักมาก ระวังอันตราย น้ำท่วมฉับพลันและน้ำป่าไหลหลาก"
category: "HOT_NEWS"
language: "th"
date: 2024-11-09T00:52:17.046Z
---

# กรมอุตุฯ ประกาศฉบับ5 พายุไต้ฝุ่น "หยินซิ่ง" ฝนตกหนักถึงหนักมาก

[![กรมอุตุฯ ประกาศฉบับ5 พายุไต้ฝุ่น "หยินซิ่ง" ฝนตกหนักถึงหนักมาก](https://www.khaosod.co.th/wpapp/uploads/2024/11/Meteorological-Department-6.jpg "กรมอุตุฯ ประกาศฉบับ5 พายุไต้ฝุ่น "หยินซิ่ง" ฝนตกหนักถึงหนักมาก")](https://www.khaosod.co.th/wpapp/uploads/2024/11/Meteorological-Department-6.jpg)

**กรมอุตุฯ ประกาศฉบับที่ 5 พายุไต้ฝุ่น “หยินซิ่ง” เตือน 9-11 พ.ย.นี้ ร่องมรสุมพาดผ่าน ฝนตกหนักถึงหนักมาก ระวังอันตราย น้ำท่วมฉับพลันและน้ำป่าไหลหลาก**

วันที่ 8 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง พายุ “หยินซิ่ง” ฉบับที่ 5 (266/2567) ระบุว่า เมื่อเวลา 04.00 น. ของวันนี้ (9 พ.ย. 2567) พายุไต้ฝุ่น “หยินซิ่ง” บริเวณทะเลจีนใต้ตอนบน มีศูนย์กลางอยู่ที่ละติจูด 18.8 องศาเหนือ ลองจิจูด 115.4 องศาตะวันออก

มีความเร็วลมสูงสุดใกล้ศูนย์กลางประมาณ 150 กิโลเมตรต่อชั่วโมง พายุนี้กำลังเคลื่อนตัวทางทิศตะวันตกค่อนทางเหนือเล็กน้อย ด้วยความเร็วประมาณ 20 กิโลเมตรต่อชั่วโมง

คาดว่าจะเคลื่อนเข้าใกล้ตอนใต้ของเกาะไหหลำ ประเทศจีน และชายฝั่งประเทศเวียดนามตอนกลางในช่วงวันที่ 10-12 พ.ย. 2567 และจะอ่อนกำลังลงตามลำดับ โดยพายุนี้ไม่เคลื่อนเข้าสู่ประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

อนึ่ง ในช่วงวันที่ 9-11 พ.ย. 2567 ร่องมรสุมพาดผ่านภาคใต้ตอนล่าง ประกอบกับมรสุมตะวันออกเฉียงเหนือกำลังปานกลางพัดปกคลุมอ่าวไทยตอนบน และภาคใต้ตอนบน

ลักษณะเช่นนี้ทำให้บริเวณภาคใต้มีฝนตกหนักถึงหนักมากบางแห่ง ขอให้ประชาชนในบริเวณดังกล่าวระวังอันตรายจากฝนตกหนักถึงหนักมาก และฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 9 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 9 พฤศจิกายน พ.ศ. 2567 เวลา 11.00 น.

กรมอุตุฯ ประกาศฉบับที่ 5 พายุไต้ฝุ่น “หยินซิ่ง” เตือน 9-11 พ.ย.นี้ ร่องมรสุมพาดผ่าน ฝนตกหนักถึงหนักมาก ระวังอันตราย น้ำท่วมฉับพลันและน้ำป่าไหลหลาก