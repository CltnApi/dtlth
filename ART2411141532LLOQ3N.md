---
layout: post
code: "ART2411141532LLOQ3N"
origin_url: "https://www.khaosod.co.th/sports/news_9506139"
image: "https://github.com/user-attachments/assets/b1b0cc34-c58a-4eda-936b-c350d0e166cf"
title: "พันธมิตร รับสุดตื่นเต้น ออกสตาร์ทตัวจริงทีมชาติไทยครั้งแรก"
description: "พันธมิตร ประพันธ์ แนวรุกของ พีที ประจวบ ที่มีชื่อติดทีมชาติไทยเป็นครั้งแรก ยอมรับว่าสุดตื่นเต้นได้ลงสนามตัวจริงทีมชาติไทย"
category: "SPORTS"
language: "th"
date: 2024-11-14T15:37:05.092Z
---

# พันธมิตร รับสุดตื่นเต้น ออกสตาร์ทตัวจริงทีมชาติไทยครั้งแรก

[![พันธมิตร รับสุดตื่นเต้น ออกสตาร์ทตัวจริงทีมชาติไทยครั้งแรก](https://www.khaosod.co.th/wpapp/uploads/2024/11/fgrtw.jpg "พันธมิตร รับสุดตื่นเต้น ออกสตาร์ทตัวจริงทีมชาติไทยครั้งแรก")](https://www.khaosod.co.th/wpapp/uploads/2024/11/fgrtw.jpg)

ฟุตบอลอุ่นเครื่องตามปฏิทินฟีฟ่า เดย์ ที่สนามมหาวิทยาลัยธรรมศาสตร์ รังสิต เมื่อวันที่ 14 พฤศจิกายน “ช้างศึก” **ฟุตบอลทีมชาติไทย** อันดับ 96 ของโลก เปิดบ้าน เสมอกับ เลบานอน อันดับ 115 ของโลก ไปแบบไม่มีสกอร์ 0-0

โดยเกมนี้ มาซาทาดะ อิชิอิ หัวหน้าผู้ฝึกสอน **ทีมชาติไทย** ถือโอกาสนี้ทดสอบฝีเท้าผู้เล่นหน้าใหม่ที่เรียกเข้ามาติดทีมชาติ ซค่งบางคนเพิ่งจะเข้ามาติดทีมชาติชุดใหญ่ครั้งแรกด้วย

หลังจบเกม **พันธมิตร ประพันธ์** แนวรุก พีที ประจวบ ที่มีชื่อติดทีมชาติเป็นครั้งแรก และได้ลงสนามเป็นตัวจริง ก่อนจะถูกเปลี่ยนตัวออกครึ่งหลัง กล่าวว่า วันนี้มีโอกาสได้ลงเล่นเป็น 11 ตัวจริงครั้งแรก ก็ตื่นเต้นมากครับ แต่ก็พยายามเล่นให้ได้ตามแทคติกโค้ช ทำเต็มที่ ในจังหวะที่ขึ้นโหม่งคิดว่าเข้าประตูแล้ว เสียดายเหมือนกัน

“ก่อนเกมจะเริ่มขึ้นรุ่นพี่ในทีมก็แนะนำว่าให้เล่นให้เต็มที่ไม่ต้องเกร่งใจ การติดทีมชาติครั้งนี้ทำให้รู้ว่าเกมระดับนี้มีความคาดหวังที่สูงมาก รวมถึงสภาพร่างกาย การปะทะก็ยังเป็นรองเยอะอยู่ การเจอกับเลบานอนถือว่าเขาแข็งแกร่งและตัวใหญ่มาก”

_**“ก่อนลงสนามได้มีโอกาสโทรไปหาครองครัว ทุกคนก็ให้กำลังใจและบอกให้ทำให้เต็มที่”**_

สำหรับ ทีมชาติไทย มีโปรแกรมอุ่นเครื่องอีก 1 นัด พบกับ ทีมชาติลาว วันที่ 17 พฤศจิกายน ที่สนามมหาวิทยาลัยธรรมศาสตร์ รังสิต เวลา 19.30 น.