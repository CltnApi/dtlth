---
layout: post
code: "ART2411070506C25VC7"
origin_url: "https://www.khaosod.co.th/entertainment/news_9494064"
image: "https://github.com/user-attachments/assets/b70315ed-3119-486e-8eab-e5f6bceb537e"
title: "ขอโฟกัสงานนักร้อง 'แบมแบม' ส่งต่อรายการ 'Bam House' ให้ 'นัตตี้'"
description: "ขอโฟกัสงานนักร้องก่อน 'แบมแบม' ประกาศลารายการ 'Bam House' หลังทำมา 2 ปี พร้อมส่งต่อรายการให้น้องใหม่มาแรง 'นัตตี้ KISS OF LIFE'"
category: "ENTERTAINMENT"
language: "th"
date: 2024-11-07T05:11:01.949Z
---

# ขอโฟกัสงานนักร้อง 'แบมแบม' ส่งต่อรายการ 'Bam House' ให้ 'นัตตี้'

[![ขอโฟกัสงานนักร้อง 'แบมแบม' ส่งต่อรายการ 'Bam House' ให้ 'นัตตี้'](https://www.khaosod.co.th/wpapp/uploads/2024/11/bamty-2.jpg "ขอโฟกัสงานนักร้อง 'แบมแบม' ส่งต่อรายการ 'Bam House' ให้ 'นัตตี้'")](https://www.khaosod.co.th/wpapp/uploads/2024/11/bamty-2.jpg)

**ขอโฟกัสงานนักร้องก่อน ‘แบมแบม’ ประกาศลารายการ ‘Bam House’ หลังทำมา 2 ปี พร้อมส่งต่อรายการให้น้องใหม่มาแรง ‘นัตตี้ KISS OF LIFE’**

**뱀집 (Bam Jib หรือ Bam House)** ซึ่งดำเนินรายการโดย **“แบมแบม กันต์พิมุกต์”** หรือ **“แบมแบม GOT7”** ได้รับการตอบรับอย่างล้นหลามจากทั้งแฟนเกาหลีและแฟนอินเตอร์ทั่วโลกมาตลอด 2 ปี

กระทั่งเมื่อวานนี้ (6 พ.ย.) แบมแบม ได้มาโพสต์คลิปวิดีโอในช่อง 뱀집 ประกาศ ‘ขอลาจากรายการ’ เนื่องจากต้องการโฟกัสที่งานเพลง และขอส่งต่อรายการให้กับน้องใหม่มาแรง **“นัตตี้ อาณัชญา”** หรือ **“นัตตี้ KISS OF LIFE”**

แขกรับเชิญส่วนหนึ่ง

โดยแบบบอกว่า _“สวัสดีครับทุกคน สบายดีกันไหมครับ ตอนนี้ผมกำลังทุ่มเทกับเวิร์ลทัวร์ กำลังตั้งใจทำงานหลักของตัวเองอยู่ เลยเพิ่งจะมีโอกาสได้มาทักทาย BAMBOO ที่กำลังเฝ้ารอรายการบ้านแบม และผมก็ได้อัดคลิปนี้ เพราะมีเรื่องจะแจ้งมากมาย_

_เรื่องแรก คือ ผมอยากจะทุ่มเทกับงานดนตรีให้มากขึ้น น่าเสียที่ผมต้องวางมือจากรายการนี้ แม้ว่าจะมีคนมากมายกำลังรอ แต่ผมกลับต้องมาแจ้งเรื่องนี้ให้ทราบ ทำเอาผมเศร้าใจมากๆ_

ADVERTISEMENT

_ผมขอบคุณ BAMBOO ทุกคนที่มอบความรักและให้กำลังใจตลอดมา รวมถึงแขกรับเชิญทุกคนที่เคยมาร่วมรายการ ขอบคุณมากๆเลยครับ_

แบมแบม และ นัตตี้ ก่อนเดบิวต์

_ส่วนเรื่องที่สองที่จะแจ้ง อาจเป็นเรื่องเซอร์ไพรส์ก็ได้ มีการเปลี่ยนเจ้าของบ้านแล้วครับ จากนี้เจ้าของบ้านจะไม่ใช่ผม แต่เป็นรุ่นน้องของผมแทน เป็นคนไทยที่กำลังดังมากตอนนี้ นั่นคือ “นัตตี้”_

_ถ้าหากว่าเหล่า BAMBOO และอากาเซ่ จะคอยเป็นกำลังใจ มอบความรัก ให้การเริ่มต้นใหม่ของ นัตตี้ รวมถึงการเริ่มใหม่ของรายการบ้านแบมไปเรื่อยๆ มันคงจะเป็นพลังที่ยิ่งใหญ่ ผมเลยอยากขอให้ทุกคนช่วยสนับสนุนกันต่อไปครับ_

kiss of life

แบมแบม ยังได้พูดถึง นัตตี้ ว่า _“พี่ได้ดูผลงานอยู่บ่อยๆนะ ถึงแม้เราจะยังไม่เคยได้เจอกันหลังเดบิวต์ก็ตาม แต่พี่ก็ดีใจมากๆที่เห็นเธอไปได้ดี จากนี้จะไม่ใช่ บ้านแบม แล้ว ฝากรายการ บ้านตี้ ด้วยนะ”_

อนึ่ง แบมแบม และ นัตตี้ เคยเป็นพี่น้องร่วมค่ายจาก JYP ครั้งที่ GOT7 ยังเป็นศิลปินในสังกัด ส่วน นัตตี้ เป็นเด็กฝึกหัด ที่เคยเข้าร่วมแข่งรายการ SIXTEEN (2015) รายการที่เฟ้นหาเกิร์ลกรุ๊ปวงใหม่ของค่าย ภายหลังผู้ชนะก็ได้เดบิวต์เป็น Twice

