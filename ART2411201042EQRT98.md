---
layout: post
code: "ART2411201042EQRT98"
origin_url: "https://www.khaosod.co.th/special-stories/news_9514192"
image: "https://github.com/user-attachments/assets/94a5e18e-8f9e-4d07-8a13-848f0eb37882"
title: "ไวรัลกระหึ่ม! เชียร์หลีดเดอร์ กีฬาสี ร.ร. ดังขอนแก่น เปิดใจทีมเบื้องหลัง ที่มาสุดจึ้ง"
description: "ไวรัลกระหึ่ม! ลุกส์สุดปัง เชียร์หลีดเดอร์ กีฬาสี ร.ร. ดังขอนแก่น เปิดใจทีมเบื้องหลัง ที่มาสุดจึ้ง ได้แรงบันดาลใจจาก 'ไตรภูมิพระร่วง' ส่องอีกลุกส์มีตะลึง"
category: "SPECIAL_STORIES"
language: "th"
date: 2024-11-20T10:47:10.392Z
---

# ไวรัลกระหึ่ม! เชียร์หลีดเดอร์ กีฬาสี ร.ร. ดังขอนแก่น เปิดใจทีมเบื้องหลัง ที่มาสุดจึ้ง

[![ไวรัลกระหึ่ม! เชียร์หลีดเดอร์ กีฬาสี ร.ร. ดังขอนแก่น เปิดใจทีมเบื้องหลัง ที่มาสุดจึ้ง](https://www.khaosod.co.th/wpapp/uploads/2024/11/school-cheer-02.jpg "ไวรัลกระหึ่ม! เชียร์หลีดเดอร์ กีฬาสี ร.ร. ดังขอนแก่น เปิดใจทีมเบื้องหลัง ที่มาสุดจึ้ง")](https://www.khaosod.co.th/wpapp/uploads/2024/11/school-cheer-02.jpg)

**ไวรัลกระหึ่ม! ลุกส์สุดปัง เชียร์หลีดเดอร์ กีฬาสี ร.ร. ดังขอนแก่น เปิดใจทีมเบื้องหลัง ที่มาสุดจึ้ง ได้แรงบันดาลใจจาก ‘ไตรภูมิพระร่วง’ ส่องอีกลุกส์มีตะลึง**

เมื่อวันที่ 20 พฤศจิกายน 2567 กลายเป็นไวรัลแชร์กระหน่ำไปทั่วโลกโซเชียลขณะนี้ เมื่อเฟซบุ๊ก **Jittakorn Mattamit** แชร์ภาพไฮไลท์สำคัญใน งานกีฬาสี อย่างการฟาดฟันกันด้วยความสร้างสรรค์และลีลาสุดตระการตาของ ‘เชียร์หลีดเดอร์’ ในโรงเรียนดัง จังหวัดขอนแก่น

โดยเขียนแคปชั่นว่า **“เสิร์ฟความแกลม เชียร์ลีดเดอร์ คณะพายุ โรงเรียนขอนแก่นวิทยายน”**

พร้อมแนบภาพเหล่าตัวแทนนักเรียนที่มีดีทั้งความสามารถและบุคลิกภาพ เฉิดฉายในชุดสุดล้ำ พร้อมลุกส์ที่เห็นแล้วพูดได้คำเดียวว่าจึ้ง ไม่อยากจะเชื่อสายตาว่านี่เป็นเพียงเหล่าเด็กระดับชั้นมัธยม เพราะภาพรวมอัดแน่นไปด้วยคุณภาพจริง ๆ

ภาพประกอบ

งานนี้ **คุณจิตรกร เมตตามิตร** หรือ **คุณเป้ง** ผู้อยู่เบื้องหลังและรังสรรค์ความสวยงามฉีกทุกกฎนี้ ได้เปิดเผยกับทาง ข่าวสดออนไลน์ ถึงเบื้องหลังและแรงบันดาลใจในลุกส์นี้ระบุว่า _“ธีมหลักของงาน คือ ไตรภูมิพระร่วงครับ เด็ก ๆ เลือกโจทย์เป็นเรื่อง เปรต”_

_“ปกติแล้วหลีดโรงเรียนขอนแก่นวิทยายน จะมี 2 ช่วง ช่วงเช้า กับ ช่วงบ่าย ชุดและทุกอย่างในช่วงเช้าจะได้แรงบันดาลใจมาจาก Human figure (รูปร่าง เรือนร่างของมนุษย์) โดยที่ชุด เด็ก ๆ ได้มีส่วนร่วมในการลงมือทำช่วยกันครับ”_

_“ส่วนช่วงบ่าย จะเป็น ธีม เปรต และความเชื่อเลยครับ พอเสร็จช่วงเช้า ทุกอย่างจะถูกรังสรรค์ใหม่ภายในเวลา 1ชม.ครึ่ง หน้า+ผม+ชุด เพื่อที่จะเป็นคอนเซปต์นี้และแข่งประเภททีมในข่วงบ่ายครับ”_

ภาพประกอบ

งานนี้ชาวเน็ตเข้ามาคอมเมนต์ชื่นชมสนั่น อาทิ

ภาพประกอบ

