---
layout: post
code: "ART2411161817KA40IU"
origin_url: "https://www.khaosod.co.th/breaking-news/news_9508744"
image: "https://github.com/user-attachments/assets/2ecbd021-edec-44e4-92c2-7b58b4885b2d"
title: "วัยรุ่นสายไหมเดือด! หนุ่มคว้าลูกซอง ลั่นไกใส่เพื่อนสนิทบ้านติดกันดับ ขณะนั่งเล่นเกม"
description: "วัยรุ่นสายไหมเดือด! หนุ่มคว้าลูกซอง ลั่นไกใส่เพื่อนสนิทบ้านติดกันดับ ขณะกำลังนั่งเล่นเกม เพื่อนเผยผู้ตาย-คนก่อเหตุ สนิทกันมาแต่เด็ก ก่อนมามีปากเสียงช่วงหลัง"
category: "HOT_NEWS"
language: "th"
date: 2024-11-16T18:21:37.521Z
---

# วัยรุ่นสายไหมเดือด! หนุ่มคว้าลูกซอง ลั่นไกใส่เพื่อนสนิทบ้านติดกันดับ ขณะนั่งเล่นเกม

[![วัยรุ่นสายไหมเดือด! หนุ่มคว้าลูกซอง ลั่นไกใส่เพื่อนสนิทบ้านติดกันดับ ขณะนั่งเล่นเกม](https://www.khaosod.co.th/wpapp/uploads/2024/11/saimai-1.jpg "วัยรุ่นสายไหมเดือด! หนุ่มคว้าลูกซอง ลั่นไกใส่เพื่อนสนิทบ้านติดกันดับ ขณะนั่งเล่นเกม")](https://www.khaosod.co.th/wpapp/uploads/2024/11/saimai-1.jpg)

**วัยรุ่นสายไหมเดือด! หนุ่มคว้าลูกซอง ลั่นไกใส่เพื่อนสนิทบ้านติดกันดับ ขณะกำลังนั่งเล่นเกม เพื่อนเผยผู้ตาย-คนก่อเหตุ สนิทกันมาแต่เด็ก ก่อนมามีปากเสียงช่วงหลัง**

แฟนเพจเฟซบุ๊ก [**Survive – สายไหมต้องรอด**](https://www.facebook.com/saimaitongrot?__cft__[0]=AZV6rQ7ePoC1MJmcCPskeAN-ZNpha_Mf4pWnFgw0DiP4lzrMTYDL96a-wYVg39Rof9eF70t91F5mDi_UAISnhT-bNwsckVWjdBZmOuo0g2hGCpSoBDp6h_hXXFsL9UJvZGmOpKcD3E1E2CvDT7XhyqPJMVcSrKO0mZOq87ZMw2IkoppmeakbnMJwK6t0MGfJeDM&__tn__=-UC%2CP-R) รายงานว่า เวลา 22.00 น. วันที่ 16 พ.ย. เกิดเหตุยิงกันมีผู้เสียชีวิต 1 ราย บริเวณหน้าบ้านหลังหนึ่ง ภายในโครงการบ้านมั่นคง ชุมชนริมคลอง ซอยพหลโยธิน 54 แขวงคลองถนน เขตสายไหม กทม.

ที่เกิดเหตุพบร่างชายอายุ 30-35 ปี ถูกปืนลูกซองยิงเข้าที่บริเวณปาก สภาพสวมกางเกงขาสั้นสีดำ ไม่สวมเสื้อ นอนเสียชีวิต โดยมีเจ้าหน้าที่ตำรวจ สน.บางเขน เข้าควบคุมพื้นที่

ขณะที่ผู้ก่อเหตุชื่อ นายตูน แต่เป็นเพื่อนบ้านติดกัน และเป็นเพื่อนสนิทกันมาตั้งแต่เด็ก หลังก่อเหตุได้หลบอยู่ในบ้าน

ผู้สื่อข่าวรายงานว่า ขณะที่เจ้าหน้าที่ตำรวจได้พยายามเชิญตัวผู้ก่อเหตุออกมา เจ้าตัวได้ร้องไห้พร้อมตะโกนว่า “มันด่าพ่อแม่ผมก่อน” ส่วนภาพที่สลดใจกว่าคือลูกชายผู้ก่อเหตุได้ร้องไห้ตะโกนเรียกพ่ออยู่ตลอดเวลา ในช่วงที่ตำรวจเข้ามาควบคุมตัว

หนึ่งในเพื่อนผู้เสียชีวิต เล่าว่า พวกตนนั่งเล่นเกมกันอยู่พร้อมกับผู้เสียชีวิตหน้าบ้านตามปกติ อยู่ดีดีผู้ก่อเหตุที่บ้านติดกันได้เปิดประตูมาถามว่า “เมื่อกี้มึงพูดอะไรใส่กู” แล้วหยิบปืนมาพาดราวยิงกรอกปากใส่เลย

ผู้ตายกับผู้ก่อเหตุ เป็นเพื่อนกันมาตั้งแต่เด็ก ก่อนหน้านี้เคยมีปากเสียงกันมานาน และช่วงหลังก็ไม่ได้คุยกันมานานแล้ว

