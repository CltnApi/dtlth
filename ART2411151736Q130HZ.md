---
layout: post
code: "ART2411151736Q130HZ"
origin_url: "https://www.khaosod.co.th/special-stories/news_9507818"
image: "https://github.com/user-attachments/assets/33810527-d7c9-4a4a-b348-3c7aa667d014"
title: "น้ำใจคนไทยไม่ทิ้งกัน! ช่วยเข็นรถเมล์เสียกลางสี่แยก ไม่วายมีดราม่า ชาวเน็ตติงคนบนรถ ทำอะไรกันอยู่"
description: "น้ำใจคนไทยไม่ทิ้งกัน! ช่วยเข็นรถเมล์เสียกลางสี่แยก ไม่ว..."
category: "SPECIAL_STORIES"
language: "th"
date: 2024-11-15T17:41:36.687Z
---

# น้ำใจคนไทยไม่ทิ้งกัน! ช่วยเข็นรถเมล์เสียกลางสี่แยก ไม่วายมีดราม่า ชาวเน็ตติงคนบนรถ ทำอะไรกันอยู่

[![น้ำใจคนไทยไม่ทิ้งกัน! ช่วยเข็นรถเมล์เสียกลางสี่แยก ไม่วายมีดราม่า ชาวเน็ตติงคนบนรถ ทำอะไรกันอยู่](https://www.khaosod.co.th/wpapp/uploads/2024/11/buspang.jpg "น้ำใจคนไทยไม่ทิ้งกัน! ช่วยเข็นรถเมล์เสียกลางสี่แยก ไม่วายมีดราม่า ชาวเน็ตติงคนบนรถ ทำอะไรกันอยู่")](https://www.khaosod.co.th/wpapp/uploads/2024/11/buspang.jpg)

**น้ำใจคนไทยไม่ทิ้งกัน! ช่วยเข็นรถเมล์เสียกลางสี่แยก ไม่วายมีดราม่า ชาวเน็ตติงคนบนรถ ทำอะไรกันอยู่**

วันที่ 16 พ.ย.67 สมาชิก **[TikTok @phunsawat1991](https://www.tiktok.com/@phunsawat1991/video/7436034389752024327)** โพสต์คลิปรถประจำทางเสียกลางสี่แยก ทำให้ได้เห็นน้ำใจคนไทย เข้ามาช่วย แต่ก็ไม่วายมีดราม่าจากชาวเน็ต โดยระบุว่า **“คนไทยไม่ทิ้งกันมีอะไรช่วยเหลือกันได้เสมอ #รถเมล์เสีย”**

โดยในคลิปเป็นรถเมล์ร้อนสาย 13 สีแดง ซึ่งเสียอยู่กลางสี่แยก ไม่สามารถขยับไปไหนได้ จากนั้นกระเป๋ารถเมล์รวมทั้งประชาชนที่ใช้รถใช้ถนนอยู่ ก็ได้รีบวิ่งมาช่วยกันเข็นรถให้พ้นสี่แยกเพื่อไปจอดในที่ปลอดภัย และคลี่คลายปัญหารถติดอีกด้วย

หลังโพสต์ดังกล่าวเผยแพร่ไป ก้มีคนเข้ามาแสดงความชื่นชมเหล่าพลเมืองดีที่ช่วยกันเข็นรถ แต่ก็ไม่วายมีดราม่า เพราะชาวเน็ตสังเกตเห็นมีผู้โดยสารหลายคนยังคงนั่งอยู่บนรถ ทั้งที่รถเสียไม่สามารถไปต่อไป แต่กลับมายอมลงมา

ซึ่งชาวเน็ตส่วนใหญ่พูดถึงคนบนรถว่า ทำไมไม่ลงมาช่วยเข็นรถ เพราะรถเสียไม่ลงมาก็ไปไม่ได้อยู่ดี บางคนก็บอกว่า ถึงไม่ลงมาช่วยเข็นรถก็ลงมาจากรถเพื่อลดน้ำหนักก็ยังดี



