---
layout: post
code: "ART2411060058S6XOGU"
origin_url: "https://www.khaosod.co.th/horoscope/news_9492101"
image: "https://github.com/user-attachments/assets/39a58b73-c7d1-4099-91c6-9acb7d69116d"
title: "ไม่ควรพลาด2เดือนนี้ หมอช้าง จัดอันดับ 5 ราศีดวงดี เปิดปีชง ปีหน้า2568"
description: "ราศีไม่ควรพลาดอีก 2 เดือนนี้ หมอช้าง จัดอันดับ 5 ราศีดวงดี ราศีใดมาแรงโชคลาภ ราศีใดดีทั้งเงินงาน เปิดปีชง ปีหน้า2568 ปีนักษัตรเดียวที่ชงมีการเปลี่ยนแปลงเยอะ"
category: "HOROSCOPE"
language: "th"
date: 2024-11-06T01:03:02.496Z
---

# ไม่ควรพลาด2เดือนนี้ หมอช้าง จัดอันดับ 5 ราศีดวงดี เปิดปีชง ปีหน้า2568

[![ไม่ควรพลาด2เดือนนี้ หมอช้าง จัดอันดับ 5 ราศีดวงดี เปิดปีชง ปีหน้า2568](https://www.khaosod.co.th/wpapp/uploads/2024/11/mchangraseechae3zab61167999888888.jpg "ไม่ควรพลาด2เดือนนี้ หมอช้าง จัดอันดับ 5 ราศีดวงดี เปิดปีชง ปีหน้า2568")](https://www.khaosod.co.th/wpapp/uploads/2024/11/mchangraseechae3zab61167999888888.jpg)

ราศีไม่ควรพลาดอีก 2 เดือนนี้ หมอช้าง จัดอันดับ 5 ราศีดวงดี ราศีใดมาแรงโชคลาภ ราศีใดดีทั้งเงินงาน เปิดปีชง ปีหน้า2568 ปีนักษัตรเดียวที่ชงมีการเปลี่ยนแปลงเยอะ

[หมอช้าง ทศพร](https://www.youtube.com/watch?v=Cax_fsfLDm0) เปิดดวงในรายการแฉ ล่าสุดถึงปีหน้า 2568 ว่า _ชงปีเดียว ปีกุน ชงปีเดียว ที่มีการเปลี่ยนแปลงเยอะ 12 ปีมาครั้ง มันก็ไม่ได้แปลว่าไม่ดี บางคนมีการเปลี่ยนแปลงที่ดีก็จะมีเข้ามา_ ปีหน้าเป็นปีมะเส็ง เป็นปีงูเล็ก เป็นปีงูไฟ ปีก็เป็นการเปลี่ยนแปลงเฉยๆ แต่ดวงคนเราเวลามีเรื่องราว มักเป็นช่วงปลายปี ช่วงนี้มีหลายเหตุการณ์เกิดขึ้น

โดยก่อนหน้านั้น หมอช้าง เผยในรายการ 3แซ่บด้วยว่า ปลายปี มักมีเรื่อง ความวุ่นวาย ภาษาดวงเรียกว่า ตำแหน่งดาวโคจรวิกลคติ คือ ผิดปกติ เรากำลังจะจบปีมังกร บางคนรอมาทั้งปีไม่ดีสักที  
แต่มีบางราศีที่ดวงดีส่งท้ายปีมังกร

พฤศจิกายน ธันวาคม มีทฤษฎีโคจรที่ผิดปกติของดวงดาวหลายดวง ภาษาดวงเรียกว่าโคจรถอยหลัง โคจรผิดปกติส่งผลแรง ถ้าเทียบปีมังกร ปีนี้ กับ ปีมะเส็ง ในปีหน้า มังกรเด็กๆเลย ปีมะเส็งปีหน้า จะมีทั้งการรวมตัวของพระราหู พระเสาร์ ชุลมุนวุ่นวาย เปลี่ยนแปลงครั้งใหญ่เกิดขึ้นในปีหน้า

[![](https://www.khaosod.co.th/wpapp/uploads/2024/11/mchangraseechae3zab611671.jpg)](https://www.khaosod.co.th/wpapp/uploads/2024/11/mchangraseechae3zab611671.jpg)

แต่ช่วงปลายปีนี้ มีราศีที่ไม่ควรพลาด 2 เดือนสุดท้ายนี้ สำหรับ 5 อันดับ ราศีดวงดีโค้งสุดท้ายปีมังกร ได้แก่

1.ราศีพิจิก ได้ทั้งเรื่องเงิน เรื่องงาน ความรัก เรื่องงาน ผู้ใหญ่เมตตา ได้รับการช่วยเหลือ ได้ปรับเปลี่ยนโยกย้าย ตามที่ขอ เจอหุ้นส่วนธุรกิจที่ดี เรื่องคู่โค้งสุดท้ายอาจมีเพื่อนพ่อสื่อแม่สื่อแนะนำ เรื่องความรัก หรือโอกาสเริ่มต้นสิ่งใหม่ ราศีพิจิกดีมาตั้งแต่ต้นปีแล้ว เน้นรายได้ การเงิน ได้เงินก้อน มีงานใหญ่ โชคลาภก็ดี เป็นราศีเฮงที่สุดในโค้งสุดท้ายปัมังกร

2.ราศีตุล จะดีมากเรื่องการเงิน ช่วงสิ้นปีเงินทองมากองที่ราศีตุล ใน 5 ราศี ถ้านับเรื่องเงินอย่างเดียว เผลอๆ ตุลเป็นเบอร์หนึ่ง ธุรกิจกำไรดี คนไม่ได้ทำธุรกิจ ก็ได้เงินทอง ทั้งทรัพย์สินทั้งเพชรทั้งแหวน ช่วงสิ้นปีก็เหนื่อย แต่เป็นการเหนื่อยที่ได้ผลตอบแทนเยอะ ความรักจะเร็ว เตอแล้วเป็นแฟนเลย ส่วนคนมีคู่มีการเร่งรัดบางอย่าง เร่งเครื่อง

3.ราศีมีน เจ้าภาพพระราหูทั้งปี จะออกปีหน้า ข่าวดีโค้งสุดท้าย พระราหูเบาลง ทุกอย่างคลี่คลาย ผลบวกของราหู โชคจากทางไกล ต่างประเทศ หรืองานที่ต้องอาศัยการเดินทาง อาชีพที่ต้องเดินทางติดต่อไปโน่นมานี่เยอะ ยิ่งเดินทางไกลเยอะยิ่งมีข่าวดีเรื่องงาน ความรักเจอคนที่ใช่ เจอเนื้อคู่

4.ราศีธนู 2 เดือนสุดท้ายเหมาะการเปิดตัว เริ่มต้น ราบรื่น มีตัวช่วยที่ดีเข้ามา หาธุรกิจ สินค้าใหม่ๆมาขาย จะมีข่าวดี พวกสุขภาพ อาหารเสริม ดูแลตัวเอง เทรนด์ธุรกิจเหล่านี้จะดี

5.ราศีกุมภ์ ม้าตีนปลาย ดาวเสาร์เข้าตั้งแต่ปีที่แล้ว ข่าวดีคือปีหน้าจะออกแล้ว อีก 2 เดือนนี้ เรื่องที่มาแรง คือ โชคลาภ โชคจากการลงทุนที่มีความเสี่ยงทั้งหลาย ทุกข์โศกโรคภัย เคราะห์เวรกรรมทั้งหลายที่เคยเกิดขึ้นปีนี้ทั้ง10เดือน เข้าเดือนนี้จะเบาบางลง ความรักเริ่มต้น จีบติด โค้งสุดท้ายดวงดาวดีมีตัวช่วย จะจบปีมังกรอย่างสวยหรู