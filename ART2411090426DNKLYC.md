---
layout: post
code: "ART2411090426DNKLYC"
origin_url: "https://www.khaosod.co.th/entertainment/news_9497365"
image: "https://github.com/user-attachments/assets/88f8ff96-9516-4668-aa19-c3f79718e1c5"
title: "อาปุ๊ มนตรี ตรวจสอบอย่างดีรับงานพรีเซ็นเตอร์ ไม่หวั่นซ้ำรอย ดิ ไอค่อน"
description: "อาปุ๊ มนตรี เจนอักษร นักแสดงอาวุโสอีกมากฝีมือ เดินทางมาร่วมงาน Meriz Coffee Grand Opening เปิดตัวแบรนด์กาแฟสุขภาพ Meriz Coffee"
category: "ENTERTAINMENT"
language: "th"
date: 2024-11-09T04:30:22.297Z
---

# อาปุ๊ มนตรี ตรวจสอบอย่างดีรับงานพรีเซ็นเตอร์ ไม่หวั่นซ้ำรอย ดิ ไอค่อน

[![อาปุ๊ มนตรี ตรวจสอบอย่างดีรับงานพรีเซ็นเตอร์ ไม่หวั่นซ้ำรอย ดิ ไอค่อน](https://www.khaosod.co.th/wpapp/uploads/2024/11/pu081167-5.jpg "อาปุ๊ มนตรี ตรวจสอบอย่างดีรับงานพรีเซ็นเตอร์ ไม่หวั่นซ้ำรอย ดิ ไอค่อน")](https://www.khaosod.co.th/wpapp/uploads/2024/11/pu081167-5.jpg)

**อาปุ๊ มนตรี เจนอักษร** นักแสดงอาวุโสอีกมากฝีมือ **เดินทางมาร่วมงาน Meriz Coffee Grand Opening เปิดตัวแบรนด์กาแฟสุขภาพ Meriz Coffee อร่อยดีมีแคลเซียม** พร้อมกับเปิดตัวพรีเซ็นเตอร์ ที่บจก.วีเฮชดี อินเตอร์เนชั่นแนล เขตสวนหลวง กรุงเทพมหานครฯ

![อาปุ๊ มนตรี](https://www.khaosod.co.th/wpapp/uploads/2024/11/pu081167-7.jpg)

จากนั้นได้ให้สื่อมวลชนสัมภาษณ์ เปิดใจถึงสาเหตุรับงานพรีเซ็นเตอร์ ยืนยันตรวจสอบสินค้าและลักษณะการขายเป็นที่เรียบร้อย

**มารีบงานพรีเซ็นเตอร์ สถานการณ์ตอนนี้ก็ต้องตรวจสอบกันเยอะ?** “(หัวเราะ) กลัวจะเป็นบอสใช่ไหม นี่เป็นธุรกิจเขาเอง เขาขายสินค้าเองไม่ได้มีใครไปขายต่อ ไม่น่าจะมีอันตรายอะไรครับ

บริษัทที่เขาติดต่อมาเขาก็ตรวจสอบให้อย่างดี และก็ดูขั้นตอนของธุรกิจว่ามันธรรมดา เป็นธุรกิจขายของ ขายกาแฟ ซึ่งมีความอร่อย รสชาติดี มีประโยชน์ด้วย ก็ใช้เวลาตัดสินใจนานนะเพราะว่าต้องทดลองดื่มก่อนว่าดีจริงไหม ดูข้างกล่องด้วยว่ามีส่วนผสมอะไร มีโทษต่างๆ ไหม

![อาปุ๊ มนตรี](https://www.khaosod.co.th/wpapp/uploads/2024/11/pu081167-3.jpg)

ADVERTISEMENT

ซึ่งให้หลานที่เป็นหมอดูแล้ว เขาก็บอกไม่มีโทษ และมีวิตามินต่างๆ ผสมไปด้วยก็เลยเอ๊ะ! ดีหนิ รสชาติก็ดี กลิ่นหอม มีประโยชน์จากแคลเซียม จากคอลลาเจนด้วย”

**ปกติคุณอาเองก็ไม่ค่อยรับงานพรีเซ็นเตอร์อยู่บ่อยๆ ?** “**รับยากมาก แทบจะไม่ได้รับเลยก็ว่าได้ แต่อันนี้ก็ดีหน่อย ผ่านเกณฑ์แล้ว** ถ้าเป็นสิ่งที่ต้องกินเข้าไปเราก็ระวังเป็นพิเศษ **ก็กลัวว่าใครกินเข้าไปแล้วเกิดเป็นอะไรขึ้นมาจะทำยังไง เราก็สกรีนอย่างดีที่สุดแล้ว ไม่มีโทษ** ก็ด้วยการทดลองกินเองเดือนหนึ่งนี่แหละ ก็ได้ผลลัพธ์อย่างที่เราต้องการ”

![อาปุ๊ มนตรี](https://www.khaosod.co.th/wpapp/uploads/2024/11/pu081167-2.jpg)

**มีทีมกฎหมายมาดูให้ด้วยไหม?** “มีทีมที่เขาติดต่อมา เขาก็ดูให้ว่าผ่านอย.ไหม ผ่านขั้นตอนต่างๆ ถูกต้องตามหลักเกณฑ์ไหม **(สัญญาพรีเซ็นเตอร์กี่ปี?)** 6 เดือนเท่านั้นเอง ถ้าพ้น 6 เดือนก็หมด หรืออาจจะเป็นต่อก็แล้วแต่ครับ **แต่ดูแล้วเขาขายกาแฟแค่นั่นเอง ไม่ได้มีดาวน์ไลน์อะไร ไม่มีระบบตัวแทน ไม่น่าจะมีอันตรายอะไรครับ**”

![อาปุ๊ มนตรี](https://www.khaosod.co.th/wpapp/uploads/2024/11/pu081167-1.jpg)