---
layout: post
code: "ART241120074111MCA8"
origin_url: "https://www.khaosod.co.th/entertainment/news_9513773"
image: "https://github.com/user-attachments/assets/360d3b21-4e2b-4cf8-b74e-5587ebadb945"
title: "ลิซ่า ประกาศปล่อยอัลบั้มเดี่ยวชุดแรก “ALTER EGO” วันที่ 28 กุมภาพันธ์ 2025"
description: "ศิลปินระดับโลก ลิซ่า ประกาศปล่อยอัลบั้มเดี่ยวชุดแรก “ALTER EGO” ที่หลายคนรอคอย มีกำหนดการปล่อยวันที่ 28 กุมภาพันธ์ 2025"
category: "ENTERTAINMENT"
language: "th"
date: 2024-11-20T07:51:08.211Z
---

# ลิซ่า ประกาศปล่อยอัลบั้มเดี่ยวชุดแรก “ALTER EGO” วันที่ 28 กุมภาพันธ์ 2025

[![ลิซ่า ประกาศปล่อยอัลบั้มเดี่ยวชุดแรก “ALTER EGO” วันที่ 28 กุมภาพันธ์ 2025](https://www.khaosod.co.th/wpapp/uploads/2024/11/lisa1-1.jpg "ลิซ่า ประกาศปล่อยอัลบั้มเดี่ยวชุดแรก “ALTER EGO” วันที่ 28 กุมภาพันธ์ 2025")](https://www.khaosod.co.th/wpapp/uploads/2024/11/lisa1-1.jpg)

_**ศิลปินระดับโลก ลิซ่า ประกาศปล่อยอัลบั้มเดี่ยวชุดแรก “ALTER EGO” ที่หลายคนรอคอย มีกำหนดการปล่อยวันที่ 28 กุมภาพันธ์ 2025**_

แร็ปเปอร์ นักร้อง นักเต้น และแฟชั่นไอคอนระดับโลก **LISA** ประกาศปล่อยอัลบั้มเดี่ยวชุดแรก **Alter Ego** ที่หลายคนรอคอย โดยมีกำหนดปล่อยวันที่ 28 กุมภาพันธ์ 2025 ภายใต้ค่าย LLOUD Co./RCA Records เมื่อสัปดาห์ที่แล้ว LISA ได้เริ่มสปอยอัลบั้มใหม่ผ่านหลายโพสต์บนโซเชียลมีเดียที่บอกใบ้ถึงชื่ออัลบั้มพร้อมกับทัวร์เอเชียในงานแฟนมีตที่จัดขึ้นใน 5 เมือง ซึ่งบัตรขายหมดทุกที่

[![](https://www.khaosod.co.th/wpapp/uploads/2024/11/lisa3.jpg)](https://www.khaosod.co.th/wpapp/uploads/2024/11/lisa3.jpg)

โดยในวิดีโอประกาศปล่อยอัลบั้ม Alter Ego LISA สวมบทบาทเป็น 5 บุคลิก ซึ่งแต่ละบุคลิกจะมีเอกลักษณ์เฉพาะตัวที่แตกต่างกัน ทั้ง 5 จุดบนดาวจะบ่งบอกถึงบุคลิกเหล่านี้ อีกทั้งยังเป็นสัญลักษณ์สำคัญในแคมเปญนี้อีกด้วย การประกาศปล่อยอัลบั้มเดี่ยวชุดแรกของ LISA เกิดขึ้นในช่วงท้ายของปีที่เต็มไปด้วยเพลงเดี่ยวใหม่ที่น่าตื่นเต้นและการแสดงที่เต็มไปด้วยพลัง

การประกาศปล่อยอัลบั้มเมื่อคืนที่ผ่านมาเกิดขึ้นหลังจากสัปดาห์ที่น่าตื่นเต้นสาหรับ LISA เพราะเธอได้เป็นศิลปินคนแรกของโลกที่ขึ้นปกนิตยสาร Billboard ทั่วโลก โดยเธอได้ขึ้นปกนิตยสารของ Billboard ถึง 10 ฉบับ ไม่ว่าจะเป็น Billboard US, Billboard Arabia, Billboard Brazil, Billboard Canada, Billboard Espanol, Billboard Italia, Billboard Japan, Billboard Korea, and Billboard Philippines ทางนิตยสารได้กล่าวไว้ว่า “LISA มีเสน่ห์และออร่าที่โดดเด่น”

อีกทั้งยังยกย่องเธอว่าเป็น “หนึ่งในศิลปินป๊อปที่มาแรงและโดดเด่นที่สุด” เมื่อต้นสัปดาห์ที่ผ่านมา LISA ได้เป็นหนึ่งในคนดังที่ได้ขึ้นปกนิตยสารที่มีชื่อเสียงอย่าง Vanity Fair ฉบับ Hollywood Issue ก่อนผลงานการแสดงครั้งแรกของเธอใน The White Lotus ซีซั่น 3 จาก HBO

ADVERTISEMENT

[![](https://www.khaosod.co.th/wpapp/uploads/2024/11/lisa5.jpg)](https://www.khaosod.co.th/wpapp/uploads/2024/11/lisa5.jpg)

Moonlit Floor ซิงเกิลล่าสุดของ LISA จากอัลบั้มที่จะปล่อยเร็วๆ นี้ ได้โชว์ทั้งเสียงร้องที่ไพเราะและความสามารถในฐานะแร็ปเปอร์ โดยได้นาเพลงฮิตยุค 90s อย่าง Kiss Me ของ Sixpence None The Richer มาผสมผสานด้วย ฟังเพลง Moonlit Floor ที่นี่

นอกจากนี้ LISA ยังประสบความสาเร็จจากซิงเกิลก่อนหน้านี้ของเธอ New Woman ที่ร่วมงานกับ **ROSALÍA** นักร้อง นักแต่งเพลงเจ้าของรางวัล GRAMMY และเพลง Rockstar ที่ทะยานขึ้นสู่ชาร์ตอย่างรวดเร็วหลังปล่อยออกมา โดยเปิดตัวที่อันดับ 1 บนชาร์ต Billboard Global Ex. US และอันดับ 4 บน Billboard Global 200 ประจำสัปดาห์ รวมถึงเปิดตัวที่อันดับ 8 บนชาร์ต Spotify’s Global Daily และติดชาร์ตในกว่า 20 ประเทศทั่วโลก เพลงนี้ยังครองอันดับ 1 บน Spotify ในประเทศไทยซึ่งเป็นประเทศบ้านเกิดของ LISA เป็นเวลานานถึง 10 วันติดต่อกัน และตอนนี้มียอดสตรีมรวมเกือบ 427 ล้านครั้ง

[![](https://www.khaosod.co.th/wpapp/uploads/2024/11/lisa6.jpg)](https://www.khaosod.co.th/wpapp/uploads/2024/11/lisa6.jpg)

นอกจากนี้ MV เพลง Rockstar ที่กำกับโดย **Henry Schofield** และออกแบบท่าเต้นโดย **Sean Bankhead** ยังมียอดเข้าชมมากถึง 229 ล้านครั้ง และติดอันดับ 1 บนชาร์ต YouTube ประจาสัปดาห์ทั่วโลกหลังปล่อยออกมา

นอกจากการปล่อยทั้ง 3 ซิงเกิลที่จะอยู่ใน Alter Ego แล้ว LISA ได้แสดงโชว์สุดประทับใจที่งาน Global Citizen Festival ในนิวยอร์กและงาน Victoria’s Secret Fashion Show 2024 อีกทั้ง LISA ยังได้กลับมาขึ้นแสดงบนเวที VMA อีกครั้งเมื่อเดือนกันยายนที่ผ่านมา

โดยเธอได้แสดงเมดเลย์ของเพลง New Woman และ Rockstar นอกจากนี้ LISA ยังคว้ารางวัลสาขา Best K-Pop จากซิงเกิล Rockstar”ในคืนนั้นและทำลายสถิติใหม่ในฐานะศิลปินเดี่ยวคนแรกที่ชนะรางวัลนี้หลายครั้ง มากไปว่านั้นเมื่อต้นเดือนนี้ LISA ยังชนะ 2 รางวัลที่งาน MTV EMAs ได้แก่ รางวัล Best Collaboration จากเพลงฮิต New Woman feat. Rosalia และรางวัล Biggest Fans

[![](https://www.khaosod.co.th/wpapp/uploads/2024/11/lisa8.jpg)](https://www.khaosod.co.th/wpapp/uploads/2024/11/lisa8.jpg)