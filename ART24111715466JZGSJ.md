---
layout: post
code: "ART24111715466JZGSJ"
origin_url: "https://www.khaosod.co.th/sports/news_9509820"
image: "https://github.com/user-attachments/assets/7618287b-af22-4a01-a6e6-a69ef9a43427"
title: "อิชิอิ เปิดใจ เผยเห็นหลายอย่างต้องรีบแก้ จาก 2 เกมฟีฟ่าเดย์"
description: "มาซาทาดะ อิชิอิ หัวหน้าผู้ฝึกสอนทีมชาติไทย เผย 2 เกมอุ่นเครื่องตามปฏิทินฟีฟ่าเดย์ ทำให้เห็นหลายอย่าง จากนี้ต้องรีบแก้ไขก่อนทัวร์นาเมนต์ต่อไปจะมาถึง"
category: "SPORTS"
language: "th"
date: 2024-11-17T15:51:59.092Z
---

# อิชิอิ เปิดใจ เผยเห็นหลายอย่างต้องรีบแก้ จาก 2 เกมฟีฟ่าเดย์

[![อิชิอิ เปิดใจ เผยเห็นหลายอย่างต้องรีบแก้ จาก 2 เกมฟีฟ่าเดย์](https://www.khaosod.co.th/wpapp/uploads/2024/11/uteeyu.jpg "อิชิอิ เปิดใจ เผยเห็นหลายอย่างต้องรีบแก้ จาก 2 เกมฟีฟ่าเดย์")](https://www.khaosod.co.th/wpapp/uploads/2024/11/uteeyu.jpg)

การแข่งขันฟุตบอลอุ่นเครื่องตามปฏิทินฟีฟ่าเดย์ (International Exhibition Matches) เมื่อวันที่ 17 พ.ย.67 ที่ธรรมศาสตร์ สเตเดียม ขุนพลช้างศึก ทีมชาติไทย เปิดบ้านเสมอ สปป.ลาว 1-1

หลังจบเกม มาซาทาดะ อิชิอิ หัวหน้าผู้ฝึกสอนทีมชาติไทย เผยว่า จากสองเกมอุ่นเครื่องในเดือนนี้ เราเห็นอะไรหลายๆอย่าง ว่าจะต้องฝึกซ้อมกันให้ได้มากกว่านี้ ต้องพยายามปรับปรุงแก้ไข เราต้องมองหาทางยกระดับขุมกำลัง แต่ต้องเข้าใจด้วยว่าเรามีระยะเวลาอยู่เพียงเท่านี้ สำหรับทัวร์นาเมนต์ อาเซียน คัพ เราอยากที่จะคว้าแชมป์มาครองให้ได้ครับ” อิชิอิ กล่าว

“แน่นอนว่าเกมรับต้องปรับปรุงแก้ไข รวมถึงเกมรุกเวลาที่ฝ่ายตรงข้ามรับลึก พยายามเล่นเกมรับใส่ เราไม่สามารถเจาะเขาได้ต้องซ้อมให้มากกว่านี้ โดยรวมครั้งนี้เรามีนักเตะใหม่เข้ามา และเรามีเวลาค่อนข้างน้อย เรื่องการเล่นร่วมเลยทำได้ไม่มากเท่าไหร่ ตามที่เราคาดหวัง นั่นคือสิ่งที่ผมมองเห็น”

“จังหวะที่เราเสียประตู ระหว่างซ้อมเราคุยกับนักบอลว่า เราต้องพยายามสื่อสารกัน ซึ่งเป็นสิ่งที่เน้นยำเสมอเพื่อระวังในจุดนี้ ตามที่ผลการแข่งขันออกมา เราไม่ได้มาเล่นเกมรับ ในจังหวะที่เรานำแล้ว แต่ไม่ได้ประตูที่สอง เขามาตีเสมอ ก็รู้สึกเสียดายกับผลการแข่งขันที่เราไม่ชนะ แต่อย่างที่พูดไป สองเกมที่ผ่านมาเราได้ใช้นักเตะ เพื่อเตรียมต่อเนื่องไปใช้ในอาเซียน คัพ ในเดือนต่อไป”

สำหรับหลังจากนี้ ทีมชาติไทย จะมีโปรแกรมลุยศึก ASEAN Mitsubishi Electric Cup 2024 ระหว่างวันที่ 8 ธันวาคม 2567 – 5 มกราคม 2568