---
layout: post
code: "ART2411201147KIJK11"
origin_url: "https://www.khaosod.co.th/entertainment/news_9514347"
image: "https://github.com/user-attachments/assets/59fa8420-8627-4f2c-aebd-fce775700652"
title: "ชมพู่ เผย น้องเกล เตรียมไปโรงเรียนแล้ว รับตื่นเต้นออกบ้านคนถามถึงลูก รู้แล้วใครฆ่าอารยา"
description: "ชมพู่ เผย น้องเกล เตรียมไปโรงเรียนแล้ว รับตื่นเต้นออกบ้านคนถามถึงลูก รู้แล้วใครฆ่าอารยา"
category: "ENTERTAINMENT"
language: "th"
date: 2024-11-20T11:56:05.150Z
---

# ชมพู่ เผย น้องเกล เตรียมไปโรงเรียนแล้ว รับตื่นเต้นออกบ้านคนถามถึงลูก รู้แล้วใครฆ่าอารยา

[![ชมพู่ เผย น้องเกล เตรียมไปโรงเรียนแล้ว รับตื่นเต้นออกบ้านคนถามถึงลูก รู้แล้วใครฆ่าอารยา](https://www.khaosod.co.th/wpapp/uploads/2024/11/CHOMPOOGEL-1.jpg "ชมพู่ เผย น้องเกล เตรียมไปโรงเรียนแล้ว รับตื่นเต้นออกบ้านคนถามถึงลูก รู้แล้วใครฆ่าอารยา")](https://www.khaosod.co.th/wpapp/uploads/2024/11/CHOMPOOGEL-1.jpg)

ชมพู่ เผย น้องเกล เตรียมไปโรงเรียนแล้ว รับตื่นเต้นออกบ้านคนถามถึงลูก รู้แล้วใครฆ่าอารยา

ใครเห็น **น้องแอบิเกล หรือเจ๊เกล** ซุปเปอร์สตาร์ตัวน้อย ลูกสาวคนเล็กของนางเอกสาว **ชมพู่ อารยา** ก็ทนความน่ารักไม่ไหว โดนตกไปตามๆกัน ล่าสุดมีคลิปไวรัลที่ได้ถามเจ๊เกลว่า ถ้าเกลไปโรงเรียนใครร้อง ซึ่งเจ๊เกลก็ตอบว่าพี่สายฟ้า และพี่พายุ พร้อมยืนยันว่าเกลไม่ร้องแน่นอน อีกทั้งยังบอกว่าตัวเองอยากไปโรงเรียน

![](https://www.khaosod.co.th/wpapp/uploads/2024/11/CHOMPOOGEL-1.png)

ล่าสุดเจอ แม่ชม มาร่วมงานเปิดตัวแบรนด์แอมบาสเดอร์ Oh! Juice ที่ร้าน Oh! Juice ชั้น3 สยามสแควร์วัน ก็ได้ตอบคำถามถึงเรื่องที่เจ๊เกลจะเข้าโรงเรียนว่า

**เจ๊เกลจะเข้าโรงเรียนแล้ว?**  
“พูดไปเรื่อยอ่ะ (ทำไม?) ก็ประมาณสิงหาคมปีหน้า เขาก็เหมือนพร้อม เขาอยากไป เพราะเขาไปส่งพี่เขาที่โรงเรียนทุกเช้า กลับมาบ้านก็สะพายเป้แล้วบอกแม่เกลไปโรงเรียนแล้วนะ เขาอยากโต”

**คิดภาพถ้าส่งลูกไปโรงเรียนจะเป็นโมเมนต์ประมาณไหน?**  
“เดาไม่ออกเหมือนกัน แต่ก็โชคดีที่ไปส่งบ่อย เขาจะค่อยๆ คุ้นเคยกับที่โรงเรียน แล้วกับคุณครูก็จะเห็นหน้ากัน ทักทายกันบ้าง ก็หวังว่าจะราบรื่น แต่เด็กเป็นอะไรที่เดาไม่ได้”

ADVERTISEMENT

**งอแงเป็นฝั่งเจ๊เกลหรือฝั่งแม่?**  
“แม่ไม่งอแงหรอก (ยิ้ม) แม่โอเคค่ะ เพราะกลับมาบ้านยังไงก็ต้องสู้กันต่ออยู่ดี”

**เจ๊เกลไม่น่าจะร้องไห้?**  
“ก็ไม่แน่ เพราะชมก็เห็นตัวอย่างมาเยอะบางทีไป 2-3 วันแรกคือเดินเข้าไปเลย ไม่หันหลังกลับมามามอง สนุก แต่พอเขาเริ่มเข้าใจว่ามันต้องไปทุกวัน ฉันต้องทำอย่างนี้ตลอดชีวิตหรอ ก็เห็นมาหลายกรณี”

**อะไรที่ทำให้เขารู้สึกอยากไปโรงเรียน?**  
“ชมคิดว่าเขาก็อยากโตแหละ อยากทำได้เท่าพี่”

**เอฟซีแอบงอแง ว่าเจ๊เกลไปโรงเรียนต้องมีคอนเทนต์นะ?**  
“(ยิ้ม) เดี๋ยวค่อยไปว่ากันหน้างานแล้วกัน แต่ปกติแม่ก็ไม่ถึงกับขายทุกวันอยู่แล้ว บางทีเราอยู่กับเขา เราอยู่ในโมเมนต์ตรงนั้น มันก็ไม่ได้คิดเรื่องคอนเทนต์ ส่วนมากคอนเทนต์ที่ออกมาจะมาจากคนอื่นมากกว่า ก็ไม่รู้ เดี๋ยวดูหน้างานอีกที”

**ถ่ายกล้องวงจรปิดโรงเรียนไหม เผื่อมีจังหวะที่เกลสนุกๆ ฮาๆ?**  
“มันจะติดลูกชาวบ้านไง”

**เจ๊เกลไปโรงเรียนแม่จะเหงาไหม?**  
“ไม่เหงาหรอกค่ะ (หัวเราะ) เพราะเราก็กลับมาอยู่ด้วยกันทุกวัน ค่อนข้างไม่ห่วงตรงนั้นเท่าไหร่ เพียงเราก็ต้องจัดสรรเรื่องเวลา และก็รับส่งต่อไปมันก็จะไล่ๆ กับพี่ไปเอง”

**มีการเทรนด์น้องไหมว่าไปโรงเรียนจะต้องทำยังไง?**  
“ก็ไม่ได้ขนาดนั้น แต่เขาเห็นพี่เขาทำ เขาก็จะรู้สเต็ปเดินเข้าตรงนี้ ตึ๊ดบัตรตรงนี้เขาจะรู้หมด”

**น้องเกลสนใจด้านไหนอะไรยังไงเป็นพิเศษไหม?**  
“ตอนนี้อาจจะยังไม่ชัดเจน เด็กมันก็จะเปลี่ยนความชอบไปได้เรื่อยๆ แล้วแต่ว่าไปเจออะไรมา แล้วแต่ว่าไปเสพอะไรมา”

**ช่วงนี้เจ๊เกลเสพอะไร?**  
“เขาก็ดูคอนเทนต์กับพี่เขา บางทีเขาค่อนข้างที่จะโตกว่าวัยและไม่ค่อยเจ้าหญิงมาก เพราะพี่ก็ไม่ได้เปิดแนวเจ้าหญิงให้ดู”![](https://www.khaosod.co.th/wpapp/uploads/2024/11/CHOMPOOGEL-4.png)

**จะไม่มีชุดเจ้าหญิงเลย?**  
“ก็มีนะ ถ้าสมมุติ จังหวะที่เขาได้เห็นก็พร้อมไปเหมือนกัน ด้วยความที่มันเด็ก แต่พอสักพักหนึ่งพี่กลับมาบ้านก็ยิงกันละ”

**จริงๆ ชมก็คือรู้ทางลูก ว่าเขาจะประมาณนี้เขาจะเป็นแบบนี้?**  
“ต้องสักพักหนึ่งถึงจะเริ่มฉายว่าจริงๆ เขาชอบทางไหน คืออย่างพี่สายฟ้าและพี่พายุก็เริ่มค่อนข้างชัดแล้ว ยิ่งพอเขาเข้าโรงเรียนก็จะเห็นความถนัด ทั้งในเรื่อง วิชา ที่คนนี้ถนัดอันนี้ ส่วนคนนี้ถนัดอันนี้ หรือว่าความชอบกีฬา ศิลปะ แต่เจ๊เกลตอนนี้พี่ทำอะไรก็อยากทำตาม อยากไปเทควันโด ไปเตะบอล ไปเล่นบาสเกตบอล แต่ยังไม่มีพูดอยากไปเล่นบัลเล่ต์ เพราะเขาไม่มีตัวอย่าง”

**จากการที่น้องออกไปงานใหญ่ ดูน้องจะมีแววทางนี้ เอ็นจอยกับการเอนเตอร์เทนผู้คนมาก?**  
“ชมว่าเหมือนเขาไปกับเราตลอด และเจอคนเยอะ เหมือนทุกคนที่อยู่รอบๆ เราก็น่ารัก เรียกว่าเหมือนให้ความมั่นใจกับเขา เขาก็เลยค่อนข้างจะบูสต์เรื่องความมั่นใจ”

![](https://www.khaosod.co.th/wpapp/uploads/2024/11/CHOMPOOGEL-2.png)

**โมเมนต์ที่เขาเอนเตอร์เทนแฟนคลับมันเกิดขึ้นเองไหม?**  
“เอาจริงๆ กับป้าเจี๊ยบก็มีแอบซ้อม แอบเทรนบ้าง แต่ชมไม่เคยมีนะว่าทำอย่างนั้นทำอย่างนี้สิ แต่ป้าเจี๊ยบเขาจะชอบใส่ข้อมูล คือที่บ้านชมจะเป็นระบบ เหมือนเราไม่ได้มีพี่เลี้ยงแบบวันออนวัน ก็คือจะมีพี่ๆ ที่ทำงานในบ้านและมีป้าเจี๊ยบที่ช่วยชมดูแลน้องตั้ง 3 คน เพราะฉะนั้นบางทีมันสวมหมวกหลายใบ บางทีจะไปซื้อของเข้าบ้าน จะไปช้อปปิ้งจะไปซื้อกับข้าวก็ต้องกระเตงเจ๊เกลไปด้วย แม่ไปทำงานหรือไปออกกำลังกายป้าก็ต้องกระเตงน้องไปด้วย ก่อนจะลงจากรถป้าก็จะบอกเจอแฟนคลับต้องยกมือไหว้ ต้องให้เขาถ่ายรูปนะ เขาก็จะเทรน”

**ที่ผ่านมาคนก็ชื่นชมน้องว่าช่วยแม่ทำงานได้แล้ว?**  
“ชมว่าเขาเข้าใจคำว่าทำงานประมาณนึง เหมือนเราก็บรีฟมาว่าวันนี้มาทำงานนะ แต่เราก็จะพยายามควบคุมปัจจัยอื่นๆ สิ่งแวดล้อมอื่นๆ ให้เขาเอ็นจอยในนั้นให้ได้มากที่สุด เช่นหลับมาให้พอ และเราอาจจะดีลกับช่างภาพว่าเราสแตนบายได้ไม่นานก่อนขึ้นเวที เพราะเด็กเขาไม่รู้จักการประหยัด เอเนอจี้ เพราะฉะนั้นเขามาถึงทุกคนก็อยากมาหาเขา อยากมาเล่นกับเขา เขาก็จะหมดพลังงานตรงนั้นของเขาไปแล้วครึ่งนึง คือเราก็จะพยายาม เราสอนเขาว่ามาทำงานนะ แต่เราก็ต้องให้ผู้ใหญ่ช่วยทำความเข้าใจด้วย”

**หลายคนชื่นชมเวลาที่ช่วยแม่ออกงาน ว่ารู้จักทำมาหากินแล้ว?**  
“(หัวเราะ) ก็อธิบายนะ แต่ชมว่าเขาก็ยังไม่เข้าใจเรื่องเงินเท่าไหร่ แต่เขาก็รู้ว่าทำงานแล้วได้เงิน”

**มีงานติดต่อมาเยอะไหม?**  
“ก็มีติดต่อมาเรื่อยๆ ก็ไม่ได้เยอะแบบถล่มทลายแต่มีมาเรื่อยๆ”

![](https://www.khaosod.co.th/wpapp/uploads/2024/11/CHOMPOOGEL-3.png)

**พี่ชมรู้คำตอบหรือยังว่าใครฆ่าอารยา?**  
“(ยิ้ม) พอจะทราบๆ”

**แต่ก็เช็คฟีดแบ๊กอยู่ใช่ไหม?**  
“ก็เห็นอยู่บ้าง ก็รู้สึกว่าเวลาไปไหนมาไหนฟีดแบ๊กคนที่เข้าหาเราประมาณไหน แต่ช่วงนี้แม้แต่เวลาเราไปคนเดียวก็ตื่นเต้นมากขึ้น แล้วก็ถามหาเกล”

**มีเคล็ดลับยังไงในการพาลูกออกงาน เพราะหลายๆ คนก็อยากพาลูกออกงานแบบนี้เหมือนแม่?**  
“ก็ให้นอนหลับมาให้พอ ด้วยความที่เขาไปกับชมทุกที่ เขาก็จะเข้าใจ แล้วก็จะเห็นว่าแม่ทำงาน เขาก็เข้าใจว่ามันคืออะไร”