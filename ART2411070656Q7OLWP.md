---
layout: post
code: "ART2411070656Q7OLWP"
origin_url: "https://www.khaosod.co.th/sports/news_9494529"
image: "https://github.com/user-attachments/assets/2e4548b3-e2e1-4e60-b9d8-cb0579d231a7"
title: "สร้างความเสื่อมเสีย อิมาน คาลิฟ จ่อฟ้องสื่อฝรั่งเศสเผยผลตรวจเพศเป็นผู้ชาย"
description: "คณะกรรมการโอลิมปิกสากล (ไอโอซี) เผย อิมาน คาลิฟ กำปั้นเจ้าของเหรียญทองหญิงโอลิมปิกจากแอลจีเรีย เตรียมดำเนินการทางกฎหมายกับสื่อฝรั่งเศสที่นำเอกสารเรื่องการตรวจเพศว่าเป็นผู้ชายออกมาเผยแพร่"
category: "SPORTS"
language: "th"
date: 2024-11-07T07:01:25.812Z
---

# สร้างความเสื่อมเสีย อิมาน คาลิฟ จ่อฟ้องสื่อฝรั่งเศสเผยผลตรวจเพศเป็นผู้ชาย

[![สร้างความเสื่อมเสีย อิมาน คาลิฟ จ่อฟ้องสื่อฝรั่งเศสเผยผลตรวจเพศเป็นผู้ชาย](https://www.khaosod.co.th/wpapp/uploads/2024/11/Imane-Khelif-45322.jpg "สร้างความเสื่อมเสีย อิมาน คาลิฟ จ่อฟ้องสื่อฝรั่งเศสเผยผลตรวจเพศเป็นผู้ชาย")](https://www.khaosod.co.th/wpapp/uploads/2024/11/Imane-Khelif-45322.jpg)

**คณะกรรมการโอลิมปิกสากล (ไอโอซี) เผย อิมาน คาลิฟ กำปั้นเจ้าของเหรียญทองหญิงโอลิมปิกจากแอลจีเรีย เตรียมดำเนินการทางกฎหมายกับสื่อฝรั่งเศสที่นำเอกสารเรื่องการตรวจเพศว่าเป็นผู้ชายออกมาเผยแพร่**

โดย คาลิฟ เอาชนะ หลิ่ว จากจีน ขาดลอย 5-0 เสียงในรอบชิงชนะเลิศมวยสากลสมัครเล่น โอลิมปิกเกมส์ 2024 รุ่นน้ำหนักไม่เกิน 66 กิโลกรัมหญิงคว้าเหรียญทองไปครอง

นอกจากนั้นแล้วในรอบรองชนะเลิศ คาลิฟ ยังเอาชนะ “น้องบี” จันทร์แจ่ม สุวรรณเพ็ง กำปั้นทีมชาติไทยเข้าไปชิงชนะเลิศด้วยส่วน จันทร์แจ่ม จบทัวร์นาเมนต์ด้วยการคว้าเหรียญทองแดง

Gold medalist in the the women’s 66 kg boxing Algeria’s Imane Khelif, left, and bronze medalist in the men’s 800m Djamel Sedjati arrive after the 2024 Summer Olympics, Monday, Aug. 12, 2024, at Algiers airport, Algeria. (AP Photo/Anis Belghoul)



อย่างไรก็ตามมีผู้สื่อข่าวชาวฝรั่งเศสชื่อว่า “เดฟเฟ อัล อัลเดีย” ได้นำเอกสารการตรวจเพศจากโรงพยาบาลในฝรั่งเศส และแอลจีเรียของ คาลิฟ ออกมาเปิดเผยผ่านนิตยสาร “รีดักซ์” ปรากฏว่า กำปั้นวัย 25 ปีรายนี้มีโครโมโซมเป็น XY หรือโครโมโซมของผู้ชาย รวมถึงการมีอัณฑะภายใน, มีองคชาตขนาดเล็ก และไม่มีมดลูกด้วย ซึ่งบ่งบอกว่า เกิดจากภาวะขาดเอนไซม์ 5-alpha reductase ที่มักถูกกำหนดให้เป็นเพศหญิงเมื่อแรกเกิดโดยพิจารณาจากอวัยวะเพศภายนอก

จากเรื่องที่เกิดขึ้นทำให้ คาลิฟ โดนวิจารณ์อย่างหนักในโซเชียลมีเดีย และมีการเรียกร้องให้มีการริบเหรียญโอลิมปิกทองคืนด้วย

กระทั่งล่าสุด ไอโอซี ยืนยันว่า คาลิฟ เตรียมดำเนินการทางกฎหมายกับสื่อฝรั่งเศสที่เผยแพร่เอกสารการตรวจเพศดังกล่าวออกมา หลังก่อนหน้านี้เจ้าตัวได้ฟ้องร้องคนที่วิจารณ์ตัวเองในด้านลบระหว่างแข่งขันโอลิมปิกเกมส์ 2024 ซึ่งก็มีชื่อของ อีลิน มัสก์ มหาเศรษฐีเจ้าของโซเชียลมีเดีย “เอ็กซ์” และเจ.เค. โรว์ลิง นักเขียนชื่อดัง เป็นต้น

“เราเข้าใจว่า อิมาน เคลิฟ ได้ดำเนินการทางกฎหมายกับบุคคลที่แสดงความคิดเห็นเกี่ยวกับสถานการณ์ของเธอระหว่างการแข่งขันกีฬาโอลิมปิกที่กรุงปารีสในปี 2024 และกำลังเตรียมฟ้องร้องเพื่อตอบสนองต่อรายงานข่าวล่าสุด” ไอโอซี ระบุ

ขณะที่ ไอโอซี จะยังไม่ให้ความคิดเห็นใดๆ ในเรื่องนี้ระหว่างที่การดำเนินคดีทางกฎหมายยังไม่สิ้นสุด รวมถึงจากเอเอกสารการตรวจเพศซึ่งไม่สามารถยืนยันแหล่งที่มาได้