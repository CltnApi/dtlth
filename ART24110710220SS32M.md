---
layout: post
code: "ART24110710220SS32M"
origin_url: "https://www.khaosod.co.th/breaking-news/news_9495029"
image: "https://github.com/user-attachments/assets/a66e912a-7846-4a14-a9d9-db07e0721fb2"
title: "กรมอุตุนิยมวิทยา พยากรณ์สภาพอากาศวันพรุ่งนี้ เตือนฝนตกหนักอีก 1 วัน เปิดชื่อ 18 จังหวัดได้รับผลกระทบ"
description: "กรมอุตุนิยมวิทยา พยากรณ์สภาพอากาศวันพรุ่งนี้ เตือนฝนตกหนักอีก 1 วัน เปิดชื่อ 18 จังหวัดได้รับผลกระทบ ภาคใต้หนัก ระวังน้ำท่วมฉับพลัน น้ำป่าหลาก "
category: "HOT_NEWS"
language: "th"
date: 2024-11-07T10:26:41.342Z
---

# กรมอุตุนิยมวิทยา พยากรณ์สภาพอากาศวันพรุ่งนี้ เตือนฝนตกหนักอีก 1 วัน เปิดชื่อ 18 จังหวัดได้รับผลกระทบ

[![กรมอุตุนิยมวิทยา พยากรณ์สภาพอากาศวันพรุ่งนี้ เตือนฝนตกหนักอีก 1 วัน เปิดชื่อ 18 จังหวัดได้รับผลกระทบ](https://www.khaosod.co.th/wpapp/uploads/2024/11/weather-07.jpg "กรมอุตุนิยมวิทยา พยากรณ์สภาพอากาศวันพรุ่งนี้ เตือนฝนตกหนักอีก 1 วัน เปิดชื่อ 18 จังหวัดได้รับผลกระทบ")](https://www.khaosod.co.th/wpapp/uploads/2024/11/weather-07.jpg)

**กรมอุตุนิยมวิทยา พยากรณ์สภาพอากาศวันพรุ่งนี้ เตือนฝนตกหนักอีก 1 วัน เปิดชื่อ 18 จังหวัดได้รับผลกระทบ ภาคใต้หนัก ระวังน้ำท่วมฉับพลัน น้ำป่าหลาก**

วันที่ 7 พ.ย.2567 **[กรมอุตุนิยมวิทยา](https://www.tmd.go.th/forecast/daily)** พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงจากประเทศจีนปกคลุมประเทศไทยตอนบนและทะเลจีนใต้ ลักษณะเช่นนี้ทำให้บริเวณดังกล่าวมีอากาศเย็นในตอนเช้า กับมีลมแรง และอุณหภูมิจะลดลงอีกเล็กน้อยในภาคตะวันออกเฉียงเหนือ

ในขณะที่คลื่นกระแสลมฝ่ายตะวันตกจากประเทศเมียนมาเคลื่อนเข้าปกคลุมด้านตะวันตกของภาคเหนือ ลักษณะเช่นนี้ทำให้ภาคเหนือตอนบนมีฝน/ฝนฟ้าคะนอง และมีฝนตกหนักบางพื้นที่ต่อไปอีก 1 วัน ส่วนภาคตะวันออกเฉียงเหนือ ภาคกลาง และภาคตะวันออกมีฝนเล็กน้อยบางแห่ง

ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลง ส่วนเกษตรกรในภาคเหนือควรเตรียมการป้องกันและระวังความเสียหายที่จะเกิดต่อผลผลิตทางการเกษตร

สำหรับร่องมรสุมพาดผ่านภาคใต้ตอนล่าง ในขณะที่มรสุมตะวันออกเฉียงเหนือกำลังปานกลางยังคงพัดปกคลุมอ่าวไทยตอนบนและภาคใต้ตอนบน ทำให้ภาคใต้มีฝนตกหนักบางแห่ง ขอให้ประชาชนในบริเวณดังกล่าวระวังอันตรายจากฝนตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ส่วนบริเวณอ่าวไทยมีคลื่นสูง 1-2 เมตร และทะเลอันดามันมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวเดินเรือด้วยความระมัดระวัง และหลีกเลี่ยงการเดินเรือในบริเวณที่มีฝนฟ้าคะนองไว้ด้วย

อนึ่ง **พายุไต้ฝุ่น “หยินซิ่ง”** บริเวณตอนบนของประเทศฟิลิปปินส์ มีแนวโน้มเคลื่อนลงสู่ทะเลจีนใต้ตอนบนในคืนวันนี้ และคาดว่าจะเคลื่อนเข้าใกล้ตอนใต้ของเกาะไหหลำ ประเทศจีน และชายฝั่งประเทศเวียดนามตอนกลางในช่วงวันที่ 10-12 พ.ย. 67 และจะอ่อนกำลังลงตามลำดับ โดยพายุนี้ไม่เคลื่อนเข้าสู่ประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**ภาคเหนือ**

อากาศเย็นในตอนเช้า โดยมีฝน/ฝนฟ้าคะนอง ร้อยละ 30 ของพื้นที่ และมีฝนตกหนักบางแห่ง  
บริเวณ **จังหวัดแม่ฮ่องสอน เชียงใหม่ และเชียงราย**  
อุณหภูมิต่ำสุด 20-24 องศาเซลเซียส  
อุณหภูมิสูงสุด 25-32 องศาเซลเซียส  
บริเวณยอดดอยอากาศเย็นถึงหนาว อุณหภูมิต่ำสุด 10-16 องศาเซลเซียส  
ลมตะวันออก ความเร็ว 10-20 กม./ชม.

**ภาคตะวันออกเฉียงเหนือ**

อากาศเย็นในตอนเช้า กับมีลมแรง และอุณหภูมิจะลดลงอีกเล็กน้อย  
โดยมีฝนเล็กน้อยบางแห่ง ส่วนมากทางตอนล่างของภาค  
อุณหภูมิต่ำสุด 19-22 องศาเซลเซียส  
อุณหภูมิสูงสุด 28-32 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 12-17 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคกลาง**

อากาศเย็นในตอนเช้า กับมีลมแรง โดยมีฝน ร้อยละ 10 ของพื้นที่  
ส่วนมากบริเวณ **จังหวัดกาญจนบุรี ราชบุรี สมุทรสงคราม สมุทรสาคร และนครปฐม**  
อุณหภูมิต่ำสุด 22-25 องศาเซลเซียส  
อุณหภูมิสูงสุด 29-33 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคตะวันออก**

มีฝนเล็กน้อยบางแห่ง กับมีลมแรง  
อุณหภูมิต่ำสุด 23-25 องศาเซลเซียส อุณหภูมิสูงสุด 32-34 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 70 ของพื้นที่ และมีฝนตกหนักบางแห่ง  
บริเวณ **จังหวัดสุราษฏร์ธานี นครศรีธรรมราช พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 23-24 องศาเซลเซียส อุณหภูมิสูงสุด 28-33 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดกระบี่ ตรัง และสตูล**  
อุณหภูมิต่ำสุด 23-25 องศาเซลเซียส  
อุณหภูมิสูงสุด 31-34 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีฝนเล็กน้อยบางแห่ง กับมีลมแรง  
อุณหภูมิต่ำสุด 24-26 องศาเซลเซียส  
อุณหภูมิสูงสุด 30-33 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

กรมอุตุนิยมวิทยา พยากรณ์สภาพอากาศวันพรุ่งนี้ เตือนฝนตกหนักอีก 1 วัน เปิดชื่อ 18 จังหวัดได้รับผลกระทบ