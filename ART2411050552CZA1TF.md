---
layout: post
code: "ART2411050552CZA1TF"
origin_url: "https://www.khaosod.co.th/sports/news_9490899"
image: "https://github.com/user-attachments/assets/407c8bbc-398a-4cc1-9776-af2684e9abd1"
title: "เวิลด์ เมเจอร์ มาราธอน ใส่ชื่อ ซิดนีย์ มาราธอน เมเจอร์ลำดับที่ 7 ปฏิทินปี 2025"
description: "แอบบอตส์ เวิลด์ มาราธอน เมเจอร์ ประกาศให้  ซิดนีย์ มาราธอน ที่ประเทศ ออสเตรเลีย เป็น รายการเมเจอร์ลำดับที่ 7 ของโลกเพิ่มเติมจาก โตเกียว มาราธอน, บอสตั"
category: "SPORTS"
language: "th"
date: 2024-11-05T06:00:00.412Z
---

# เวิลด์ เมเจอร์ มาราธอน ใส่ชื่อ ซิดนีย์ มาราธอน เมเจอร์ลำดับที่ 7 ปฏิทินปี 2025

[![เวิลด์ เมเจอร์ มาราธอน ใส่ชื่อ ซิดนีย์ มาราธอน เมเจอร์ลำดับที่ 7 ปฏิทินปี 2025](https://www.khaosod.co.th/wpapp/uploads/2024/11/SDMM.jpg "เวิลด์ เมเจอร์ มาราธอน ใส่ชื่อ ซิดนีย์ มาราธอน เมเจอร์ลำดับที่ 7 ปฏิทินปี 2025")](https://www.khaosod.co.th/wpapp/uploads/2024/11/SDMM.jpg)

แอบบอตส์ เวิลด์ มาราธอน เมเจอร์ ประกาศให้ ซิดนีย์ มาราธอน ที่ประเทศ ออสเตรเลีย เป็น รายการเมเจอร์ลำดับที่ 7 ของโลกเพิ่มเติมจาก โตเกียว มาราธอน, บอสตัน มาราธอน, ลอนดอน มาราธอน, เบอร์ลิน มาราธอน, ชิคาโก มาราธอน และ นิวยอร์ก มาราธอน

โดย ซิดนีย์ มาราธอน ซึ่งจัดไปเมื่อ 15 ก.ย. มีนักวิ่งเข้าร่วมถึง 20,272 คน และถือเป็นรายการที่ประสบความสำเร็จเป็นอย่างมากตลอดหลายปีที่ผ่านมา โดย ซิดนีย์ มาราธอน จะถูกจัดเป็นลำดับที่ 4 ของปฏิทิน มาราธอน เมเจอร์ ในวันที่ 31 ส.ค. 2025 เป็นช่วง 1 เดือนก่อน เบอร์ลิน มาราธอน และ 2 สัปดาห์ก่อน โตเกียว มาราธอน

“ซิดนีย์ทีมทำงานอย่างหนักในช่วง 3 ปีที่ผ่านมา เพื่อพิสูจน์ว่า เมืองของพวกเขาคู่ควรกับการแข่งขันระดับเมเจอร์” ดอว์นา สโตน ซีอีโอ แอบบอตต์ เวิลด์ มาราธอน เมเจอร์ เผย พร้อมระบุว่า ในเร็วๆนี้ แคปทาวน์ มาราธอน ที่แอฟริกาใต้ จะเข้าร่วมปฎิทินในปี 2026 และ เซียงไฮ้ มาราธอน ที่จีน จะเข้าร่วมปฏิทินในปี 2027 หากทั้งสองเมืองผ่านมาตรฐาน