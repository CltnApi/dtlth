---
layout: post
code: "ART2411040607S7MQ87"
origin_url: "https://www.khaosod.co.th/sports/news_9489288"
image: "https://github.com/user-attachments/assets/7ddcd33b-0e03-4310-bbec-5cf909bf2aa5"
title: "ซาลาห์ เผยเป็นนัยเรื่องอนาคตกับ ลิเวอร์พูล หลังสัญญาใหม่ยังไม่คืบ"
description: "โมฮาเหม็ด ซาลาห์ แนวรุก ลิเวอร์พูล เผยเป็นนัยเกี่ยวกับเรื่องอนาคตของตัวเองกับ \"หงส์แดง\" หลังสัญญาใหม่ยังไม่คืบ โดยระบุยังไม่รู้ว่าจะเกิดขึ้นในอนาคต"
category: "SPORTS"
language: "th"
date: 2024-11-04T06:17:04.253Z
---

# ซาลาห์ เผยเป็นนัยเรื่องอนาคตกับ ลิเวอร์พูล หลังสัญญาใหม่ยังไม่คืบ

[![ซาลาห์ เผยเป็นนัยเรื่องอนาคตกับ ลิเวอร์พูล หลังสัญญาใหม่ยังไม่คืบ](https://www.khaosod.co.th/wpapp/uploads/2024/11/salah-liverpool-7446.jpg "ซาลาห์ เผยเป็นนัยเรื่องอนาคตกับ ลิเวอร์พูล หลังสัญญาใหม่ยังไม่คืบ")](https://www.khaosod.co.th/wpapp/uploads/2024/11/salah-liverpool-7446.jpg)

**โมฮาเหม็ด ซาลาห์ แนวรุก ลิเวอร์พูล เผยเป็นนัยเกี่ยวกับเรื่องอนาคตของตัวเองกับ “หงส์แดง” หลังสัญญาใหม่ยังไม่คืบ โดยระบุยังไม่รู้ว่าจะเกิดขึ้นในอนาคต**

สำหรับ ซาลาห์ ถือเป็นกำลังสำคัญของ ลิเวอร์พูล นับตั้งแต่ย้ายมาจาก โรมา เมื่อปี 2017 ซึ่งปัจจุบันเจ้าตัวทำไปแล้ว 220 ประตูกับ 96 แอสซิสต์จากการลงสนาม 364 นัดทุกรายการ

อย่างไรก็ตามดาวเตะวัย 32 ปีรายนี้กำลังจะหมดสัญญากับ ลิเวอร์พูล ในช่วงซัมเมอร์ของปี 2025 ทว่าเจ้าตัวกับ “หงส์แดง” ยังไม่มีความคืบหน้าเรื่องขยายสัญญาใหม่มากนัก ส่งผลให้หากสถานการณ์ยังเป็นเช่นนี้ ซาลาห์ จะกลายเป็นผู้เล่นฟรีเอเยนต์ และสามารถเจรจาเรื่องการย้ายทีมล่วงหน้าได้ตั้งแต่เดือน ม.ค.

Soccer Football – Premier League – Liverpool v Brighton & Hove Albion – Anfield, Liverpool, Britain – November 2, 2024 Liverpool’s Mohamed Salah celebrates scoring their second goal with Liverpool’s Luis Diaz REUTERS/Molly Darlington.



ล่าสุดหลังจบเกมที่ ลิเวอร์พูล ชนะ ไบรตัน 2-1 ซึ่ง ซาลาห์ ทำประตูชัยเจ้าตัวได้ออกมาโพสต์ถึงความรู้สึกว่า “สโมสรแห่งนี้ควรอยู่ตำแหน่งจ่าฝูง ไม่เป็นอย่างอื่น ทุกทีมต่างก็ชนะ แต่สุดท้ายแล้วมีแชมป์เพียงสโมสรเดียวเท่านั้น นั่นคือสิ่งที่เราต้องการ ขอบคุณสำหรับการสนับสนุนเมื่อคืนนี้

“ไม่ว่าจะเกิดอะไรขึ้น ผมจะไม่มีวันลืมความรู้สึกเมื่อทำประตูได้ที่แอนฟิลด์” ดาวเตะทีมชาติอียิปต์ระบุทิ้งท้าย

ทั้งนี้จากข้อความดังกล่าวทำให้หลายคนตีความว่า เรื่องการต่อสัญญาใหม่ของ ซาลาห์ กับ ลิเวอร์พูล นั้นยังไม่เรียบร้อยแต่อย่างใดจากคำว่า “ไม่ว่าจะเกิดอะไรขึ้น”