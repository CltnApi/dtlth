---
layout: post
code: "ART2411280306YGXROP"
origin_url: "https://www.khaosod.co.th/entertainment/drama/news_9524587"
image: "https://github.com/user-attachments/assets/1cf7b325-496f-4811-a1ec-765820ea007f"
title: "ภูมิ เกียรติภูมิ ชวนลุ้นตอนจบ “ภูเขาเงาพยัคฆ์” ปลื้มกระแสตอบรับแรง"
description: "ภูมิ เกียรติภูมิ ปลื้ม “ภูเขาเงาพยัคฆ์” กระแสตอบรับแรง จนโค้งสุดท้าย ชวนแฟนละคร ลุ้นตอนจบ สนุกครบรส แฝงข้อคิด ชนิดที่พลาดไม่ได้"
category: "ENTERTAINMENT"
language: "th"
date: 2024-11-28T03:16:12.823Z
---

# ภูมิ เกียรติภูมิ ชวนลุ้นตอนจบ “ภูเขาเงาพยัคฆ์” ปลื้มกระแสตอบรับแรง

[![ภูมิ เกียรติภูมิ ชวนลุ้นตอนจบ “ภูเขาเงาพยัคฆ์” ปลื้มกระแสตอบรับแรง](https://www.khaosod.co.th/wpapp/uploads/2024/11/ปกข่าว4คำ-สีขาว-Edit-5.jpg "ภูมิ เกียรติภูมิ ชวนลุ้นตอนจบ “ภูเขาเงาพยัคฆ์” ปลื้มกระแสตอบรับแรง")](https://www.khaosod.co.th/wpapp/uploads/2024/11/ปกข่าว4คำ-สีขาว-Edit-5.jpg)

**ภูมิ เกียรติภูมิ ปลื้ม “ภูเขาเงาพยัคฆ์” กระแสตอบรับแรง จนโค้งสุดท้าย ชวนแฟนละคร ลุ้นตอนจบ สนุกครบรส แฝงข้อคิด ชนิดที่พลาดไม่ได้**

เดินทางมาถึงโค้งสุดท้ายแล้ว สำหรับละครช่วงไพรม์ไทม์หนึ่งทุ่ม ของ ช่อง 7HD อย่าง ภูเขาเงาพยัคฆ์ ละครแนวดราม่าแอ็กชั่น จากค่าย 9 บีเวอร์ ฟิล์มส์ ของผู้จัด โอริเวอร์ บีเวอร์

![](https://www.khaosod.co.th/wpapp/uploads/2024/11/3-40-696x392.jpg)

ที่นำแสดงโดย ภูมิ-เกียรติภูมิ บันลือชัยฤทธิ์ กับ พระพาย-รมิดา ธีรพัฒน์ ซึ่งตลอดระยะเวลาที่ออกอากาศ กระแสตอบรับจากแฟนๆ และ เรตติ้งดีเกือบทุกอีพี จนผู้จัด นักแสดง และทีมงานอมยิ้ม หายเหนื่อยกันทั่วหน้า ละครใกล้จะลาจอแบบนี้ **ภูมิ เลยขอเป็นตัวแทน ชวนแฟนๆ ลุ้นตอนจบของละครว่า**

“ภูเขาเงาพยัคฆ์ เข้าสู่โค้งสุดท้ายแล้วครับ ต้องบอกว่าเป็นละครที่กระแสตอบรับดีมาตลอด เรตติ้งก็ดีมาตลอดเหมือนกัน ทำให้ทีมงาน และนักแสดงทุกคนชื่นใจมากๆ มีความสุขมากๆ”

“ภูมิติดตามดูผลงานของตัวเองทุกอีพี ฟังฟีดแบ็ก อ่านคอมเมนต์มาตลอด ซึ่งทุกกระแส มีแต่เรื่องดีๆ ทุกคนเห็นแล้วก็ชื่นใจครับ ยิ่งช่วงไหน”

ADVERTISEMENT

![](https://www.khaosod.co.th/wpapp/uploads/2024/11/1-70-696x392.jpg)

“ฉากไหนที่มีการใส่ดีเทล หรือรายละเอียดการแสดงเพิ่มลงไปในงาน แล้วมีคนสังเกตเห็น ทักมา คอมเมนต์มา ภูมิรู้สึกชื่นใจมาก เวลาไปไหนมาไหน หลายๆ คนพูดถึงตัวละครที่ภูมิแสดง พูดถึงหลายๆ ตัวละคร ได้ยินแล้วก็รู้สึกชื่นใจนะครับ”

“อยากจะบอกว่าช่วงโค้งสุดท้าย จนถึงตอนจบนี้ ไม่อยากให้พลาดเลยครับ มันจะมีเรื่องราวที่แต่ละแก๊งในละคร จะมีหัวหน้าคนใหม่ขึ้นมา ปมต่างๆ จะถูกเปิดเผย คนที่คุณคิดว่าเลวแล้ว”



**“บอกเลยว่ายังเลวได้มากกว่านี้อีก ส่วนคนที่คุณคิดว่าเขาเป็นคนดี อาจจะมีบางอย่างที่ทำให้รู้สึกว่า นี่แหละคือสันดานดิบของมนุษย์ที่เขาจะทำให้คุณรู้สึกว่าอ๋อ ทำไมเขาถึงเป็นแบบนี้”**

![](https://www.khaosod.co.th/wpapp/uploads/2024/11/2-46-696x392.jpg)

_“คนเราบางครั้งมันก็มีผิดพลาดกันได้ และแน่นอนครับ ช่วงท้ายความสูญเสียยังไม่หมด ตัวละครอาซันของภูมิ ยังต้องพบกับความสูญเสียอีก”_

“และภาพการแสดงบางอย่างของตัวละครสำคัญสองท่าน คุณอาจจะไม่เคยเห็นเขาในบทบาทนี้มาก่อน คุณจะได้เห็นในช่วงท้ายนี้ อยากให้จับตากันดู”

![](https://www.khaosod.co.th/wpapp/uploads/2024/11/ภูเขาเงาพยัคฆ์-6-696x391.jpg)

“แล้วก็ฝากติดตามตอนจบกันดีๆ ครับ เดี๋ยวภูมิจะหาภาพโพสต์สปอยล์เบาๆ อยากจะบอกว่าในตอนจบของละครเรื่องนี้ ฉากต่อสู้มันไม่ใช่แค่ละครที่มีการต่อยตีกันเฉยๆ”

“แต่ทุกๆ การเคลื่อนไหวของร่างกาย ทุกความรู้สึกผ่านทางสีหน้า แววตาท่าทาง มันผ่านจากอารมณ์ลึกๆ ทั้งหมดเลย มันจะเป็นซีนที่ดิบ เถื่อน อารมณ์หนักมากๆ ซัดกันดิบๆ ในน้ำเลย”

![](https://www.khaosod.co.th/wpapp/uploads/2024/11/ภูเขาเงาพยัคฆ์-5-1-696x389.jpg)

“ส่วนฉากอื่นๆ ก็ยังมีที่ทำให้ทุกคนสัมผัสได้ถึงความจุกอก และจิกหมอน ก็อยากฝากให้ทุกคนเป็นกำลังใจให้พวกเรานักแสดง ทีมงานกันเยอะๆ นะครับ”

**ติดตามชม โค้งสุดท้าย ละคร “ภูเขาเงาพยัคฆ์” ในวันพฤหัสบดีที่ 28 พฤศจิกายนนี้ เสนอเป็นตอนจบ เวลา 19.00 น. ทาง ช่อง 7HD ดูทีวีกด 35 สดออนไลน์ BUGABOO.TV และช่องทางออนไลน์ Facebook, IG, X, TikTok, YouTube: Ch7HD เว็บไซต์: www.ch7.com**