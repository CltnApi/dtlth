---
layout: post
code: "ART241108020250QP3Z"
origin_url: "https://www.khaosod.co.th/breaking-news/news_9495572"
image: "https://github.com/user-attachments/assets/a4d439fc-9f92-4f47-a39b-0302f7fae3fc"
title: "คุมตัว เมียทนายตั้ม ออกจากห้องขัง สอบปากคำเพิ่ม ใส่แว่นดำ-แมสก์ตลอด"
description: "กองปราบ คุมตัว เมียทนายตั้ม ออกจากห้องขัง สอบปากคำเพิ่ม เผย ใส่แว่นดำ-หน้ากากอนามัยปกปิดใบหน้า ถือถุงพลาสติกใส่ของบางอย่าง"
category: "HOT_NEWS"
language: "th"
date: 2024-11-08T02:07:10.481Z
---

# คุมตัว เมียทนายตั้ม ออกจากห้องขัง สอบปากคำเพิ่ม ใส่แว่นดำ-แมสก์ตลอด

[![คุมตัว เมียทนายตั้ม ออกจากห้องขัง สอบปากคำเพิ่ม ใส่แว่นดำ-แมสก์ตลอด](https://www.khaosod.co.th/wpapp/uploads/2024/11/Lawyer-Tums-wife.jpg "คุมตัว เมียทนายตั้ม ออกจากห้องขัง สอบปากคำเพิ่ม ใส่แว่นดำ-แมสก์ตลอด")](https://www.khaosod.co.th/wpapp/uploads/2024/11/Lawyer-Tums-wife.jpg)

**กองปราบ คุมตัว เมียทนายตั้ม ออกจากห้องขัง สอบปากคำเพิ่ม เผย ใส่แว่นดำ-หน้ากากอนามัยปกปิดใบหน้า ถือถุงพลาสติกใส่ของบางอย่าง**

เมื่อเวลา 08.20 น. วันที่ 8 พ.ย.2567 ที่อาคารประชาอารักษ์ กองบังคับการปราบปราม (บก.ป.) เจ้าหน้าที่ตำรวจได้ควบคุมตัว นางปทิตตา เบี้ยบังเกิด ภรรยาของ นายษิทรา เบี้ยบังเกิด หรือ ทนายตั้ม ออกมาจากห้องควบคุมผู้ต้องหา

ซึ่งเจ้าตัวสวมใส่แว่นดำและหน้ากากอนามัยปกปิดใบหน้า สวมเสื้อยืดสีดำ กางเกงขายาวสีขาว รองเท้าแตะมีส้น และถือถุงพลาสติกบรรจุสิ่งของบางอย่าง โดยไม่ได้มีการหันมาพูดคุยใด ๆ กับสื่อมวลชน

กองปราบ คุมตัว เมียทนายตั้ม ออกจากห้องขัง สอบปากคำเพิ่ม เผย ใส่แว่นดำ-หน้ากากอนามัยปกปิดใบหน้า ถือถุงพลาสติกใส่ของบางอย่าง

ทั้งนี้ ผู้สื่อข่าวรายงานว่า เมื่อช่วงเช้าที่ผ่านมา จากการสังเกตพบว่า เจ้าหน้าที่ตำรวจเฝ้าเวร ได้สั่งข้าวกะเพราไก่ ไม่ใส่ไข่ดาว 2 กล่อง พร้อมน้ำ 2 ขวด



คาดการณ์ว่า เจ้าหน้าที่ตำรวจจะควบคุมตัวทนายตั้มพร้อมภรรยา ส่งฝากขังที่ศาลอาญา ถนนรัชดาภิเษก ก่อนช่วงเที่ยงวันนี้ โดยพนักงานสอบสวนจะคัดค้านการประกันตัว

[![](https://www.khaosod.co.th/wpapp/uploads/2024/11/8-เมีย1.jpg)](https://www.khaosod.co.th/wpapp/uploads/2024/11/8-เมีย1.jpg)