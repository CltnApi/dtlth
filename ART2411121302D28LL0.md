---
layout: post
code: "ART2411121302D28LL0"
origin_url: "https://www.khaosod.co.th/special-stories/news_9502564"
image: "https://github.com/user-attachments/assets/28ab795c-737c-4099-93c1-b36f1e657e5a"
title: "แก๊งบิ๊กไบก์กร่าง ติดธงประเทศเพื่อนบ้าน ขี่เต็มถนน แซงก็ไม่ได้ ชาวเน็ตแห่ถามหารถสิบล้อ"
description: "ไม่สนใครจะเดือดร้อน! แก๊งบิ๊กไบก์กร่าง ติดธงประเทศเพื่อ..."
category: "SPECIAL_STORIES"
language: "th"
date: 2024-11-12T13:11:46.775Z
---

# แก๊งบิ๊กไบก์กร่าง ติดธงประเทศเพื่อนบ้าน ขี่เต็มถนน แซงก็ไม่ได้ ชาวเน็ตแห่ถามหารถสิบล้อ

[![แก๊งบิ๊กไบก์กร่าง ติดธงประเทศเพื่อนบ้าน ขี่เต็มถนน แซงก็ไม่ได้ ชาวเน็ตแห่ถามหารถสิบล้อ](https://www.khaosod.co.th/wpapp/uploads/2024/11/bigbike.jpg "แก๊งบิ๊กไบก์กร่าง ติดธงประเทศเพื่อนบ้าน ขี่เต็มถนน แซงก็ไม่ได้ ชาวเน็ตแห่ถามหารถสิบล้อ")](https://www.khaosod.co.th/wpapp/uploads/2024/11/bigbike.jpg)

**ไม่สนใครจะเดือดร้อน! แก๊งบิ๊กไบก์กร่าง ติดธงประเทศเพื่อนบ้าน ขี่เต็มถนน แซงก็ไม่ได้ ต้องขับตามไปเรื่อยๆ ชาวเน็ตแห่ถามหารถสิบล้อ**

วันที่ 12 พ.ย.67 สมาชิก **[TikTok @ginnaralynn](https://www.tiktok.com/@ginnaralynn/video/7435090721733938440?lang=th-TH)** โพสต์คลิปความเดือดร้อนของผู้ใช้รถใช้ถนน หลังมีแก๊งบิ๊กไบก์ติดธงชาติของประเทศเพื่อนบ้าน ขับขี่เต็มถนน ทำให้รถคันอื่นไม่สามารถแซงไปได้

โดยระบุข้อความว่า _**“เค้าขับไม่สนกฏจราจรเลย ต้องขับ90ตามอ่ะ แบบแซงไม่ได้เลย เพราะบางจังหวะพี่กิน2เลนเลย ถนนประเทศไทย แก๊งบิ๊กไบก์ปักธงกัมพูชาขับแช่ขวา ขวางถนน ไม่สนโลก แซงยังไง บางช่วงยกกล้องมาถ่ายรูปให้กันอีกนะ”**_

ซึ่งในคลิปกลุ่มรถบิ๊กไบก์หลายสิบคัน มีธงชาติของประเทศเพื่อนบ้านปักไว้ที่ด้านหลัง ขับขี่กันเต็มถนน จนรถที่สัญจรตามมาข้างหลังไม่สามารถแซงได้ แต่ก็มีบางคันที่พยายามแทรกเข้าไปกลางขบวนเพื่อจะได้แซงไปข้างหน้า ซึ่งเรื่องดังกล่าวสร้างความเดือดร้อนเป็นอย่างมาก

เพราะนอกจากรถคันอื่นจะไม่สะดวกในการเดินทางแล้ว ยังทำให้การจราจรติดขัด แถมยังขับขี่ลักษณะแช่ขวาอีก การขับขี่แบบนี้ควรมีวินัย ควรขับขี่อยู่ในเลนเดียว หรือขี่เรียงแถวเพื่อให้รถคันอื่นสามารถใช้ถนนได้

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก และแทบทั้งหมดไม่เห็นด้วยกับการขับขี่รถลักษณะกีดขวางทางจราจรแบบนี้ **รวมทั้งหลายๆ ยังมีการพูดถึงรถสิบล้อและรถพ่วงด้วย**



