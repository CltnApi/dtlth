---
layout: post
code: "ART2411010903DII9UH"
origin_url: "https://www.khaosod.co.th/special-stories/news_9486273"
image: "https://github.com/user-attachments/assets/4f1731a2-1cc3-43d9-b852-7567448717d3"
title: "ด่วน ‘สพฐ.’ สั่งสอบบิ๊ก ร.ร. ให้เด็กอนุบาลกินผัก-ผลไม้เน่า ผิดจริงโทษหนัก
                    ครูน้ำตาคลอ ยันนักเรียนไม่ได้กินผลไม้เน่า เผยต้นเหตุภาพหลุด ผอ.ลั่นตรวจสอบได้"
description: "ด่วน ‘สพฐ.’ สั่งสอบบิ๊ก ร.ร. ให้เด็กอนุบาลกินผัก-ผลไม้เน่า ผิดจริงมีโทษหนัก ถ้าเป็นการทุจริตต้องได้รับโทษทั้งทางวินัยและอาญา คาดใช้เวลา 7 วัน"
category: "SPECIAL_STORIES"
language: "th"
date: 2024-11-01T14:56:31.285Z
---

# ด่วน ‘สพฐ.’ สั่งสอบบิ๊ก ร.ร. ให้เด็กอนุบาลกินผัก-ผลไม้เน่า ผิดจริงโทษหนัก
                    ครูน้ำตาคลอ ยันนักเรียนไม่ได้กินผลไม้เน่า เผยต้นเหตุภาพหลุด ผอ.ลั่นตรวจสอบได้

[![ด่วน ‘สพฐ.’ สั่งสอบบิ๊ก ร.ร. ให้เด็กอนุบาลกินผัก-ผลไม้เน่า ผิดจริงโทษหนัก](https://www.khaosod.co.th/wpapp/uploads/2024/11/fruit.jpg "ด่วน ‘สพฐ.’ สั่งสอบบิ๊ก ร.ร. ให้เด็กอนุบาลกินผัก-ผลไม้เน่า ผิดจริงโทษหนัก")](https://www.khaosod.co.th/wpapp/uploads/2024/11/fruit.jpg)

**ด่วน ‘สพฐ.’ สั่งสอบบิ๊ก ร.ร. ให้เด็กอนุบาลกินผัก-ผลไม้เน่า ผิดจริงมีโทษหนัก ถ้าเป็นการทุจริตต้องได้รับโทษทั้งทางวินัยและอาญา คาดใช้เวลา 7 วัน**

กรณีเพจ “ร้ายกาจ” โพสต์ภาพและข้อความที่มีเนื้อหาเกี่ยวกับ โรงเรียนแห่งหนึ่งในจังหวัดฉะเชิงเทรา นำผลไม้เน่า รวมถึงผักขึ้นรามาเป็นอาหารกลางวันของเด็กนักเรียนชั้นอนุบาล-ป.6 นั้น

วันที่ 1 พ.ย.2567 **ว่าที่ร้อยตรีธนุ วงษ์จินดา** เลขาธิการคณะกรรมการการศึกษาขั้นพื้นฐาน (กพฐ.) กล่าวว่า ได้สั่งการให้ หน่วยงานที่เกี่ยวข้อง ลงพื้นที่ตรวจสอบข้อเท็จจริง พร้อมสั่งการให้ สำนักงานเขตพื้นที่การศึกษาประถมศึกษา (สพป.) ฉะเชิงเทรา เขต 2 ตั้งคณะกรรมการสอบข้อเท็จจริง ผู้อำนวยการโรงเรียน และสั่งการให้ผู้อำนวยการโรงเรียน มาประจำเขตพื้นที่ฯ โดยยืนยันว่า เรื่องนี้ต้องให้ความเป็นธรรมกับทุกฝ่าย

ทั้งนี้ หากพบว่า มีการกระทำความผิดจริง ต้องตรวจสอบว่า ผิดด้วยสาเหตุใด มีเจตนาแบบใด แต่หากพบว่า เป็นการทุจริตก็ต้องได้รับโทษทั้งทางวินัยและอาญา ซึ่งจะต้องมีการตรวจสอบ ตั้งแต่กระบวนการจัดซื้อจัดจ้าง กระบวนการจัดเก็บรักษาและกระบวนการประกอบอาหาร โดยคาดว่าจะสามารถสรุปผลการสอบสวนได้ภายใน 7 วัน

“สพฐ.ทบทวนมาตรฐานอาหารกลางวันอยู่ตลอด และผมย้ำตลอด ว่าอาหารกลางวันเป็นสำคัญ ที่ส่งผลต่อสุขภาพและพัฒนาการของเด็ก ซึ่งต้องได้รับประทานอาหารที่ถูกหลักโภชนาการ มีคุณภาพ โดยเฉพาะเด็กเล็ก วัยที่กำลังเจริญเติบโตเป็นช่วงสำคัญที่ต้องดูแลให้ได้รับประทานอาหารให้ครบทั้ง 5 หมู่” ว่าที่ร้อยตรีธนุกล่าว