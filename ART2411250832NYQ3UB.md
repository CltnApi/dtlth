---
layout: post
code: "ART2411250832NYQ3UB"
origin_url: "https://www.khaosod.co.th/breaking-news/news_9520428"
image: "https://github.com/user-attachments/assets/4771474b-829d-449e-8793-642bb9b45461"
title: "\"ผบ.ตร.\" เผยขอดูพฤติการณ์ก่อน “สามารถ” หลบหนีหรือไม่ หลังถูก ตร.จับตัวได้พอดีที่เชียงราย"
description: "&#8220;ผบ.ตร.&#8221; เผยขอดูพฤติการณ์ก่อน “สามารถ” หลบห..."
category: "HOT_NEWS"
language: "th"
date: 2024-11-25T09:11:28.769Z
---

# "ผบ.ตร." เผยขอดูพฤติการณ์ก่อน “สามารถ” หลบหนีหรือไม่ หลังถูก ตร.จับตัวได้พอดีที่เชียงราย

[!["ผบ.ตร." เผยขอดูพฤติการณ์ก่อน “สามารถ” หลบหนีหรือไม่ หลังถูก ตร.จับตัวได้พอดีที่เชียงราย](https://www.khaosod.co.th/wpapp/uploads/2024/11/samart.jpg ""ผบ.ตร." เผยขอดูพฤติการณ์ก่อน “สามารถ” หลบหนีหรือไม่ หลังถูก ตร.จับตัวได้พอดีที่เชียงราย")](https://www.khaosod.co.th/wpapp/uploads/2024/11/samart.jpg)

**“ผบ.ตร.” เผยขอดูพฤติการณ์ก่อน “สามารถ” หลบหนีหรือไม่ หลังถูก ตร.จับตัวได้พอดีที่เชียงราย เร่งพากลับกรุงเทพฯ**

เมื่อเวลา 13.52 น. วันที่ 25 พ.ย.67 ที่ทำเนียบรัฐบาล พล.ต.อ.กิตติ์รัฐ พันธุ์เพ็ชร์ ผู้บัญชาการตำรวจแห่งชาติ (ผบ.ตร.) กล่าวถึงกรณีเจ้าหน้าที่กรมสอบสวนคดีพิเศษ (ดีเอสไอ) เข้าควบคุมตัว นายสามารถ เจนชัยจิตรวนิช อดีตสมาชิกพรรคพลังประชารัฐ ผู้ต้องหาตามหมายจับข้อหาร่วมกันฟอกเงินและสมคบกันฟอกเงินได้ที่ จ.เชียงราย จะไปรับตัวนายสามารถด้วยตัวเองหรือไม่ว่า

คงไม่ต้องขนาดนั้น ซึ่งตนได้ประสานกับผู้บัญชาการตำรวจภูธรภาค 5 การนำตัวกลับมาจะใช้อากาศยานหรืออะไรก็ต้องดูความเหมาะสมเพราะเขาเป็นผู้ต้องหา หรืออาจจะเคลื่อนย้ายโดยรถยนต์ก็พอ แต่ก็ไกลหน่อย

เมื่อถามว่า รายงานเบื้องต้น นายสามารถ กำลังหลบหนีใช่หรือไม่ พล.ต.อ.กิตติ์รัฐ กล่าวว่า ตนคุยกับผู้บัญชาการตำรวจภูธรภาค 5 ซึ่งอยู่ระหว่างการสืบสวนติดตามทำให้จับกุมได้พอดี ส่วนจะเป็นการหลบหนีหรือไม่ต้องดูพฤติการณ์อีกที