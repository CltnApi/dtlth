---
layout: post
code: "ART2411191411CI6T5M"
origin_url: "https://www.khaosod.co.th/sports/news_9512907"
image: "https://github.com/user-attachments/assets/9ff22c75-d4b6-47a4-ac4d-665984fe5b92"
title: "คว้าชัยนัดแรก อินโดนีเซีย 10 คนเปิดบ้านอัด ซาอุดีอาระเบีย ศึกคัดบอลโลก 2026"
description: "อินโดนีเซีย ที่เหลือผู้เล่น 10 คนคว้าชัยนัดแรกในการแข่งขันฟุตบอลโลก 2026 รอบคัดเลือก รอบ 3 หลังเปิดบ้านเอาชนะ ซาอุดีอาระเบีย 2-0"
category: "SPORTS"
language: "th"
date: 2024-11-19T14:16:59.152Z
---

# คว้าชัยนัดแรก อินโดนีเซีย 10 คนเปิดบ้านอัด ซาอุดีอาระเบีย ศึกคัดบอลโลก 2026

[![คว้าชัยนัดแรก อินโดนีเซีย 10 คนเปิดบ้านอัด ซาอุดีอาระเบีย ศึกคัดบอลโลก 2026](https://www.khaosod.co.th/wpapp/uploads/2024/11/indonesia-saudi-arabia-6422.jpg "คว้าชัยนัดแรก อินโดนีเซีย 10 คนเปิดบ้านอัด ซาอุดีอาระเบีย ศึกคัดบอลโลก 2026")](https://www.khaosod.co.th/wpapp/uploads/2024/11/indonesia-saudi-arabia-6422.jpg)

**อินโดนีเซีย ที่เหลือผู้เล่น 10 คนคว้าชัยนัดแรกในการแข่งขันฟุตบอลโลก 2026 รอบคัดเลือก รอบ 3 หลังเปิดบ้านเอาชนะ ซาอุดีอาระเบีย 2-0**

การแข่งขันฟุตบอลโลก 2026 รอบคัดเลือก โซนเอเชีย รอบ 3 กลุ่มซี เมื่อวันที่ 19 พ.ย. ทีมชาติอินโดนีเซีย ตัวแทนหนึ่งเดียวจากอาเซียนในรอบนี้เปิดสนาม เกโลรา บุง การ์โน สเตเดี้ยม รับการมาเยือนของ ทีมชาติซาอุดีอาระเบีย

ผลปรากฏว่า อินโดนีเซีย กลับมาคืนฟอร์มเก่งหลังแมตช์ที่แล้วพ่าย ญี่ปุ่น ขาดลอย 0-4 ด้วยการเอาชนะไปได้ 2-0 แม้จะเหลือผู้เล่น 10 คนหลัง จัสติน ฮุปเนอร์ มาโดนใบเหลืองที่สองเป็นใบแดงในนาที 89 จากการเหมาสองประตูของ มาร์เซลิโน เฟอร์ดินาน นาที 32 และ57

จากผลที่เกิดขึ้นทำให้ อินโดนีเซีย สร้างประวัติศาสตร์คว้าชัยนัดแรกในรอบดังกล่าวเก็บเพิ่มเป็น 6 คะแนนจาก 6 นัดขึ้นมาอยู่อันดับ 3 ตาราง ส่วน ซาอุดีอาระเบีย มี 6 คะแนนเท่ากันทว่าอยู่อันดับ 4 เนื่องจากเฮดทูเฮดเป็นรอง

ส่วนผลอีกคู่ในกลุ่มเดียวกัน ญี่ปุ่น บุกชนะ จีน 3-1 ส่งผลให้ ญี่ปุ่น มีเพิ่มเป็น 16 คะแนนจาก 6 นัดนำจ่าฝูง ส่วน จีน หยุดอยู่ที่ 6 คะแนนจาก 6 นัดอยู่อันดับ 5 ตาราง

