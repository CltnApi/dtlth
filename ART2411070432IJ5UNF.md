---
layout: post
code: "ART2411070432IJ5UNF"
origin_url: "https://www.khaosod.co.th/sports/news_9494139"
image: "https://github.com/user-attachments/assets/12549548-b5f7-4909-8344-d9b2952d02b6"
title: "สารัช อยู่เย็น ลาลีกญี่ปุ่น บีจี ปทุม ประกาศดึงตัวกลับร่วมทีม เลก 2"
description: "บีจี ปทุม ยูไนเต็ด ประกาศดึงตัว สารัช อยู่เย็น กองกลางทีมชาติไทยกลับมาร่วมทีมอีกครั้ง ภายหลังหมดสัญญายืมตัวจาก เรโนฟ่า ยามางุจิ เอฟซี"
category: "SPORTS"
language: "th"
date: 2024-11-07T04:36:59.644Z
---

# สารัช อยู่เย็น ลาลีกญี่ปุ่น บีจี ปทุม ประกาศดึงตัวกลับร่วมทีม เลก 2

[![สารัช อยู่เย็น ลาลีกญี่ปุ่น บีจี ปทุม ประกาศดึงตัวกลับร่วมทีม เลก 2](https://www.khaosod.co.th/wpapp/uploads/2024/11/fgtr.jpg "สารัช อยู่เย็น ลาลีกญี่ปุ่น บีจี ปทุม ประกาศดึงตัวกลับร่วมทีม เลก 2")](https://www.khaosod.co.th/wpapp/uploads/2024/11/fgtr.jpg)

โดย สารัช อยู่เย็น ถูกปล่อยตัวไปให้ เรโนฟ่า ยามางุจิ เอฟซี ยืมตัวเมื่อช่วงเดือนกรกฎาคมที่ผ่านมา ก่อนลงสนามช่วยทีมไปทั้งหมด 5 เกม แบ่งเป็นเจ ลีก 2 จำนวน 3 นัด และ เอ็มเพอร์เรอร์ คัพ 2 เกม

ทั้งนี้ สารัช อยู่เย็น กองกลางวัย 32 ปี ถือเป็นนักเตะกำลังสำคัญของสโมสร บีจี ปทุม ยูไนเต็ด นับตั้งแต่ย้ายมาร่วมทีมในฤดูกาล 2020/21 และพาทีมคว้าแชมป์ไทยลีกได้ในฤดูกาลดังกล่าว รวมไปถึงพาทัพ “เดอะ แรบบิท” คว้าแชมป์ รีโว่ คัพ ฤดูกาล 2023/24 ได้สำเร็จ ก่อนจะไปหาความท้าทายกับ เรโนฟ่า ยามางุจิ เอฟซี ทีมในศึกเจลีก 2 ของประเทศญี่ปุ่น และกลับมายังถิ่น บีจี สเตเดี้ยม อีกครั้งในช่วงเลกที่ 2 ของศึกไทยลีก 2024/25