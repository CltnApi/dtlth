---
layout: post
code: "ART2411210411EHG2OF"
origin_url: "https://www.khaosod.co.th/entertainment/news_9513796"
image: "https://github.com/user-attachments/assets/2756015f-1b1f-4c8e-99fb-75039fc03610"
title: "สตาร์ต่างแดน - ‘NCT DREAM’ออกเดินทาง  ‘DREAMSCAPE’ตามหาความฝัน"
description: "ปล่อยออกมาพร้อมพลังของวัยรุ่นที่สดใสยิ่งกว่าเดิม กับอัลบั้มเต็มชุดที่ 4 “DREAMSCAPE” (ดรีมสเคป) ของ 7 หนุ่มวง “NCT DREAM” (เอ็นซีที ดรีม) MARK (มาร์ก),"
category: "ENTERTAINMENT"
language: "th"
date: 2024-11-21T04:16:05.611Z
---

# สตาร์ต่างแดน - ‘NCT DREAM’ออกเดินทาง  ‘DREAMSCAPE’ตามหาความฝัน

[![สตาร์ต่างแดน - ‘NCT DREAM’ออกเดินทาง  ‘DREAMSCAPE’ตามหาความฝัน](https://www.khaosod.co.th/wpapp/uploads/2024/11/pok-15-scaled.jpg "สตาร์ต่างแดน - ‘NCT DREAM’ออกเดินทาง  ‘DREAMSCAPE’ตามหาความฝัน")](https://www.khaosod.co.th/wpapp/uploads/2024/11/pok-15-scaled.jpg)

ปล่อยออกมาพร้อมพลังของวัยรุ่นที่สดใสยิ่งกว่าเดิม กับอัลบั้มเต็มชุดที่ 4 **“DREAMSCAPE”** (ดรีมสเคป) ของ 7 หนุ่มวง **“NCT DREAM” (เอ็นซีที ดรีม) MARK (มาร์ก), RENJUN (เหรินจวิ้น, อินจุน), JENO (เจโน่), HAECHAN (แฮชาน), JAEMIN (แจมิน), CHENLE (เฉินเล่อ)** และ **JISUNG (จีซอง)**

![สตาร์ต่างแดน](https://www.khaosod.co.th/wpapp/uploads/2024/11/77777-696x392.jpg)

อัลบั้ม **“DREAMSCAPE”** ผลงานต่อจากอัลบั้ม **“DREAM( )SCAPE” (ดรีม อีสเคป)** ที่เปิดตัวไปเมื่อเดือนมีนาคมที่ผ่านมา โดยอัลบั้มชุดใหม่นี้จะบอกเล่าถึงการเดินทางครั้งที่สองของ **NCT DREAM (เอ็นซีที ดรีม)** ซึ่งหลบหนีจากความจริงที่มืดมนและไร้ความรู้สึก เพื่อออกตามหาพื้นที่แห่งความฝันในอุดมคติ

![สตาร์ต่างแดน](https://www.khaosod.co.th/wpapp/uploads/2024/11/6-10-696x392.jpg)

สำหรับอัลบั้ม **“DREAM( )SCAPE”** แสดงออกถึงความกังวลและความเจ็บปวดที่เกิดขึ้นในระหว่างกระบวนการหลบหนี ในขณะที่อัลบั้ม **“DREAMSCAPE”** จะถ่ายทอดข้อความแห่งความตื่นเต้นและอิสรภาพของวัยรุ่น ที่ต้องเผชิญในพื้นที่ยูโทเปียและพื้นที่แห่งความฝัน โดยชื่ออัลบั้ม DREAMSCAPE หมายถึงทิวทัศน์และโลกที่เหมือนความฝัน ที่ได้พบเจอหลังจากรอคอยมานาน โดยเรื่องราวแบบไดนามิกใน DREAMSCAPE (ดรีมสเคป) จะถูกเปิดเผยออกมาราวกับเทพนิยายผ่านเพลงทั้งหมด 11 เพลง

![สตาร์ต่างแดน](https://www.khaosod.co.th/wpapp/uploads/2024/11/1-48-696x463.jpg)

ADVERTISEMENT

เพลงไตเติ้ล **“When I’m With You” (เวน แอม วิต ยู)** เป็นเพลงป๊อปอิเล็กทรอนิกส์แนวเฮาส์ซึ่งมีท่อนคอรัสที่ติดหู เนื้อเพลงถ่ายทอดออกมาอย่างโรแมนติกเกี่ยวกับอารมณ์ที่ซับซ้อนที่ตัวเองรู้สึกเมื่อได้อยู่กับคุณ และตัวเองที่ตกหลุมรักราวกับถูกสะกดโดยคุณ คนที่ได้พบในโลกแห่งความฝัน DREAMSCAPE

ยิ่งไปกว่านั้นท่อนแร็พสำหรับเพลงใหม่นี้ หนุ่มมากความสามารถ ‘มาร์ก’ ยังมีส่วนร่วมในการแต่งอีกด้วย เพิ่มพลังความสดใสอันเป็นเอกลักษณ์ของ NCT DREAM

**ส่วนมิวสิควิดีโอของเพลงนี้บอกเล่าถึงการเดินทางของทั้ง 7 หนุ่มเพื่อออกตามหาสายรุ้งที่เห็นในความฝัน ซึ่งจะปลุกความรู้สึกของเทพนิยายผ่านเรื่องราวแฟนตาซี ที่สลับไปมาระหว่างจินตนาการและความจริงโดยใช้รถไฟเป็นตัวกลาง ทำให้ผู้ชมเกิดความรู้สึกร่วมราวกับอยู่ในความฝัน**

เพลงในอัลบั้มนี้จะมีกระบวนการตามหาความหมายที่แท้จริงของ DREAMSCAPE เริ่มต้นด้วยเพลงแรก **“INTRO : DREAMSCAPE”** พูดถึงความตื่นเต้นของ NCT DREAM ขณะเผชิญกับทิวทัศน์ที่เหมือนความฝัน

เพลง **“Flying Kiss”** ที่เนื้อร้องทั้งหมดเขียนโดย **‘แฮชาน’** สื่อถึงคำสารภาพรักอันท่วมท้นที่มีต่ออีกฝ่าย, เพลง “i hate fruits” ที่เนื้อร้องทั้งหมดเขียนโดย ‘มาร์ก’ เปรียบเทียบผลไม้รสหวานกับความรู้สึกขัดแย้งของการชอบใครสักคนมากจนอยากจะเกลียด

![สตาร์ต่างแดน](https://www.khaosod.co.th/wpapp/uploads/2024/11/ภาพใหญ่-696x463.jpg)

เพลง **“No Escape”** ซึ่งเยาะเย้ยตัวเองว่า แม้จะคิดว่าสามารถหนีจากความจริงอันมืดมนได้แล้ว แต่สถานการณ์ทั้งหมดก็เป็นเพียงเรื่องโกหกที่ว่างเปล่าและเป็นไปไม่ได้ที่จะหลบหนีจากความจริงอันเหมือน ฝันร้าย

เพลง **“Best of Me”** แสดงถึงสถานการณ์ขัดแย้งกันของการที่ไม่อยากถูกหลอกโดยโลกเท็จ แต่ท้ายที่สุดก็สูญเสียหัวใจไป ซึ่ง **‘แฮชาน’** ได้เขียนเนื้อร้องทั้งหมดของเพลงนี้, เพลง “YOU” พร้อมคำมั่นสัญญาว่าจะตามหาคุณ อยู่เสมอ แม้จะล้มเหลวซ้ำแล้วซ้ำเล่าในการเดินทางเพื่อค้นหา DREAMSCAPE ที่แท้จริง แต่จะยอมไม่สูญเสียศรัทธาในคุณ

**เพลง “Heavenly” บรรยายถึงอิสรภาพกับความสุขที่ NCT DREAM รู้สึก เมื่อในที่สุดก็ค้นพบ DREAMSCAPE ที่แท้จริงหลังจากผ่านช่วงเวลาที่ยากลำบาก**

![สตาร์ต่างแดน](https://www.khaosod.co.th/wpapp/uploads/2024/11/2-30-696x463.jpg)

ยังมีเพลง “Night Poem” แสดงถึงความรู้สึกที่ชอบกันและกันมากขึ้น ราวกับค่ำคืนที่มืดลงเรื่อยๆ เพลงที่มีบรรยากาศสดใสราวกับจัดเทศกาล Off The Wall ชวนให้ปล่อยวางทุกสิ่งแล้วมาสนุกสนานกัน

_และเพลงภาษาอังกฤษที่ปล่อยออกมาเมื่อเดือนสิงหาคม “Rains in Heaven” เนื้อเพลงที่ ‘มาร์ก’ มีส่วนร่วมในการเขียนได้ส่งต่อข้อความที่จะช่วยปลอบโยนผู้ฟังอย่างอบอุ่น โดยพูดถึงความเข้าอกเข้าใจในความเจ็บปวดของผู้คนที่เหนื่อยล้าและมีช่วงเวลาที่ยากลำบาก พร้อมสัญญาว่าจะคอยอยู่เคียงข้างและเป็นกำลังใจให้ ที่สำคัญ มิวสิควิดีโอของเพลงนี้ได้ถ่ายทำในประเทศไทยด้วย_

นอกจากนี้หนุ่มๆ NCT DREAM ยังได้เผยความรู้สึกถึง NCTzen (เอ็นซีทีเซ็น : ชื่อแฟนคลับอย่างเป็นทางการ) ที่คอยอยู่กับพวกเขาเสมอมา

![สตาร์ต่างแดน](https://www.khaosod.co.th/wpapp/uploads/2024/11/4-22-464x696.jpg)

**‘มาร์ก’** เผยว่า “ผมอยากจะบอก NCTzen ที่อยู่กับพวกเราเสมอมาว่า NCT DREAM ก็จะอยู่กับพวกเขาเสมอเช่นกันครับ พวกเราจะเป็น 7DREAM ที่ปกป้องความสุขของ NCTzen จะทำให้พวกเขายิ้มอยู่เสมอ และจะสร้างความประทับใจให้พวกเขาด้วยครับ ขอบคุณมากๆ สำหรับการสนับสนุน และมาสนุกไปกับกิจกรรมโปรโมต When I’m With You ด้วยกันนะครับ”

![สตาร์ต่างแดน](https://www.khaosod.co.th/wpapp/uploads/2024/11/A7-1-696x392.jpg)

**‘เหรินจวิ้น(อินจุน)’** บอกว่า “พวกเราเองก็จะพยายามเป็น NCT DREAM ที่มอบพลังให้กับ NCTzen มากเท่ากับที่ NCTzen สนับสนุนพวกเราครับ หวังว่าทุกคนจะติดตามอัลบั้มเต็มชุดที่ 4 ของพวกเราเยอะๆ นะครับ”

**‘เจโน่’** เผยว่า “ขอบคุณที่รอคอยกันมานานครับ ขอให้เพลิดเพลินกันอย่างเต็มที่กับ NCT DREAM ที่สดชื่นที่ NCTzen รอคอยในอัลบั้มนี้นะครับ (หัวเราะ)”

**‘แฮชาน’** บอกว่า “ผมหวังว่า อัลบั้มนี้จะเป็นเพลงดีๆ ที่อยู่กับทุกคนตลอดไปครับ ขอให้พวกเราได้อยู่ด้วยกันอย่างสนุกสนานและมีความสุขตลอดไปครับ”

**‘แจมิน’** เผยว่า “ขอบคุณที่อยู่กับ NCT DREAM มาโดยตลอด และผมจะเป็นคนที่สามารถตอบแทนให้มากยิ่งขึ้นเท่ากับความรักของทุกคนครับ ในอนาคตก็อยู่ด้วยกันนะครับ NCTzen”

**‘เฉินเล่อ’** เผยว่า “ผมรู้สึกขอบคุณ NCTzen ที่คอยให้การสนับสนุนมาโดยตลอด และผมก็ตั้งตารอกิจกรรมโปรโมตครั้งนี้จริงๆ ครับ มาสร้างความทรงจำมากมายด้วยกันต่อไปนะครับ”

ปิดท้ายที่ ‘จีซอง’ บอกว่า “ตั้งแต่อัลบั้ม ‘DREAM( )SCAPE’ ในเดือนมีนาคม ไปจนถึงอัลบั้ม DREAMSCAPE ชุดนี้ และเวิลด์ทัวร์ พวกเรามีความสุขมากที่ได้อยู่กับ NCTzen ในปี 2024 ครับ มาสนุกกับเวลาที่เหลือให้ปิดท้ายไปได้ด้วยดี และเริ่มต้นอย่างทรงพลังในปี 2025 ไปด้วยกันนะครับ”

**ฟังอัลบั้ม “DREAMSCAPE” ได้ที่ https://NCTDREAM.lnk.to/DREAMSCAPE และชมมิวสิควิดีโอเพลง “When I’m With You” ได้ที่ https://youtu.be/B1qq8IvzSz4**

