---
layout: post
code: "ART2411131102LTAXO6"
origin_url: "https://www.khaosod.co.th/special-stories/news_9503834"
image: "https://github.com/user-attachments/assets/4c977d95-ab86-40fc-9d56-2a3e54e73717"
title: "MSN คืนชีพ! ปัดฝุ่นหยิบโลโก้มาใช้ รวบข่าวและบทความเสิร์ฟถึงมือ"
description: "ชาวยุคมิลเลนเนียมตื่นเต้น เห็น MSN คืนชีพ! Microsoft ปัดฝุ่นหยิบโลโก้มาใช้ เสริมความแกร่ง ตั้งเป้าจะรวบข่าวและบทความเสิร์ฟถึงมือ"
category: "SPECIAL_STORIES"
language: "th"
date: 2024-11-13T11:07:02.202Z
---

# MSN คืนชีพ! ปัดฝุ่นหยิบโลโก้มาใช้ รวบข่าวและบทความเสิร์ฟถึงมือ

[![MSN คืนชีพ! ปัดฝุ่นหยิบโลโก้มาใช้ รวบข่าวและบทความเสิร์ฟถึงมือ](https://www.khaosod.co.th/wpapp/uploads/2024/11/MSN-logo-2.jpg "MSN คืนชีพ! ปัดฝุ่นหยิบโลโก้มาใช้ รวบข่าวและบทความเสิร์ฟถึงมือ")](https://www.khaosod.co.th/wpapp/uploads/2024/11/MSN-logo-2.jpg)

**ชาวยุคมิลเลนเนียมตื่นเต้น เห็น MSN คืนชีพ! Microsoft ปัดฝุ่นหยิบโลโก้มาใช้ เสริมความแกร่ง ตั้งเป้าจะรวบข่าวและบทความเสิร์ฟถึงมือ**

เชื่อว่าใครที่เกิดก่อนปี 2000’s จะต้องรู้จัก **‘MSN’** อย่างแน่นอน สำหรับโปรแกรมสนทนาออนไลน์สุดฮิตในอดีต ล่าสุดก็มีเรื่องให้ตื่นเต้น เมื่อ Microsoft (ไมโครซอฟท์) ได้หยิบเอาโลโก้ MSN มาใช้บนเว็บไซต์ Microsoft Start

โฆษกของ ไมโครซอฟท์ ระบุว่า “บริษัทกำลังย้ายบริการเนื้อหาข่าวกลับไปอยู่ภายใต้แบรนด์ MSN โดยเราทบทวนข้อเสนอของเราเป็นประจำเพื่อให้แน่ใจว่าเรามอบคุณค่าที่ดีที่สุดแก่ลูกค้า

[![](https://www.khaosod.co.th/wpapp/uploads/2024/11/2-20-696x522.jpg)](https://www.khaosod.co.th/wpapp/uploads/2024/11/2-20.jpg)

ในส่วนหนึ่งของกระบวนการนี้ เรากำลังรวมบริการเนื้อหาของเราภายใต้แบรนด์ MSN เพื่อทำให้ประสบการณ์ของเราง่ายขึ้น และจะไม่มีผลกระทบต่อการใช้งานเนื่องจากการเปลี่ยนแปลงนี้”

MSN เปิดตัวครั้งแรกในปี 1995 ควบคู่กับ Windows 95 ในรูปแบบบริการแบบสมัครสมาชิกผ่านสายโทรศัพท์ ก่อนจะกลายมาเป็นเว็บพอร์ทัล MSN.com ที่เรารู้จักในปี 1998

[![](https://www.khaosod.co.th/wpapp/uploads/2024/11/3-17-696x360.jpg)](https://www.khaosod.co.th/wpapp/uploads/2024/11/3-17.jpg)

โดยเป็นหน้าแรกเริ่มต้นของ Internet Explorer และ Microsoft Edge และยังถูกรวมเข้ากับ Taskbar ใน Windows 10 และ Windows 11 ผ่าน News & Interests และ Widgets flyout ด้วยเหตุนี้ MSN ยังคงมีผู้เข้าชมหลายล้านคนต่อวัน

ในช่วงปี 2021 ไมโครซอฟต์มีการใช้ Microsoft Start ในฐานะของแหล่งรวบรวมข่าวสาร และบริการของไมโครซอฟต์บนหน้าแรกของเบราเซอร์ แต่ก็ไม่เคยเลิกใช้ MSN อย่างสมบูรณ์ หน้าแรกของ MSN.com ยังคงออนไลน์ แต่บทความและเนื้อหาจะเปลี่ยนเส้นทางไปยังเว็บไซต์ Microsoft Start