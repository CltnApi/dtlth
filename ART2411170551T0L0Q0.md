---
layout: post
code: "ART2411170551T0L0Q0"
origin_url: "https://www.khaosod.co.th/lifestyle/news_9508191"
image: "https://github.com/user-attachments/assets/85c90f1e-f670-4111-b3a3-d9a2d26d3149"
title: "สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช"
description: "  วัดในโคราชปั้นรูปฮิปโป “หมูเด้ง” พร้อมเหล่าฮีโร่ ติดรอบโบสถ์เก่าอายุกว่าร้อยปี เพื่อเป็นกุศโลบายดึงเด็กๆ และเยาวชนเข้าวัด"
category: "LIFESTYLE"
language: "th"
date: 2024-11-17T05:56:16.700Z
---

# สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช

[![สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช](https://www.khaosod.co.th/wpapp/uploads/2024/11/POK-SA.jpg "สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช")](https://www.khaosod.co.th/wpapp/uploads/2024/11/POK-SA.jpg)

วัดในโคราชปั้นรูปฮิปโป **“หมูเด้ง”** พร้อมเหล่าฮีโร่ ติดรอบโบสถ์เก่าอายุกว่าร้อยปี เพื่อเป็นกุศโลบายดึงเด็กๆ และเยาวชนเข้าวัด

![สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช](https://www.khaosod.co.th/wpapp/uploads/2024/11/04-7.jpg)

โบสถ์วัดคลองตะแบก บ้านคลองตะแบก ตำบลลาดบัวขาว อำเภอสีคิ้ว จังหวัดนครราชสีมา ขณะนี้กลายเป็นสถานที่ดึงดูดสายตาผู้คน ด้วยผลงานประติมากรรมซูเปอร์ฮีโร่ยอดนิยมของเด็กๆ และ **“หมูเด้ง”** ฮิปโปแคระสุดน่ารักที่กำลังเป็นกระแสดังไปทั่วโลก ทั้งหมดสร้างขึ้นโดยช่างปั้นฝีมือดีจากอำเภอสีคิ้ว สร้างสีสันแปลกตาให้ผู้พบเห็นที่มาเยือนวัด

ประติมากรรมจำนวน 14 ชิ้นนี้ ประกอบด้วยตัวการ์ตูนและซูเปอร์ฮีโร่ที่คุ้นเคย เช่น ไอรอนแมน แบตแมน ลูฟี่ เต่านินจา โกคู ไอ้มดแดง วูล์ฟเวอรีน กัปตันอเมริกา ยักษ์เขียวฮัลก์ และอุลตร้าแมน รวมถึงซูเปอร์เกิร์ลและซูเปอร์แมน

ที่น่าสนใจคือแต่ละตัวประดับด้วยลวดลายไทย เช่น บางตัวห้อยพระสมเด็จ สวมกางเกงนักมวย เพิ่มเอกลักษณ์ไทยเข้าไปในตัวละครต่างชาติได้อย่างลงตัว นอกจากนี้ บริเวณทางเข้าโบสถ์ยังมีเจ้าฮิปโปหมูเด้งแสนน่ารักยืนโพสท่าต้อนรับผู้มาเยือน

อาจารย์ปุณณ์และผลงาน



**นายปุณณธนชัย ม่วงประกาย** หรือ **“อาจารย์ปุณณ์”** ศิลปินผู้เชี่ยวชาญด้านจิตรกรรมประติมากรรมวัย 61 ปี เจ้าของผลงานทั้งหมดนี้ เล่าว่าตนเกิดและโตที่บ้านคลองตะแบก มีความผูกพันกับวัดนี้มาก เคยอุปสมบทที่วัดแห่งนี้ เมื่อโบสถ์เก่าอายุกว่า 105 ปี ต้องการบูรณะ จึงอาสาทำงานเพื่อบ้านเกิด โดยตั้งใจสร้างสรรค์ซูเปอร์ฮีโร่เพื่อดึงดูดเยาวชนรุ่นใหม่เข้าวัด เป็นกุศโลบายที่ผสมผสานความสนุกและเสน่ห์ของไทยไว้ในงานศิลปะรอบโบสถ์ ทั้งลายไทยบนเครื่องแต่งกาย และการแต่งเติมรายละเอียดอย่างประณีต ถือเป็นผลงานที่ผสมผสานวัฒนธรรมไทยกับสากลนิยมได้อย่างน่าสนใจ

![สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช](https://www.khaosod.co.th/wpapp/uploads/2024/11/05-6.jpg)

บริเวณรอบโบสถ์ยังมีสัตว์ป่าหิมพานต์ จำนวน 6 ตัว สัญลักษณ์แห่งโชคและความเป็นสิริมงคล บ่งบอกถึงความเป็นไทยที่ลึกซึ้ง อีกทั้งทีมงานยังช่วยซ่อมแซมภาพจิตรกรรมฝาผนังอายุกว่าร้อยปีด้วยวิธีการเขียนสดในสไตล์ดั้งเดิม ใช้เวลาซ่อมแซมกว่า 6 เดือนจะแล้วเสร็จ

![สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช](https://www.khaosod.co.th/wpapp/uploads/2024/11/02-10.jpg)

![สดจากเยาวชน - หมูเด้ง-ซูเปอร์ฮีโร่ โบสถ์เก่าวัดโคราช](https://www.khaosod.co.th/wpapp/uploads/2024/11/03-6.jpg)

**น้องๆ หนูๆ เยาวชน ชวนคุณพ่อคุณแม่ ผู้ปกครอง เดินทางมาเยี่ยมชมความงามของโบสถ์วัดคลองตะแบก พร้อมถ่ายรูปกับน้องหมูเด้งและเหล่าซูเปอร์ฮีโร่ขวัญใจได้ทุกวัน**

**ประสิทธิ์ ตั้งประเสริฐ**