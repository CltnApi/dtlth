---
layout: post
code: "ART2411260002U9W2BQ"
origin_url: "https://www.khaosod.co.th/breaking-news/news_9521109"
image: "https://github.com/user-attachments/assets/c82baef7-a734-4b31-851b-ff9d8a941524"
title: "กรมอุตุฯ ประกาศฉบับ2 เปิดชื่อจังหวัด ฝนตกหนัก อุณหภูมิลดฮวบ 5 องศา"
description: "กรมอุตุฯ ประกาศฉบับที่ 2 เตือน ฝนตกหนัก เปิดชื่อ 13 จังหวัด โดนเต็ม ๆ น้ำท่วมฉับพลัน น้ำป่าไหลหลาก เผย ไทยตอนบนอุณหภูมิลดฮวบ 5 องศา อากาศหนาวเย็น "
category: "HOT_NEWS"
language: "th"
date: 2024-11-26T00:26:34.466Z
---

# กรมอุตุฯ ประกาศฉบับ2 เปิดชื่อจังหวัด ฝนตกหนัก อุณหภูมิลดฮวบ 5 องศา

[![กรมอุตุฯ ประกาศฉบับ2 เปิดชื่อจังหวัด ฝนตกหนัก อุณหภูมิลดฮวบ 5 องศา](https://www.khaosod.co.th/wpapp/uploads/2024/11/Meteorological-Department-18.jpg "กรมอุตุฯ ประกาศฉบับ2 เปิดชื่อจังหวัด ฝนตกหนัก อุณหภูมิลดฮวบ 5 องศา")](https://www.khaosod.co.th/wpapp/uploads/2024/11/Meteorological-Department-18.jpg)

**กรมอุตุฯ ประกาศฉบับที่ 2 เตือน ฝนตกหนัก เปิดชื่อ 13 จังหวัด โดนเต็ม ๆ น้ำท่วมฉับพลัน น้ำป่าไหลหลาก เผย ไทยตอนบนอุณหภูมิลดฮวบ 5 องศา อากาศหนาวเย็น**

วันที่ 26 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง ฝนตกหนักบริเวณภาคใต้ คลื่นลมแรงบริเวณอ่าวไทยตอนล่าง และอากาศหนาวเย็นบริเวณประเทศไทยตอนบน ฉบับที่ 2 (309/2567) (มีผลกระทบตั้งแต่วันที่ 27-30 พฤศจิกายน 2567) ระบุว่า

บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงระลอกใหม่จากประเทศจีนจะแผ่ลงมาปกคลุมประเทศไทยตอนบนและทะเลจีนใต้ ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้จะมีกำลังแรงขึ้น ในขณะที่หย่อมความกดอากาศต่ำกำลังแรงบริเวณทะเลจีนใต้ตอนล่างมีแนวโน้มเคลื่อนผ่านอ่าวไทยตอนล่างและประเทศมาเลเซียลงสู่ทะเลอันดามันตอนล่าง

ขอให้ประชาชนบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ส่วนคลื่นลมบริเวณอ่าวไทยและทะเลอันดามันจะมีกำลังแรงขึ้น โดยอ่าวไทยตอนบนและทะเลอันดามันมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร ส่วนอ่าวไทยตอนล่างมีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร

ขอให้ชาวเรือควรเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งในช่วงวันดังกล่าวไว้ด้วย

สำหรับบริเวณประเทศไทยตอนบนจะมีอากาศเย็นถึงหนาวกับมีลมแรง โดยภาคเหนือและภาคตะวันออกเฉียงเหนือ อุณหภูมิจะลดลง 2-5 องศาเซลเซียส ส่วนภาคกลางรวมทั้งกรุงเทพมหานครและปริมณฑล และภาคตะวันออก อุณหภูมิจะลดลง 1-3 องศาเซลเซียส

ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรง

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 26 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 26 พฤศจิกายน พ.ศ. 2567 เวลา 17.00 น.

กรมอุตุฯ ประกาศฉบับที่ 2 เตือน ฝนตกหนัก เปิดชื่อ 13 จังหวัด โดนเต็ม ๆ น้ำท่วมฉับพลัน น้ำป่าไหลหลาก เผย ไทยตอนบนอุณหภูมิลดฮวบ 5 องศา อากาศหนาวเย็น