---
layout: post
code: "ART2411170802Q0CZDX"
origin_url: "https://www.matichon.co.th/politics/news_4903291"
image: "https://github.com/user-attachments/assets/190d7d1e-904f-420d-bac0-2adb63323817"
title: "กมธ. เชิญ ‘ปณท-กกต.’ ถก 20 พ.ย. ห่วงสวมสิทธิออกเสียงประชามติผ่านไปรษณีย์"
description: "กมธ.ประชามติ ห่วงประชามติผ่านไปรษณีย์ ปมการพิสูจน์ยืนยันตัวตนผู้มีสิทธิลงคะแนน"
category: "POLITICS"
language: "th"
date: 2024-11-17T08:17:30.716Z
---

# กมธ. เชิญ ‘ปณท-กกต.’ ถก 20 พ.ย. ห่วงสวมสิทธิออกเสียงประชามติผ่านไปรษณีย์

[![](https://www.matichon.co.th/wp-content/uploads/2024/11/728-227.jpg "728")](https://www.matichon.co.th/wp-content/uploads/2024/11/728-227.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**กมธ.ประชามติ ห่วงประชามติผ่านไปรษณีย์ ปมการพิสูจน์ยืนยันตัวตนผู้มีสิทธิลงคะแนน**

เมื่อวันที่ 17 พฤศจิกายน นายประยุทธ์ ศิริพานิชย์ ส.ส.บัญชีรายชื่อ พรรคเพื่อไทย (พท.) ในฐานะรองประธานคณะกรรมาธิการ (กมธ.) ร่วมกันเพื่อพิจารณาร่างพระราชบัญญัติ (พ.ร.บ.) ว่าด้วยการออกเสียงประชามติ กล่าวถึงการประชุมกมธ.วันที่ 20 พฤศจิกายนที่มีวาระเชิญบริษัท ไปรษณีย์ไทย จำกัด (ปณท) และคณะกรรมการการเลือกตั้ง (กกต.) มาให้ข้อมูลความเป็นไปได้การทำประชามติผ่านทางไปรษณีย์ว่า รูปแบบดังกล่าวเคยใช้ที่ประเทศอินโดนีเซีย แต่หากจะมาใช้กับประเทศไทยจะเป็นไปได้หรือไม่ เพราะต้องออกกฎหมายรองรับให้ลงคะแนนทางไปรษณีย์ได้ อีกทั้งยังไม่ทราบว่ากฎหมายประชามติจะแก้ไขเสร็จเมื่อใด

นายประยุทธ์ กล่าวต่อว่า สิ่งที่น่าเป็นห่วงคือ เรื่องการยืนยันตัวตนของผู้ลงคะแนนทางไปรษณีย์จะพิสูจน์ได้อย่างไรคือ ผู้มีสิทธิลงคะแนนตัวจริง ไม่ใช่ให้คนอื่นลงคะแนนแทน ซึ่งดูแล้วจะพิสูจน์ลำบาก แต่ต้องฟังข้อมูลจากบริษัท ไปรษณีย์ไทย จำกัด ก่อนว่าจะมีวิธีการอย่างไร

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)