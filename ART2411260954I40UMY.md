---
layout: post
code: "ART2411260954I40UMY"
origin_url: "https://www.khaosod.co.th/special-stories/news_9522129"
image: "https://github.com/user-attachments/assets/0c3ecd2b-d705-4561-8d99-328cf9e2b752"
title: "อินฟลูสาวเลิกใส่ 'ยกทรง' เพราะไม่ชอบซัก ผ่านไป 2 ปี พบความเปลี่ยนแปลงสุดอึ้ง"
description: "อินฟลูฯสาวเลิกใส่ 'ยกทรง' เพราะไม่ชอบซัก หันมาใช้แผ่นแปะแทน ผ่านไป 2 ปี พบความเปลี่ยนแปลงสุดอึ้ง ลั่น รู้งี้ทำตั้งนานแล้ว"
category: "SPECIAL_STORIES"
language: "th"
date: 2024-11-26T17:31:12.664Z
---

# อินฟลูสาวเลิกใส่ 'ยกทรง' เพราะไม่ชอบซัก ผ่านไป 2 ปี พบความเปลี่ยนแปลงสุดอึ้ง

[![อินฟลูสาวเลิกใส่ 'ยกทรง' เพราะไม่ชอบซัก ผ่านไป 2 ปี พบความเปลี่ยนแปลงสุดอึ้ง](https://www.khaosod.co.th/wpapp/uploads/2024/11/women-thing-02.jpg "อินฟลูสาวเลิกใส่ 'ยกทรง' เพราะไม่ชอบซัก ผ่านไป 2 ปี พบความเปลี่ยนแปลงสุดอึ้ง")](https://www.khaosod.co.th/wpapp/uploads/2024/11/women-thing-02.jpg)

**อินฟลูฯสาวเลิกใส่ ‘ยกทรง’ เพราะไม่ชอบซัก หันมาใช้แผ่นแปะแทน ผ่านไป 2 ปี พบความเปลี่ยนแปลงสุดอึ้ง ลั่น รู้งี้ทำตั้งนานแล้ว**

เมื่อวันที่ 26 พฤศจิกายน 2567 กลายเป็นไวรัลแชร์สนั่นโซเชียล เมื่อสื่อต่างประเทศรายงานเรื่องราวของหญิงสาวรายหนึ่งที่โด่งดังจากบทบาทยูทูบเบอร์ชื่อดัง **NanaQ** มีผู้ติดตามกว่า 1.34 แสนบัญชี

วิดีโอของ **NanaQ** มักถ่ายทอดชีวิตที่เรียบง่ายในแต่ละวัน เธอมักจะแชร์กิจกรรมที่ทำแต่ละวันและสิ่งที่เธอได้พบเจอกับแฟน ๆ อย่างสม่ำเสมอ

เมื่อเร็ว ๆ นี้เธอได้เผยแพร่โพสต์ที่เปิดเผยว่า เธอหยุดสวมชุดชั้นในมาเป็นเวลากว่า 2 ปีแล้ว และได้เปลี่ยนมาใช้แผ่นแปะแทน ซึ่งผลลัพธ์ที่เธอได้ก็ทำให้เธอประทับใจมาก ๆ เพราะเธอบอกว่า **“หน้าอกของเธอดูกลมและสวยขึ้น”**

ภาพประกอบ

**NanaQ** เล่าย้อนไปถึงเหตุผลว่า ทำไมเธอจึงตัดสินใจ เลิกใส่ยกทรง หรือ ชุดชั้นใน เธอให้คำตอบไว้ว่า **เหตุผลที่เธอเลิกใส่ชุดชั้นใน ก็เพราะว่าเธอขี้เกียจซัก**

ย้อนกลับไปสมัยมัธยมต้น เธอมักจะซักชุดชั้นในด้วยมือ เพราะเหตุผลด้านสุขอนามัย เธอมองว่า ชุดชั้นใน ไม่ควรซักด้วยเครื่อง ซึ่งปัญหาที่ตามมาก็คือ ในฤดูหนาว อากาศทั้งเย็นและชื้น ทำให้ชุดชั้นในแห้งยากและอับ

พอมองปัญหาที่เธอเจอ เธอจึงตัดสินใจว่า **_“ถ้าไม่อยากซัก ก็แค่ไม่ใส่มันซะเลย”_** เธอจึงเลิกสวมชุดชั้นในตั้งแต่นั้นมา แล้วเปลี่ยนมาใช้แผ่นแปะแทน

ภาพประกอบ

เธอเล่าอีกว่าในช่วง 2 ปีที่ผ่านมา เธอใช้แผ่นแปะแทนการสวมชุดชั้นในแทบจะตลอดเวลา เว้นแค่ตอนออกกำลังกายเท่านั้นที่ใส่สปอร์ตบรา ผลลัพธ์ที่เธอได้รับคือ หน้าอกดูเป็นทรงมากขึ้น ดูกลมและสวยขึ้น แถมยังกระชับขึ้นอีกต่างหาก

หลังจากโพสต์ดังกล่าวของเธอเผยแพร่ออกไป ก็สร้างเสียงวิพากษ์วิจารณ์ในโลกโซเชียลอย่างดุเดือด มีทั้งคอมเมนต์ที่เห็นด้วย และไม่เห็นด้วย

ทั้งนี้ไม่สามารถสรุปผลได้ว่าการไม่สวมใส่ยกทรงจะสามารถช่วยทำให้หน้าอกดูดีและกระชับขึ้น ซึ่งผลลัพธ์ดังกล่าวอาจขึ้นอยู่กับตัวบุคคลและปัจจัยด้านอื่น ๆ ในการใช้ใช้วิต



ที่มา : [ettoday](https://star.ettoday.net/news/2861864)