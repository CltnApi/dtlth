---
layout: post
code: "ART241123071283M7VX"
origin_url: "https://www.khaosod.co.th/sports/news_9518113"
image: "https://github.com/user-attachments/assets/2016b467-55c1-48f1-942d-4ca688cb2ca7"
title: "แมนฯ ซิตี้ ปะทะ สเปอร์ส บิ๊กแมตช์ พรีเมียร์ลีก - เช็กช่องทาง ถ่ายทอดสด"
description: "คืนนี้มีโปรแกรมฟุตบอลลีกยุโรปแข่งขันกันแบบคึกคัก แมนเชสเตอร์ ซิตี้ ที่ช่วงหลังฟอร์มตกไปมาก จะเจอกับท็อตแนม ฮอตสเปอร์ ทางด้านอาร์เซนอลต้องปะทะทีมผลงานดีอย่างน็อตติงแฮม ฟอเรสต์ ทีมไหนจะเก็บ 3 คะแนนเข้ากระเป๋าได้บ้าง มารอดูกัน"
category: "SPORTS"
language: "th"
date: 2024-11-23T07:37:52.897Z
---

# แมนฯ ซิตี้ ปะทะ สเปอร์ส บิ๊กแมตช์ พรีเมียร์ลีก - เช็กช่องทาง ถ่ายทอดสด

[![แมนฯ ซิตี้ ปะทะ สเปอร์ส บิ๊กแมตช์ พรีเมียร์ลีก - เช็กช่องทาง ถ่ายทอดสด](https://www.khaosod.co.th/wpapp/uploads/2024/11/haaland-son-754.jpg "แมนฯ ซิตี้ ปะทะ สเปอร์ส บิ๊กแมตช์ พรีเมียร์ลีก - เช็กช่องทาง ถ่ายทอดสด")](https://www.khaosod.co.th/wpapp/uploads/2024/11/haaland-son-754.jpg)

**คืนนี้มีโปรแกรมฟุตบอลลีกยุโรปแข่งขันกันแบบคึกคัก แมนเชสเตอร์ ซิตี้ ที่ช่วงหลังฟอร์มตกไปมาก จะเจอกับท็อตแนม ฮอตสเปอร์ ทางด้านอาร์เซนอลต้องปะทะทีมผลงานดีอย่างน็อตติงแฮม ฟอเรสต์ ทีมไหนจะเก็บ 3 คะแนนเข้ากระเป๋าได้บ้าง มารอดูกัน**

**ฟุตบอลพรีเมียร์ลีก อังกฤษ**  
**เลสเตอร์ ซิตี้-เชลซี** คู่นี้แข่งขันเวลา 19.30 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 เลสเตอร์ ซิตี้ ศักยภาพยังเป็นรองเชลซีอย่างเห็นได้ชัด ทีมเยือนน่าบุกชนะ

**อาร์เซนอล-น็อตติงแฮม ฟอเรสต์** คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 แม้อันดับจะอยู่หัวตารางทั้งคู่ แต่ความแข็งแกร่งของขุมกำลังนั้นอาร์เซนอลเหนือกว่าน็อตติงแฮม ฟอเรสต์ เชื่อว่าเจ้าบ้านน่าได้เฮ

**บอร์นมัธ-ไบรตัน** คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 3 บอร์นมัธเล่นในบ้านได้น่ากลัว แม้จะเจอไบรตันที่แข็งแกร่งไม่น้อย แต่วัดกันแล้วยังเชื่อว่าเจ้าถิ่นน่าเบียดชนะไหว

**แอสตัน วิลลา-คริสตัล พาเลซ** คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 4 ชั่วโมงนี้เรียกได้ว่าห่างชั้นกันแบบชัดเจน แอสตัน วิลลา ไม่น่าพลาด 3 คะแนน

**ฟูแลม-วูล์ฟแฮมป์ตัน วันเดอเรอร์ส** คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 5 ฟูแลมฟอร์มดีกว่าวูล์ฟแฮมป์ตัน วันเดอเรอร์ส เจ้าบ้านน่าชนะ

**เอฟเวอร์ตัน-เบรนต์ฟอร์ด** คู่นี้แข่งขันเวลา 22.00 น. ถ่ายทอดสดช่องทรูสปอร์ต 2 เอฟเวอร์ตันฟอร์มยังไร้ความแน่นอนก็จริง แต่คู่แข่งอย่างเบรนต์ฟอร์ดไม่ค่อยถนัดการเล่นนอกบ้าน เจ้าถิ่นมีลุ้นเบียดชนะไหว

**แมนเชสเตอร์ ซิตี้-ท็อตแนม ฮอตสเปอร์** คู่นี้แข่งขันเวลา 00.30 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 “เรือใบสีฟ้า”แมนเชสเตอร์ ซิตี้ เปิดสนามเอติฮัด สเตเดียม รับการมาเยือนของ “ไก่เดือยทอง”ท็อตแนม ฮอตสเปอร์

ทั้งคู่ลงสนามไปแล้ว 11 นัดเท่ากัน แมนฯ ซิตี้ชนะ 7 เสมอ 2 แพ้ 2 เก็บไป 23 คะแนน ยึดรองจ่าฝูง ส่วนสเปอร์ชนะ 5 เสมอ 1 แพ้ 5 มีอยู่ 16 คะแนน ยึดอันดับ 10

เกมนี้คาดว่าเจ้าบ้านจะส่ง เออร์ลิง ฮาลันด์, แบร์นาร์โด ซิลวา, เควิน เดอ บรอยน์ ลงตัวจริง ขณะที่ทีมเยือนคงนำโดย โดมินิก โซลันกี, เบรนแนน จอห์นสัน, ซน ฮึง-มิน

แมนฯ ซิตี้ช่วงหลังฟอร์มไม่ดี แต่การพักเบรกทีมชาติไปน่าจะช่วยให้นักเตะฟื้นฟูสภาพจิตใจขึ้นมาได้ เชื่อว่าเจ้าบ้านน่าเป็นฝ่ายคว้าชัย

**ฟุตบอลบุนเดสลีกา เยอรมนี**  
**ไบเออร์ เลเวอร์คูเซน-ไฮเดนไฮม์** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 1 ไบเออร์ เลเวอร์คูเซน ช่วงหลังฟอร์มค่อนข้างฝืด แต่ด้วยศักยภาพที่เหนือกว่าไฮเดนไฮม์ ยังเชื่อว่าเจ้าบ้านน่าชนะได้

**โบรุสเซีย ดอร์ตมุนด์-ไฟรบวร์ก** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 4 โบรุสเซีย ดอร์ตมุนด์ เป็นทีมที่แกร่งในบ้าน มองแล้วไฟรบวร์กเจองานหินแน่ เจ้าบ้านคงเป็นฝ่ายชนะ

**ฮอฟเฟนไฮม์-ไลป์ซิก** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 5 ฮอฟเฟนไฮม์ฟอร์มย่ำแย่ ต้องมาเจอไลป์ซิกที่กำลังไล่ตามจ่าฝูง ทีมเยือนน่าบุกชนะ

**สตุตการ์ต-โบคุม** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 6 สตุตการ์ตฟอร์มยังไร้ความแน่นอนก็จริง แต่ด้วยศักยภาพที่เหนือกว่าโบคุม ยังเชื่อว่าเจ้าบ้านจะไม่พลาดชัย

**โวล์ฟสบวร์ก-อูนิโอน เบอร์ลิน** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 7 โวล์ฟสบวร์กช่วงหลังฟอร์มกระเตื้องขึ้นมาบ้าง ทางด้านอูนิโอน เบอร์ลิน หวังผลเกมนอกบ้านไม่ค่อยได้ เจ้าถิ่นน่าเบียดชนะ

**ไอน์ทรักต์ แฟรงก์เฟิร์ต-แวร์เดอร์ เบรเมน** คู่นี้แข่งขันเวลา 00.30 น. ถ่ายทอดสดช่องบีอิน สปอร์ตส์ 1 ตอนนี้ฟอร์มของไอน์ทรักต์ แฟรงก์เฟิร์ต ดูดีกว่าแวร์เดอร์ เบรเมน เจ้าบ้านน่าชนะได้

**ฟุตบอลเซเรีย อา อิตาลี**  
**เวโรนา-อินเตอร์ มิลาน** คู่นี้แข่งขันเวลา 21.00 น. เวโรนาศักยภาพด้อยกว่าอินเตอร์ มิลาน อยู่หลายขุม ทีมเยือนน่าบุกชนะ

**เอซี มิลาน-ยูเวนตุส** คู่นี้แข่งขันเวลา 00.00 น. เอซี มิลาน เป็นทีมที่เล่นในบ้านได้ดี มองแล้วยูเวนตุสคงเจองานยาก เจ้าถิ่นลุ้นเบียดชนะไหว

**ปาร์มา-อตาลันตา** คู่นี้แข่งขันเวลา 02.45 น. ปาร์มาต้องเจอทีมแกร่งอย่างอตาลันตา ทีมเยือนมีโอกาสชนะสูงกว่า

**ฟุตบอลลา ลีกา สเปน**  
**บาเลนเซีย-เรอัล เบติส** คู่นี้แข่งขันเวลา 20.00 น. ถ่ายทอดสดช่องบีอิน สปอร์ตส์ 3 บาเลนเซียตอนนี้สภาพแย่มาก มองแล้วเรอัล เบติส หวังถึงบุกชนะได้เลย

**แอตเลติโก มาดริด-เดปอร์ติโบ อลาเบส** คู่นี้แข่งขันเวลา 22.15 น. ถ่ายทอดสดช่องบีอิน สปอร์ตส์ 3 แอตเลติโก มาดริด ศักยภาพเหนือกว่าเดปอร์ติโบ อลาเบส เจ้าบ้านคงไม่พลาด 3 แต้ม

**จิโรนา-เอสปันยอล** คู่นี้แข่งขันเวลา 00.30 น. ถ่ายทอดสดช่องบีอิน สปอร์ตส์ 3 จิโรนาฟอร์มดีกว่าเอสปันยอลอย่างเห็นได้ชัด เจ้าบ้านน่าชนะ

**ลาส ปัลมาส-มายอร์กา** คู่นี้แข่งขันเวลา 00.30 น. ถ่ายทอดสดช่องบีอิน สปอร์ตส์ 4 และทรู พรีเมียร์ ฟุตบอล 4 ลาส ปัลมาส ช่วงหลังผลงานดี ขณะที่มายอร์กาดูจะออกอาการแผ่ว เจ้าถิ่นน่าได้เฮ

**เซลตา บีโก-บาร์เซโลนา** คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 3 เซลตา บีโก เป็นรองบาร์เซโลนาอยู่หลายขุม ทีมเยือนน่าบุกชนะได้