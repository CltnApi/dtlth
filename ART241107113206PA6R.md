---
layout: post
code: "ART241107113206PA6R"
origin_url: "https://www.khaosod.co.th/entertainment/drama/news_9495160"
image: "https://github.com/user-attachments/assets/73c2b536-121e-421b-9610-67b0ff24415d"
title: "ช่อง 3 เปิดผังเดือน พฤศจิกายน จัดเต็มละคร - ซีรีส์ ส่งต่อความสนุกแบบครบรส"
description: "ช่อง 3 เปิดผังเดือน พฤศจิกายน จัดเต็มทั้งละครที่ใครหลายๆ คนคิดถึง รายการใหม่ ซีรีส์ดัง ส่งต่อความสนุก มอบให้แฟนๆ แบบครบรส"
category: "ENTERTAINMENT"
language: "th"
date: 2024-11-07T11:36:22.991Z
---

# ช่อง 3 เปิดผังเดือน พฤศจิกายน จัดเต็มละคร - ซีรีส์ ส่งต่อความสนุกแบบครบรส

[![ช่อง 3 เปิดผังเดือน พฤศจิกายน จัดเต็มละคร - ซีรีส์ ส่งต่อความสนุกแบบครบรส](https://www.khaosod.co.th/wpapp/uploads/2024/11/ปกขาว4คำ-เส้น-8.jpg "ช่อง 3 เปิดผังเดือน พฤศจิกายน จัดเต็มละคร - ซีรีส์ ส่งต่อความสนุกแบบครบรส")](https://www.khaosod.co.th/wpapp/uploads/2024/11/ปกขาว4คำ-เส้น-8.jpg)

**ช่อง 3 เปิดผังเดือน พฤศจิกายน จัดเต็มทั้งละครที่ใครหลายๆ คนคิดถึง รายการใหม่ ซีรีส์ดัง ส่งต่อความสนุก มอบให้แฟนๆ แบบครบรส**

![](https://www.khaosod.co.th/wpapp/uploads/2024/11/1.มือปราบกระทะรั่ว-538x696.jpg)

**เริ่มต้นด้วยละครบู๊แอ๊กชั่นสุดฮาเบาสมอง** “มือปราบกระทะรั่ว” นำทัพความสนุกโดยพระเอกอารมณ์ดี เต๋อ ฉันทวิชช์ ประกบนางเอกสาว เต้ย จรินทร์พร เตรียมออกอากาศเร็วๆ นี้

![](https://www.khaosod.co.th/wpapp/uploads/2024/11/2.ซ่านเสน่หา-492x696.jpg)

**ตามมาด้วย** “ซ่านเสน่หา” ละครที่ตีแผ่ชีวิตให้เห็นถึง รักที่แผ่ซ่าน นำพาทุกชีวิตให้เกี่ยวโยงกันด้วยคำว่า เสน่หา นำแสดงโดย มิ้นต์ ชาลิดา เต้ย พงศกร และ มาวิน ทวีผล ออกอากาศทุกวันศุกร์ เวลา 20.30 น. และวันเสาร์ – อาทิตย์ เวลา 20.25 น.

![](https://www.khaosod.co.th/wpapp/uploads/2024/11/3.สามีตีตรา-556x696.jpg)

ADVERTISEMENT

**ต่อด้วยละครฮิตอย่าง** “สามีตีตรา” ที่สร้างชื่อให้กับ 2 ตัวละคร กะรัต – สายน้ำผึ้ง เป็นที่รู้จักไปทั่วบ้านทั่วเมือง นำแสดงโดย พลอย เฌอมาลย์ , โป๊ป ธนวรรธน์ และ จุ๋ย วรัทยา ออกอากาศทุกวันเสาร์ – อาทิตย์ เวลา 09.00 น. เริ่มตอนแรกวันอาทิตย์ที่ 10 พฤศจิกายนนี้

![](https://www.khaosod.co.th/wpapp/uploads/2024/11/4.แค้นรักสลับชะตา-492x696.jpg)

**ทางด้านละครยามบ่ายพบกับ** “แค้นรักสลับชะตา” ละครกระแสดัง ปังเป็นพลุแตก! ฝีมือการแสดงของ อาเล็ก ธีรเดช , น้ำตาล พิจักขณา, กระทิง ขุนณรงค์ และ บัว นลินทิพย์ ออกอากาศทุกวันจันทร์ – ศุกร์ เวลา 14.55 น. เริ่มตอนแรกวันจันทร์ที่ 11 พฤศจิกายน

![](https://www.khaosod.co.th/wpapp/uploads/2024/11/5.สร้อยสะบันงา-499x696.jpg)

**ฟากละครเย็นห้ามพลาด!!** กับละครพีเรียด แนวโรแมนติกดราม่าเรื่อง “สร้อยสะบันงา” ที่ความอยุติธรรมในสมัยหลังเปลี่ยนแปลงการปกครอง ทำให้ครอบครัวของ สร้อยสะบันงา หรือ งาม ต้องตกอยู่ในความลำบาก เธอจึงลุกขึ้นมาทวงความเป็นธรรม นำแสดงโดย นาย ณภัทร และ ใบเฟิร์น พิมพ์ชนก ออกอากาศทุกวันจันทร์ – ศุกร์ เวลา 19.00 น. เริ่มตอนแรกวันจันทร์ที่ 25 พฤศจิกายนนี้

![](https://www.khaosod.co.th/wpapp/uploads/2024/11/6.ตุ้มโฮม-492x696.jpg)

**เปิดตัวรายการใหม่กับวาไรตี้ภาษาอีสาน** ตุ้มโฮม โดย กิตติ สิงหาปัด ผู้ประกาศข่าวคนดังปรับโหมดมารับหน้าที่พิธีกรลูกอีสานแบบเต็มตัว เตรียมม่วนจอย รู้ลึกรู้จริงกันให้คึกคัก ไปกับเรื่องราวมนต์เสน่ห์ของคนอีสาน ที่พร้อมผลักดันให้กลายเป็นซอฟต์พาวเวอร์ ทุกวันจันทร์ – ศุกร์ เวลา 17.30 น.

![](https://www.khaosod.co.th/wpapp/uploads/2024/11/7.ตำรับรักราชวงศ์หมิง-464x696.jpg)

**ปิดท้ายด้วยทัพซีรีส์ต่างประเทศที่เตรียมลงจอให้รับชม 2 เรื่อง 2 รส** อย่าง “ตำรับรัก ราชวงศ์หมิง” เรื่องราวของแม่ครัวคนใหม่แห่งวังหลวง นำแสดงโดย อู๋จิ่นเหยียน ที่มาตกหลุมรักองค์ชายสุดหล่อ

![](https://www.khaosod.co.th/wpapp/uploads/2024/11/8.ไขรหัสลับล่าปมปริศนา-491x696.jpg)

**ซึ่งรับบทโดย** สวีข่าย เตรียมฟินไปกับความน่ารักของทั้งสองได้ทุกวันจันทร์ เวลาเที่ยงคืน และวันอังคาร – พุธ เวลา 22.30 น. ใครที่ชื่นชอบการไขปริศนา ตามล่าฆาตกร ห้ามพลาดซีรีส์สืบสวนชื่อดัง “ไขรหัสลับ ล่าปมปริศนา” นำทัพโดยนักแสดงชื่อดังระดับแถวหน้าของเกาหลี จีชางอุค ประกบคู่นางเอกสาว พัคมินยอง ออกอากาศทุกวันจันทร์ – อังคาร เวลา 00.45 น. วันพุธ เวลาเที่ยงคืน วันพฤหัสบดี เวลา 23.30 น. วันศุกร์ เวลา 00.30 น. และวันเสาร์ เวลา 01.30 น.

ความบันเทิงครบรสแบบจัดเต็มขนาดนี้ ห้ามพลาดกับทุกความสนุกตลอดเดือน พฤศจิกายน อย่าลืม “ดูทีวีกด 33 ดูมือถือกด 3Plus”