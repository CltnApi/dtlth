---
layout: post
code: "ART2411120856C9GGOX"
origin_url: "https://www.khaosod.co.th/special-stories/news_9501772"
image: "https://github.com/user-attachments/assets/1d6f57a9-a5a2-4c5e-bb46-0fbffd2b6199"
title: "\"หมอฟรัง\" ทดลองดื่ม 'เหล้า เบียร์ ไวน์ โซจู' ดื่มอันไหนน้ำตาลขึ้นมากกว่ากัน"
description: "\"หมอฟรัง\" ทดลองดื่ม 'เหล้า เบียร์ ไวน์ โซจู' เช็กผลลัพธ์ ดื่มอันไหนน้ำตาลขึ้นมากกว่ากัน และน้ำตาลขึ้นสูงเท่าไหร่ วิเคราะห์ต้นตอเหตุผล แนะสายดื่มควรรู้"
category: "SPECIAL_STORIES"
language: "th"
date: 2024-11-12T09:01:58.767Z
---

# "หมอฟรัง" ทดลองดื่ม 'เหล้า เบียร์ ไวน์ โซจู' ดื่มอันไหนน้ำตาลขึ้นมากกว่ากัน

[!["หมอฟรัง" ทดลองดื่ม 'เหล้า เบียร์ ไวน์ โซจู' ดื่มอันไหนน้ำตาลขึ้นมากกว่ากัน](https://www.khaosod.co.th/wpapp/uploads/2024/11/frang-02.jpg ""หมอฟรัง" ทดลองดื่ม 'เหล้า เบียร์ ไวน์ โซจู' ดื่มอันไหนน้ำตาลขึ้นมากกว่ากัน")](https://www.khaosod.co.th/wpapp/uploads/2024/11/frang-02.jpg)

**“หมอฟรัง” ทดลองดื่ม ‘เหล้า เบียร์ ไวน์ โซจู’ เช็กผลลัพธ์ ดื่มอันไหนน้ำตาลขึ้นมากกว่ากัน และน้ำตาลขึ้นสูงเท่าไหร่ วิเคราะห์ต้นตอเหตุผล แนะสายดื่มควรรู้**

เมื่อวันที่ 12 พฤศจิกายน 2567 สายดื่ม สายปาร์ตี้เช็กด่วน **“หมอฟรัง”** หรือ **“แพทย์หญิง นรีกุล เกตุประภากร”** ที่หลายคนมักคุ้นเคยในบทบาทนักแสดง ออกมาทำคลิปวิดีโอ ทดลองดื่ม ‘เหล้า เบียร์ ไวน์ โซจู’ เพื่อเช็กผลลัพธ์ว่า **ดื่มเครื่องดื่มอะไรน้ำตาลขึ้นมากกว่ากัน** และน้ำตาลขึ้นสูงกว่ากันเท่าไหร่ พร้อมวิเคราะห์ต้นตอเหตุผล

โดย **“หมอฟรัง”** ทดลองดื่ม ‘เหล้า เบียร์ ไวน์ โซจู’ ในปริมาณ 1 ดริ๊งก์มาตรฐาน คือ ปริมาณแอลกอฮอล์ประมาณ 10 มิลลิลิตร ซึ่งจะมีการวัดน้ำตาลแรกเริ่มก่อนดื่ม และวัดน้ำตาลหลังจากดื่มประมาณ 30 นาที

**ค่าน้ำตาลแรกเริ่ม :** 99

**ค่าน้ำตาลหลังจากดื่มเหล้า 30 นาที :** 102 (เพิ่มขึ้นมา +3)

ภาพประกอบ

**ค่าน้ำตาลแรกเริ่ม :** 102

**ค่าน้ำตาลหลังจากดื่มไวน์ 30 นาที :** 102 (คงที่)

ภาพประกอบ

**ค่าน้ำตาลแรกเริ่ม :** 106

**ค่าน้ำตาลหลังจากดื่มเบียร์ 30 นาที :** 103

ภาพประกอบ

**ค่าน้ำตาลแรกเริ่ม :** 103

**ค่าน้ำตาลหลังจากดื่มโซจู 30 นาที :** 147 (เพิ่มขึ้นมา +44)

ภาพประกอบ

จากคลิปวิดีโอของ **“หมอฟรัง”** จะเห็นได้ว่า หากเปรียบเทียบค่าน้ำตาลแรกเริ่ม และค่าน้ำตาลหลังจากดื่มเครื่องดื่มที่มีแอลกอฮอล์ 30 นาที ทั้ง 4 ชนิดแล้ว ผลลัพธ์ คือ **หลังดื่ม โซจู มีค่าน้ำตาลเพิ่มขึ้นมากที่สุด**

อย่างไรก็ดี **“หมอฟรัง”** สรุปท้ายคลิปว่า ผลลัพธ์ที่ออกมาเธอค่อนข้างประหลาดใจเลยทีเดียว พร้อมย้ำว่า **นี่คือการทดลองของเธอคนเดียว และทดลองเพียงรอบเดียว** ผลที่ออกมาอาจไม่เป๊ะ และมาสามารถเป็นบทสรุปได้

โดย **“หมอฟรัง”** อธิบายเพิ่มเติมว่า _“แอลกอฮอล์ไปยับยั้งการผลิตน้ำตาลจากตับด้วย เพราะฉะนั้นอาจจะทำให้ค่าน้ำตาลดูต่ำ แต่ไม่ได้แปลว่าดีนะ”_

_“ส่วนเบียร์ค่อนข้างประหลาดใจ เพราะเบียร์เกิดจากการหมักข้าว ซึ่งจริง ๆ ก็อาจจะมีคาร์โบไฮเดต แต่พอมีแอลกอฮอล์ มันเลยอาจจะไปกดการผลิตน้ำตาล”_

ทั้งนี้ _“แค่ค่าน้ำตาลคงที่ ก็ไม่ได้แปลว่ามันจะดีเสมอไป อาจจะต้องดูบริบทอื่น ๆ ด้วย”_

ภาพประกอบ

คอมเมนต์บางส่วนจากโลกโซเชียล

