---
layout: post
code: "ART2411140922I6LL0C"
origin_url: "https://www.khaosod.co.th/sports/news_9505552"
image: "https://github.com/user-attachments/assets/a5ca82fd-45e7-4ce8-883f-d061416697fe"
title: "ผลงานเข้าตา รุด ฟาน นิสเทลรอย ส่อได้งานใหม่ทันทีหลังเพิ่งแยกทาง แมนยู"
description: "รุด ฟาน นิสเทลรอย อดีตโค้ช แมนเชสเตอร์ ยูไนเต็ด กำลังพิจารณาในการรับงานคุมทัพ เบิร์นลีย์ แทนที่ สก็อตต์ ปาร์กเกอร์ ซึ่งพาสโมสรทำผลงานได้น่าผิดหวัง"
category: "SPORTS"
language: "th"
date: 2024-11-14T09:30:56.883Z
---

# ผลงานเข้าตา รุด ฟาน นิสเทลรอย ส่อได้งานใหม่ทันทีหลังเพิ่งแยกทาง แมนยู

[![ผลงานเข้าตา รุด ฟาน นิสเทลรอย ส่อได้งานใหม่ทันทีหลังเพิ่งแยกทาง แมนยู](https://www.khaosod.co.th/wpapp/uploads/2024/11/ruud-burnley-74333.jpg "ผลงานเข้าตา รุด ฟาน นิสเทลรอย ส่อได้งานใหม่ทันทีหลังเพิ่งแยกทาง แมนยู")](https://www.khaosod.co.th/wpapp/uploads/2024/11/ruud-burnley-74333.jpg)

**รุด ฟาน นิสเทลรอย อดีตโค้ช แมนเชสเตอร์ ยูไนเต็ด กำลังพิจารณาในการรับงานคุมทัพ เบิร์นลีย์ แทนที่ สก็อตต์ ปาร์กเกอร์ ซึ่งพาสโมสรทำผลงานไม่น่าพอใจนักในช่วงหลัง**

โดย ฟาน นิสเทลรอย เพิ่งแยกทางกับ แมนฯ ยูไนเต็ด ไปเมื่อช่วงต้นสัปดาห์ที่ผ่านมา หลังเจ้าตัวกลับมาทำงานกับอดีตต้นสังกัดในฐานะผู้ช่วยโค้ชของ อีริก เทน ฮาก พร้อมได้ขึ้นเป็นกุนซือขัดตาทัพของ “ปีศาจแดง” จำนวน 4 เกมซึ่งเจ้าตัวก็าทีมไร้พ่ายจากสถิติชนะ 3 และเสมอ 1 นัดทุกรายการ

Soccer Football – Carabao Cup – Round of 16 – Manchester United v Leicester City – Old Trafford, Manchester, Britain – October 30, 2024 Manchester United interim manager Ruud van Nistelrooy applauds the fans before the match REUTERS/Peter Powell EDITORIAL USE ONLY.



สาเหตุหลักที่โค้ชวัย 48 ปีรายนี้ไม่ได้อยู่กับ แมนฯ ยูไนเต็ด ต่อมาจากการที่เจ้าตัวไม่ได้รับเลือกจาก รูเบน อโมริม เฮดโค้ชคนใหม่ให้เป็นหนึ่งในทีมงาน

อย่างไรก็ตามล่าสุด “เดอะ ซัน” รายงานว่า ฟาน นิสเทลรอย ส่อได้งานใหม่ทันทีหลัง เบิร์นลีย์ ซึ่งเคยยื่นข้อเสนอให้ไปคุมทัพแล้วหนึ่งครั้งเมื่อช่วงซัมเมอร์ที่ผ่านมาให้ความสนใจเจ้าตัวอีกครั้ง

สาเหตุที่ เบิร์นลีย์ แสดงความสนใจ ฟาน นิสเทลรอย ไปทำหน้าที่ผู้จัดการทีมคนใหม่เนื่องจาก สกอตต ปาร์กเกอร์ กุนซือคนปัจจุบันพา “เดอะ คลาเร็ตส์” โชว์ฟอร์มได้ไม่ดีนักในช่วงหลังจนหล่นไปอยู่อันดับ 4 ของตารางแชมเปียนชิพ อังกฤษ