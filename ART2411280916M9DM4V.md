---
layout: post
code: "ART2411280916M9DM4V"
origin_url: "https://www.khaosod.co.th/special-stories/news_9525503"
image: "https://github.com/user-attachments/assets/21e63908-51b2-447d-b1dd-1481672cb490"
title: "\"แบมแบม\" โพสต์ขอโทษ หลังตอบเรื่องช่อง แล้วคนอื่นถูกโยง"
description: "\"แบมแบม\" โพสต์ขอโทษทุกฝ่ายที่ได้รับผลกระทบ หลังตอบเรื่องช่อง รายการ แบมจิบ แล้วคนอื่นถูกโยง ไม่ได้อยากทำให้ใครได้รับผลกระทบ"
category: "SPECIAL_STORIES"
language: "th"
date: 2024-11-28T10:00:50.821Z
---

# "แบมแบม" โพสต์ขอโทษ หลังตอบเรื่องช่อง แล้วคนอื่นถูกโยง

[!["แบมแบม" โพสต์ขอโทษ หลังตอบเรื่องช่อง แล้วคนอื่นถูกโยง](https://www.khaosod.co.th/wpapp/uploads/2024/11/bambam-post-2.jpg ""แบมแบม" โพสต์ขอโทษ หลังตอบเรื่องช่อง แล้วคนอื่นถูกโยง")](https://www.khaosod.co.th/wpapp/uploads/2024/11/bambam-post-2.jpg)

**“แบมแบม” โพสต์ขอโทษทุกฝ่ายที่ได้รับผลกระทบ หลังตอบเรื่องช่อง รายการ แบมจิบ แล้วคนอื่นถูกโยง ไม่ได้อยากทำให้ใครได้รับผลกระทบ**

จากกรณีที่ แฟนคลับคนหนึ่งได้โพสต์ ว่า “เคสรายการวิทยุ คล้ายเคสแบมจิบเลย ศลปเราสร้างมากับมือ ทุดยอดฟอล ทุกเอนเกจ สุดท้ายมันถูกส่งต่อไปในมือคนอื่น

แค่ไม่เข้าใจว่าทำไมไม่สร้างใหม่อะ หรือมันเป็นโมเดลธุรกิจบันเทิงยุคใหม่เหรอ ก็อาจใช่ก็ได้นะ แต่เผอิญมันเป็นธุรกิจที่เล่นกะใจแฟนคลับอยู่นะ” จากนั้น แบมแบม ก็ได้มาตอบแฟนคลับคนนี้ว่า

[![](https://www.khaosod.co.th/wpapp/uploads/2024/11/capture-20241127-173018-1.jpg)](https://www.khaosod.co.th/wpapp/uploads/2024/11/capture-20241127-173018-1.jpg)

**_“entertainment ส่วนมาก ไม่มี loyalty ครับ ตอนจีบ ก็จีบ และ ทำทุกอย่างเพื่อ ให้ได้ใจเรา จนเราให้ทุกอย่าง_**

**_ผมถึงเวลาที่ขอพักสักครู่ เพื่อสภาพร่างกายจิตใจ เค้าดันรอ ไม่ไหวครับ เพราะเค้าต้อง ทำทุกวิธีที่เค้าจะได้เงิน แคร์เงิน แต่ไม่แคร์ loyalty ผมเลยปล่อยช่องครับ นี้ละครับ entertainment world”_**

แบมแบม และ นัตตี้ ก่อนเดบิวต์

ทำให้แฟนๆต่างตกใจกับความจริงที่ได้รับรู้จากปากเจ้าตัว เข้ามาแสดงความคิดเห็นกันยกใหญ่ ทั้งฝั่งแฟนคลับ แบมแบม และแฟนคลับ นัตตี้ ต่างก็เห็นใจ แบมแบม ที่ต้องเจอเหตุการณ์แบบนี้

จากนั้นโพสต์นี้ก็ถูกลบออกไป ก่อนที่วันนี้ (28 พ.ย.) แบมแบม จะมาโพสต์ บอกว่า _“ผมไม่ได้เขียนข้อความนี้ด้วยความตั้งใจที่จะสร้างความเสียหายให้ใคร แต่ต้องการชี้ให้เห็นถึงธุรกิจในอุตสาหกรรมและเรื่องค่าลิขสิทธิ์ในปัจจุบัน_

[![](https://www.khaosod.co.th/wpapp/uploads/2024/11/clipboard4-horz-2-696x504.jpg)](https://www.khaosod.co.th/wpapp/uploads/2024/11/clipboard4-horz-2.jpg)

_แต่ดูเหมือนว่า มันถูกตีความว่าเป็นการวิพากษ์วิจารณ์ใครบางคนโดยไม่ได้ตั้งใจ แม้ว่าผมไม่ได้ต้องการสร้างความเสียหายให้ใคร_

_แต่ผมต้องขอโทษที่คำพูดของผมอาจสร้างความเสียหาย โดยเฉพาะอย่างยิ่งกับน้องนัตตี้_ _ผมไม่ได้ต้องการสร้างความเสียหายให้เธอเลย__ในฐานะน้องสาวที่มาจากบ้านเกิดเดียวกัน ผมเป็นหนึ่งในผู้ที่สนับสนุนเธอมากที่สุด_

_ผมขอโทษอย่างจริงใจต่อทุกคนที่ได้รับผลกระทบจากคำพูดของผม และหวังว่าจะไม่มีใครต้องเสียความรู้สึกอีกต่อไป”_

แบมแบม – นัตตี้