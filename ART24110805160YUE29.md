---
layout: post
code: "ART24110805160YUE29"
origin_url: "https://www.khaosod.co.th/entertainment/news_9495899"
image: "https://github.com/user-attachments/assets/87f2ac02-e1ae-4e80-b39a-cb59efb4a93b"
title: "ทัวร์ลง! 'ณวัฒน์' งัดหลักฐาน จ้างงาน 'กามิน' 1 ล้าน ชาวเน็ตเดือดเห็นต่าง"
description: "แรงอีก!  'บอสณวัฒน์' งัดหลักฐานให้เห็นชัดๆ จ่ายเงินให้  'กามิน' ไลฟ์ครั้งละ 1 ล้านบาท ชาวเน็ตเห็นต่าง ซัดสนั่นความจริง"
category: "ENTERTAINMENT"
language: "th"
date: 2024-11-08T05:21:25.738Z
---

# ทัวร์ลง! 'ณวัฒน์' งัดหลักฐาน จ้างงาน 'กามิน' 1 ล้าน ชาวเน็ตเดือดเห็นต่าง

[![ทัวร์ลง! 'ณวัฒน์' งัดหลักฐาน จ้างงาน 'กามิน' 1 ล้าน ชาวเน็ตเดือดเห็นต่าง](https://www.khaosod.co.th/wpapp/uploads/2024/11/gaminboss081167-9.jpg "ทัวร์ลง! 'ณวัฒน์' งัดหลักฐาน จ้างงาน 'กามิน' 1 ล้าน ชาวเน็ตเดือดเห็นต่าง")](https://www.khaosod.co.th/wpapp/uploads/2024/11/gaminboss081167-9.jpg)

**แรงอีก! ‘บอสณวัฒน์’ งัดหลักฐานให้เห็นชัดๆ จ่ายเงินให้ ‘กามิน’ ไลฟ์ครั้งละ 1 ล้านบาท ชาวเน็ตเห็นต่าง ซัดสนั่นความจริง**

ยังคงเป็นดราม่าร้อนแรง ในโลกโซเชียลฯ สำหรับเรื่องราวของ **“จี กามิน”** อินฟลูฯ ชาวเกาหลี อดีตหวานใจของ **“แน็ก ชาลี”** ที่ได้เดินทางมายังเมืองไทยอีกครั้ง เพื่อต้องการจะพิสูจน์ความจริง หลังตกเป็นประเด็นดราม่าใหญ่ มีการตอบโต้กันไปมาผ่านโซเชียลมีเดีย

[![](https://www.khaosod.co.th/wpapp/uploads/2024/11/gaminboss081167-13.jpg)](https://www.khaosod.co.th/wpapp/uploads/2024/11/gaminboss081167-13.jpg)  
โดยในวันที่ 6 พ.ย.67 ที่ผ่านมา กามิน พร้อมล่ามคนไทยและเกาหลี รวมทั้งทนายความ ได้ตั้งโต๊ะแถลงข่าว เคลียร์ทุกดราม่า

โดยกามินระบุว่า ไม่ได้อยากให้มาถึงเหตุการณ์ในวันนี้ แต่วันนี้ออกมาพูดความจริงและปกป้องครอบครัวและคนที่ตนเองรัก ไม่รู้ว่าจะกลับมาทำงานที่ไทยได้อีกไหม แต่เหมือนยังมีผู้ใหญ่ใจดีที่อยากสนับสนุนให้มาทำงานที่ไทยอีก แต่ขอให้สภาพจิตใจดีกว่านี้ก่อน

อีกทั้งเธอนั้นยังบอกว่า ไม่เคยพูดว่าคนไทยหลอกง่ายเลย เพราะเธอได้รับความรักมากมายจากคนไทย แล้วเธอจะพูดแบบนั้นได้อย่างไร ส่วนปมดรามาเรื่องเข้ามาฟอกเงิน เธอกับครอบครัวไม่ได้ทำอะไรแบบนั้น

และสาเหตุที่เลิกกับฝ่ายชายเพราะมีบางอย่างไม่เข้าใจกัน นอกจากนั้นเธอยังได้ปฏิเสธว่า การไลฟ์แล้วได้ค่าจ้างหนึ่งล้านบาท นั้นไม่ใช่ความจริง

ADVERTISEMENT

[![](https://www.khaosod.co.th/wpapp/uploads/2024/11/gaminboss081167-15.jpg)](https://www.khaosod.co.th/wpapp/uploads/2024/11/gaminboss081167-15.jpg)

ร้อนถึง **“ณวัฒน์ อิสรไกรศีล”** บอสเวทีประกวดมิสแกรนด์ฯ ออกมาไลฟ์พูดถึงประเด็นดังกล่าว พร้อมงัดหลักฐาน ให้ดูสลิปการโอนเงินจาก บริษัท มิสแกรนด์อินเตอร์เนชั่นแนล จำกัด (มหาชน) ไปยัง บริษัทชาลีมิวสิค จำกัด เป็นจำนวนเงิน 1,072,164.95 บาท

และยังได้เผยว่า เป็นสลิปการจ้างงานวันที่ 10 เม.ย. 67 ยอดเงินที่โชว์ให้เห็นในไลฟ์รวมภาษีมูลค่าเพิ่มแล้ว ทางบริษัทฯ เป็นผู้รับผิดชอบให้ทั้งหมด

ส่วนภาษีรายได้ประจำปีต้องไปเคลียร์กันเอง เพราะไม่เกี่ยวกับตนเอง อีกทั้งยังเดือดในหลายช่วง

โดยบอกกับ FC ว่า “ไม่ต้องไปสนใจคำชี้แจงเรื่องค่าจ้างหรอก เพราะความจริงคือความจริง หากมีการพาดพิงถึงเมื่อไหร่ เตรียมรับความจริงได้เลย”

ไม่เท่านั้น ต่อมายังได้ออกมาโพสต์แรง ผ่านทางเฟซบุ๊กส่วนตัวเอาไว้ว่า **“รำคาญกามิน”**

[![](https://www.khaosod.co.th/wpapp/uploads/2024/11/gaminboss081167-12.jpg)](https://www.khaosod.co.th/wpapp/uploads/2024/11/gaminboss081167-12.jpg)



งานนี้เมื่อแชร์ออกไป จุดชนวนทำให้ชาวเน็ตเข้ามาวิพากษ์วิจารณ์สนั่นหลากหลายมุมมอง พร้อมเข้ามาทัวร์ลงบอสณวัฒน์ทันที

**คอมเมนต์จากชาวเน็ต**

\-อันนี้แนบให้ดูนะว่าทางณวัฒน์เค้าจ่ายจริงจ่ายครบ ส่วนเรื่องกามินได้รับกี่บาท เป็นเรื่องของกามินกับชาลีแล้ว

\-จ้าง 1ล้าน งานคู่ คนที่รับเงินคือบริษัทชาลี แล้วมาด่ากามินเพื่ออะไร สมอง!!!!! ( กามินเป็นคนเรียกค่าตัว 1ล้านหรอ ถามจริง ) #แบนเเน็กชาลี

\-แล้วกามินผิดอะไร นางไม่ได้เป็นคนเรียกค่าตัว รำคาญผิดคนป่าวบอส

\-ขอบคุณครับ ยืนยันจ่ายให้ บ. หนึ่งล้าน ไม่ได้จ่ายให้กามิน หนึ่งล้าน

\-อ้าว!!แล้วบอกกามินได้ไลฟ์ละล้าน จะพูดทำเพื่ออออออออออ?

\-เงินเข้ากามินยังไง ในสลิปเป็นชื่อบริษัทชาลี ทนายกามินยิ้มเลยเนี่ย หลักฐานมาเสิร์ฟถึงที่

\-ตกลงจะแฉกามินหรือแฉบริษัทชาลี

\-บอสทำไม่โอนเข้า บช กิมินเลยล่ะถ้าบอกจ้างกามินคนเดียว

[![](https://www.khaosod.co.th/wpapp/uploads/2024/11/gaminboss081167-10.jpg)](https://www.khaosod.co.th/wpapp/uploads/2024/11/gaminboss081167-10.jpg)

[![](https://www.khaosod.co.th/wpapp/uploads/2024/11/gaminboss081167-14.jpg)](https://www.khaosod.co.th/wpapp/uploads/2024/11/gaminboss081167-14.jpg)

**ข่าวที่เกี่ยวข้อง :**

