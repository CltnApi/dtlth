---
layout: post
code: "ART2411111136A5A41D"
origin_url: "https://www.khaosod.co.th/entertainment/drama/news_9500518"
image: "https://github.com/user-attachments/assets/0ec9223d-4099-40e4-9350-6a62534839c9"
title: "เปรี้ยว ทัศนียา เผย “เล่ห์ร้ายเกมลวง” ฟีดแบ็กดี แฟนละครแห่หมั่นไส้"
description: "เปรี้ยว ทัศนียา เปิดใจ ฟีดแบ็กละครดราม่า “เล่ห์ร้ายเกมลวง” กระแสตอบรอบดี โซเชียลชมตีโจทย์บท อิงดาว แตก ทำหมั่นไส้ ยิ้มรับยังเดินตลาดได้"
category: "ENTERTAINMENT"
language: "th"
date: 2024-11-11T11:46:15.715Z
---

# เปรี้ยว ทัศนียา เผย “เล่ห์ร้ายเกมลวง” ฟีดแบ็กดี แฟนละครแห่หมั่นไส้

[![เปรี้ยว ทัศนียา เผย “เล่ห์ร้ายเกมลวง” ฟีดแบ็กดี แฟนละครแห่หมั่นไส้](https://www.khaosod.co.th/wpapp/uploads/2024/11/ปกขาว4คำ-เส้น-19.jpg "เปรี้ยว ทัศนียา เผย “เล่ห์ร้ายเกมลวง” ฟีดแบ็กดี แฟนละครแห่หมั่นไส้")](https://www.khaosod.co.th/wpapp/uploads/2024/11/ปกขาว4คำ-เส้น-19.jpg)

**เปรี้ยว ทัศนียา เปิดใจ ฟีดแบ็กละครดราม่า “เล่ห์ร้ายเกมลวง” กระแสตอบรอบดี โซเชียลชมตีโจทย์บท อิงดาว แตก ทำหมั่นไส้ ยิ้มรับยังเดินตลาดได้**

สวย ร้าย แซ่บ ได้ใจแฟนละคร ช่อง 7HD สุดๆ สำหรับบท อิงดาว ของนักแสดงสาว เปรี้ยว-ทัศนียา การสมนุช ในละครดราม่า เชือดเฉือน เล่ห์ร้ายเกมลวง ของค่าย มงคลดี โปรดักชั่น ที่ต้องมาปะทะบทบาท ฟาดฟันกับ ฐิสา-วริฏฐิสา ลิ้มธรรมมหิศร

![](https://www.khaosod.co.th/wpapp/uploads/2024/11/เล่ห์ร้ายเกมลวง-1-2-696x416.jpg)

และยั่วยวนทั้ง โดนัท-ภัทรพลฒ์ เดชพงษ์วรานนท์ กับ เบน-สันติราษฎร์ กุลนพเกียรติ จนแฟนละครอิน พากันหมั่นไส้ ต่างคอมเมนต์ผ่านโซเชียล กระแสตอบรับดีแบบสับๆ ขนาดนี้ เปรี้ยว จะว่ายังไง เจ้าตัวมาเปิดใจให้ฟัง

![](https://www.khaosod.co.th/wpapp/uploads/2024/11/1-25-696x392.jpg)

“หลังจากละครออกอากาศ เปรี้ยวก็มีโอกาสเช็กฟีดแบ็กจากแฟนๆ ตามโซเชียลต่างๆ จะมีแฟนๆ คอมเมนต์ แล้วก็ติชมการแสดงอยู่ตลอด เท่าที่เห็นแฟนๆ จะออกแนวไปทางหมั่นไส้อิงดาว เพราะตัวอิงดาวในเรื่อง เป็นนางเอกละคร แต่ว่าการแสดงออกต่างๆ หลังกล้องมันตรงกันข้าม ทำตัวไม่เหมาะสมกับการเป็นดารา”

ADVERTISEMENT

![](https://www.khaosod.co.th/wpapp/uploads/2024/11/2-16-696x392.jpg)

“เลยทำให้คนดูรู้สึกหมั่นไส้ตัวละครตัวนี้ รู้สึกว่าโอเค เราตีโจทย์ตัวละครตัวนี้ออกมาได้ ทำให้คนดูอินไปกับการแสดงของเรา ตอนเห็นฟีดแบ็กก็รู้สึกดีใจ แต่ก็คิดว่าคนดูน่าจะยังไม่หมั่นไส้มาก ยังเดินตลาดได้อยู่ค่ะ (ยิ้ม) แต่อยากให้ดูไปเรื่อยๆ เชื่อว่าคนดูน่าจะรู้สึกหมั่นไส้มากขึ้นกว่านี้อีก เพราะเพิ่งผ่านไปไม่กี่ตอน ถ้าได้ดูอีพีต่อๆ ไปเรื่อยๆ ก็อาจจะทวีความหมั่นไส้ขึ้นอีกเยอะเลย เพราะเนื้อเรื่องระหว่างทาง มันจะมีความเชือดเฉือนอารมณ์มากขึ้น มีปมลึกลับซับซ้อนที่ทุกคนคาดไม่ถึงอีกเยอะเลยค่ะ”

![](https://www.khaosod.co.th/wpapp/uploads/2024/11/เล่ห์ร้ายเกมลวง-4-1-696x464.jpg)

“จริงๆ ละครเรื่องนี้จะมีปมหลายๆ อย่าง ที่จะค่อยๆ เฉลยออกมาในแต่ละตอนอยู่แล้วค่ะ รับรองว่าถ้าแฟนๆ ติดตามทุกตอน ในทุกซีน จะรู้สึกได้เลยว่ามีการพลิกไปมา จนคนดูงงว่า สรุปแล้วใครเป็นคนสร้างเรื่องราววุ่นวาย เดี๋ยวคนดูจะได้ลุ้นไปพร้อมๆ กันในทุกอีพีเลย ไม่อยากสปอยล์มาก อยากให้ทุกคนไปติดตามดูละคร ฝากด้วยนะคะ เล่ห์ร้ายเกมลวง ถ้าใครอยู่ทีมอิงดาว อยากให้ทุกคนมาติชมกัน แล้วติดแฮชแท็ก #ทีมอิมดาว ได้เลยนะคะ”

![](https://www.khaosod.co.th/wpapp/uploads/2024/11/เล่ห์ร้ายเกมลวง-3-1-696x464.jpg)

ติดตามชมละคร “เล่ห์ร้ายเกมลวง” ทุกวันเสาร์ อาทิตย์ เวลา 20.30 น. ทาง ช่อง 7HD ดูทีวีกด 35 เว็บไซต์ www.ch7.com และรับชมย้อนหลังทาง NETFLIX และแฟนๆ สามารถติดตามข่าวสารความเคลื่อนไหวต่างๆ ได้ทางช่อง 7HD ดูทีวีกด 35 สดออนไลน์ BUGABOO.TV และช่องทางออนไลน์ Ch7HD (Facebook, IG, TikTok, X, YouTube) และ Ch7HD Drama Society (Facebook, IG, TikTok) และเว็บไซต์ www.ch7.com

