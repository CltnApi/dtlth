---
layout: post
code: "ART2411070816X6RZYP"
origin_url: "https://www.khaosod.co.th/entertainment/news_9494806"
image: "https://github.com/user-attachments/assets/dca46fc8-c6ff-40d2-966b-0fb42cc54e90"
title: "นก จริยา เล่าจับโป๊ะสามีคุยหญิงอื่น เหตุ กรรชัย แกล้งคนในกองเจอตอรู้เป็นใคร"
description: "จังหวะนรก นก จริยา เล่าจับโป๊ะสามีคุยหญิงอื่น เหตุความซน กรรชัย แกล้งคนในกอง แล้วเจอตอรู้เป็นใครผู้หญิงที่เป็นปัญหากับ นก จริยา อดีตนางเอกดัง ผู้จัดละคร"
category: "ENTERTAINMENT"
language: "th"
date: 2024-11-07T08:22:00.811Z
---

# นก จริยา เล่าจับโป๊ะสามีคุยหญิงอื่น เหตุ กรรชัย แกล้งคนในกองเจอตอรู้เป็นใคร

[![นก จริยา เล่าจับโป๊ะสามีคุยหญิงอื่น เหตุ กรรชัย แกล้งคนในกองเจอตอรู้เป็นใคร](https://www.khaosod.co.th/wpapp/uploads/2024/11/nokhomhoy711679998.jpg "นก จริยา เล่าจับโป๊ะสามีคุยหญิงอื่น เหตุ กรรชัย แกล้งคนในกองเจอตอรู้เป็นใคร")](https://www.khaosod.co.th/wpapp/uploads/2024/11/nokhomhoy711679998.jpg)

จังหวะนรก นก จริยา เล่าจับโป๊ะสามีคุยหญิงอื่น เหตุความซน กรรชัย แกล้งคนในกอง แล้วเจอตอรู้เป็นใครผู้หญิงที่เป็นปัญหากับ นก จริยา

อดีตนางเอกดัง ผู้จัดละคร นก จริยา มาออกรายการ หอมกะหอย Show ถามว่า **_จริงหรือไม่ หนุ่ม กรรชัย เคยช่วย นก จริยา จับโป๊ะสามี (จอนนี่ แอนโฟเน่)_**

นก เล่าว่า “เรื่องนั้นไม่มีใครตั้งใจ หนุ่มก็ไม่ตั้งใจ ถ้าถามสามีเขาจะใช้คำว่า ช่วงหนึ่งเขาเคยท็อปฟอร์ม อยากตบปากมาก ”

[![](https://www.khaosod.co.th/wpapp/uploads/2024/11/nokhomhoy711673.jpg)](https://www.khaosod.co.th/wpapp/uploads/2024/11/nokhomhoy711673.jpg)

“ตอนนั้นเรามีลูกใหม่ๆ เราก็จะไปจมอยู่กับลูก เลี้ยงลูก เป็นคนไม่ได้ส่อง แล้วมีอยู่ที่เขาบอกว่า จังหวะนรกมันมีจริง คุณจอนนี่ก็เล่นละครอยู่กันตนา ตอนนั้น”

ADVERTISEMENT

“หนุ่ม กรรชัย เล่นละครอยู่กับ พี่จิ๋ม มยุรฉัตร อีกเรื่องหนึ่ง ไม่เกี่ยวกันเลย คนละค่าย คนละช่อง หนุ่มเป็นน้องในค่ายเดียวกับพี่ คือ ค่ายพี่จิ๋ม เหมือนกัน เราก็สนิทกัน ”

“แต่นางก็ไม่ได้คิดว่าจะมายุ่งอะไร กับครอบครัวพี่ นางก็ไปถ่ายละครปกติ ความซนชองมัน _ตอนนั้นมาเล่นละครใหม่ๆ หนุ่ม ไปซื้อเครื่องดักฟังโทรศัพท์ เอาไปดักฟังโทรศัพท์ของเพื่อนในกอง อยากรู้ว่าเขาคุยกับสาวคนไหน จะแกล้งเพื่อน”_

[![](https://www.khaosod.co.th/wpapp/uploads/2024/11/nokhomhoy711671.jpg)](https://www.khaosod.co.th/wpapp/uploads/2024/11/nokhomhoy711671.jpg)

_“แต่ผู้หญิงที่เป็นปัญหากับพี่ เขาดันอยู่กองเดียวกับกองของ หนุ่ม กรรชัย กองของ พี่จิ๋ม มยุรฉัตร_ แล้ววันนั้น จังหวะนรก _วันนั้นผู้หญิงคนนั้นเขาโทรคุยกับสามีของพี่ ซึ่งอยู่อีกกองหนึ่ง ”_

_“หนุ่มก็ดันไปโดนโทรศัพท์ของผู้หญิงคนนี้ และความซนของมันอีก เนื้อหาในการคุย นัดกันนั้นๆๆๆ ว่าอย่างนั้นอย่างนี้ ”_