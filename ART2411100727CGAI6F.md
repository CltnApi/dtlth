---
layout: post
code: "ART2411100727CGAI6F"
origin_url: "https://www.khaosod.co.th/sports/news_9498690"
image: "https://github.com/user-attachments/assets/66da600d-0958-4255-ad1a-22e921cd8fbd"
title: "ไอพีซี สั่งแบน ประวัติ วะโฮรัมย์ 1 ปีเหตุละเมิดกฎต้านใช้สารกระตุ้น"
description: "ประวัติ วะโฮรัมย์ นักกีฬาวิลแชร์เรซซิงจอมเก๋าทีมชาติไทย และเหรียญทองพาราลิมปิก 7 เหรียญถูกสั่งแบนเป็นเวลา 1 ปีจากกรณีละเมิดกฎต่อต้านการใช้สารกระตุ้นของคณะกรรมการพาราลิมสากล (ไอพีซี)"
category: "SPORTS"
language: "th"
date: 2024-11-10T07:30:56.612Z
---

# ไอพีซี สั่งแบน ประวัติ วะโฮรัมย์ 1 ปีเหตุละเมิดกฎต้านใช้สารกระตุ้น

[![ไอพีซี สั่งแบน ประวัติ วะโฮรัมย์ 1 ปีเหตุละเมิดกฎต้านใช้สารกระตุ้น](https://www.khaosod.co.th/wpapp/uploads/2024/11/prawat-8744.jpg "ไอพีซี สั่งแบน ประวัติ วะโฮรัมย์ 1 ปีเหตุละเมิดกฎต้านใช้สารกระตุ้น")](https://www.khaosod.co.th/wpapp/uploads/2024/11/prawat-8744.jpg)

**ประวัติ วะโฮรัมย์ นักกีฬาวิลแชร์เรซซิงจอมเก๋าทีมชาติไทย และเหรียญทองพาราลิมปิก 7 เหรียญถูกสั่งแบนเป็นเวลา 1 ปีจากกรณีละเมิดกฎต่อต้านการใช้สารกระตุ้นของคณะกรรมการพาราลิมสากล (ไอพีซี)**

รายงานระบุว่า ประวัติ วัย 43 ปีกระทำผิดด้วยการยื่นคำร้องการตรวจล้มเหลวอีก 1 ครั้ง และหลังขาดการทดสอบอีก 2 ครั้ง และระหว่างวันที่ 1 พ.ค. 2023-21 เม.ย. 2024 ก่อนถูก ไอพีซี สั่งระงับการแข่งขันชั่วคราวเมื่อวันที่ 19 ก.ค. เพื่อรอผลการพิจารณาคดี

ตามกฎของ ต่อต้านการใช้สารกระตุ้น (เอดีอาร์วี) ระบุว่า หากนักกีฬาขาดการระบุถึงตำแหน่งของตัวเองเพื่อพร้อมสำหรับการตรวจสารกระตุ้น หรือขาดการทดสอบ 3 ครั้งภายในระยะเวลา 12 เดือน จะถือว่าการผิดกฎ

ล่าสุดมีการยืนยันจาก ไอพีซี ว่า ประวัติ จะถูกสั่งแบนเป็นเวลา 1 ปีหลังพบว่าผิดจริงในกรณีละเมิดกฎต่อต้านการใช้สารกระตุ้น โดยผลการแข่งขันทั้งหมดหลังวันที่ 21 เม.ย.2024 ของเขาจะถูกตัดสิทธิ์ด้วยการยึดเหรียญ คะแนน และรางวัลทั้งหมดด้วย

ทั้งนี้ ประวัติ ถือเป็รนักกีฬาพาราลิมปิกไทยที่ประสบความสำเร็จสูงสุดด้วยการคว้าเหรียญทองมาครอง 7 เหรียญ รวมถึงเหรียญเงิน 8 เหรียญ และเหรียญทองแดงอีก 1 เหรียญ