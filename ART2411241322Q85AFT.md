---
layout: post
code: "ART2411241322Q85AFT"
origin_url: "https://www.khaosod.co.th/sports/news_9519483"
image: "https://github.com/user-attachments/assets/4a2afd57-2ec4-46c3-8271-35116a19602c"
title: "หนองบัว เหลือ 10 คนเปิดบ้านพ่ายเชียงราย - ราชบุรีเฝ้ารังอัดขอนแก่นศึกไทยลีก"
description: "หนองบัว พิชญ เอฟซี เหลือผู้เล่น 10 คน แม้ว่าจะได้เล่นในบ้านตัวเองแต่พลาดท่าโดนเชียงรายบุกมาเชือดถึงถิ่น ขณะที่ราชบุรีฟอร์มร้อน ไล่อัดขอนแก่น ศึกไทยลีก"
category: "SPORTS"
language: "th"
date: 2024-11-24T13:38:20.944Z
---

# หนองบัว เหลือ 10 คนเปิดบ้านพ่ายเชียงราย - ราชบุรีเฝ้ารังอัดขอนแก่นศึกไทยลีก

[![หนองบัว เหลือ 10 คนเปิดบ้านพ่ายเชียงราย - ราชบุรีเฝ้ารังอัดขอนแก่นศึกไทยลีก](https://www.khaosod.co.th/wpapp/uploads/2024/11/Nongbua-1.jpg "หนองบัว เหลือ 10 คนเปิดบ้านพ่ายเชียงราย - ราชบุรีเฝ้ารังอัดขอนแก่นศึกไทยลีก")](https://www.khaosod.co.th/wpapp/uploads/2024/11/Nongbua-1.jpg)

หนองบัว พิชญ เอฟซี เหลือผู้เล่น 10 คน แม้ว่าจะได้เล่นในบ้านตัวเองแต่พลาดท่าโดนเชียงรายบุกมาเชือดถึงถิ่น ขณะที่ราชบุรีฟอร์มร้อน ไล่อัดขอนแก่น ศึกไทยลีก

หนองบัว พิชญ เอฟซี ทีมอันดับ 11 มีโปรแกรมเปิดบ้านที่พิชญ สเตเดียม รับการมาเยือนของ “กว่างโซ้งมหาภัย”สิงห์ เชียงราย ยูไนเต็ด ที่กำลังดิ้นรนหนีตกชั้น โดยเกมนี้เจ้าบ้านต้องเหลือผู้เล่นเพียง 10 คนตั้งแต่นาที 42 จากการที่ อดิศักดิ์ แหวนหล่อ โดนใบเหลืองที่ 2 เป็นใบแดงไล่ออก ทำให้ครึ่งหลังเชียงรายมาได้ 2 ประตูจาก สันติภาพ แย้มแสน นาที 87 และ ฮาริส สจ๊วร์ต นาที 90+3 เป็นฝ่ายเอาชนะ 2-0 เก็บ 3 คะแนนกลับออกไป

ส่วนอีกคู่ที่ราชบุรี สเตเดียม “ราชันมังกร”ราชบุรี เอฟซี เปิดบ้านพบกับ “จงอางผยอง”ขอนแก่น ยูไนเต็ด ทีมรองบ๊วย โดยเกมนี้เจ้าถิ่นได้เปรียบทั้งการเล่นในบ้านและฟอร์มโดยรวมเป็นฝ่ายเอาชนะแบบไม่ยาก 2-0 จากการยิงของ โชติภัทร พุ่มแก้ว นาที 39 และ โมฮาเหม็ด มารา นาที 90+4 ช่วยให้เจ้าบ้านเก็บ 3 คะแนนเต็ม