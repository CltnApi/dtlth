---
layout: post
code: "ART2411240803L1C1SH"
origin_url: "https://www.khaosod.co.th/sports/news_9519129"
image: "https://github.com/user-attachments/assets/f3006d5d-eda8-434d-ac26-751573f35c70"
title: "เพชรภูไท อบจ.นครพนม โชว์แกร่ง ต้อนชนะ มรดกเพชร มวยเด็ด 789 คว้าแชมป์ราชดำเนิน"
description: "เพชรภูไท อบจ.นครพนม โชว์แกร่ง ต้อนชนะ มรดกเพชร มวยเด็ด 789 คว้าแชมป์ราชดำเนิน รุ่น 140 ปอนด์ "
category: "SPORTS"
language: "th"
date: 2024-11-24T08:30:55.148Z
---

# เพชรภูไท อบจ.นครพนม โชว์แกร่ง ต้อนชนะ มรดกเพชร มวยเด็ด 789 คว้าแชมป์ราชดำเนิน

[![เพชรภูไท อบจ.นครพนม โชว์แกร่ง ต้อนชนะ มรดกเพชร มวยเด็ด 789 คว้าแชมป์ราชดำเนิน](https://www.khaosod.co.th/wpapp/uploads/2024/11/rws.jpg "เพชรภูไท อบจ.นครพนม โชว์แกร่ง ต้อนชนะ มรดกเพชร มวยเด็ด 789 คว้าแชมป์ราชดำเนิน")](https://www.khaosod.co.th/wpapp/uploads/2024/11/rws.jpg)

**เพชรภูไท อบจ.นครพนม โชว์แกร่ง ต้อนชนะ มรดกเพชร มวยเด็ด 789 คว้าแชมป์ราชดำเนิน รุ่น 140 ปอนด์**

เมื่อวันที่ 23 พ.ย.ที่ผ่านมา ที่สนามมวยราชดำเนิน ในศึก RWS คู่ชิงแชมป์มวยไทยรุ่นซุปเปอร์ไลท์เวต (140ปอนด์) เวทีราชดำเนิน เป็นการพบกันระหว่าง **เพชรภูไท อบจ.นครพนม** โคจรมาพบกับ **มรดกเพชร มวยเด็ด 789**

โดยระหว่างการแข่งขันเป็นไปอย่างสนุกทั้งคู่แลกแข้งและศอกกันอย่างดุเดือด โดย เพชรภูไท แพ้คะแนนในยกแรก แต่อาศัยความแข็งแกร่งกลับมาชนะได้ในอีก 4 ยกติดต่อกัน เอาชนะคะแนนไปได้เมื่อชกครบ 5 ยก คว้าแชมป์ไปครองได้สำเร็จ

โดยในแต่ละมุมมีหัวหน้าคณะและพี่เลี้ยงเชียร์กันอย่างเข้มข้น ต่อหน้าแฟนมวยชาวต่างชาวล้นสนามมวยราชดำเนิน ถือว่ามวยไทย 5 ยก ยังมีมนต์ขลังอยู่

โดยมุมแดงมี อาจารย์ตุ้ม หรือ ผศ.ดร.ธนบวร สิริคุณากรกุล หัวหน้าค่าย ส.ธนบวร และ โปรโมเตอร์เดียร์ เกียรติเพชร โปรโมเตอร์มือทองแห่งศึก 7 สี ร่วมกันเชียร์แบบเกาะขอบเวที

ทั้งนี้ เพชรภูไท ฝึกซ้อมอยู่ที่ค่ายเกียรติเพชรในการดูแลของป๋าชุ้นและแม่แดง โดยอาจารย์ตุ้มกล่าวว่าที่ผ่านมา นักมวยสีเสื้อ ส.ธนบวร ได้รับการดูแลจาก ป๋าชุ้น แม่แดง โปรโมเตอร์เดียร์ และทีมงานเกียรติเพชรมาโดยตลอด ตนตั้งใจจะให้ เพชรภูไท ได้มีโอกาสแข่งในรายการมวยรอบของเวทีราชดำเนินต่อไป

อาจารย์ตุ้ม กล่าวทิ้งท้ายว่า สำหรับค่าย ส.ธนบวร ได้เข็มขัดแชมป์แล้ว 3 เส้น ซึ่ง 1 เส้นในนามค่ายมวย อบจ.นครพนม ตนมีโครงการขนาดใหญ่ที่เกี่ยวกับมวยไทยในจังหวัดภูเก็ต ส่วนจะเป็นโครงการอะไรของให้อดใจรออีกไม่นาน“  
[![](https://www.khaosod.co.th/wpapp/uploads/2024/11/468305352_598304042527509_2900140376053359131_n-696x696.jpg)](https://www.khaosod.co.th/wpapp/uploads/2024/11/468305352_598304042527509_2900140376053359131_n.jpg)