---
layout: post
code: "ART2411060137FFAQNP"
origin_url: "https://www.khaosod.co.th/entertainment/news_9492118"
image: "https://github.com/user-attachments/assets/16b10c4a-a279-44ff-ba4b-00ea792e886c"
title: "ไม่คิดว่าจะดราม่า สงกรานต์ เคลียร์เปิดเสื้อให้ฮา มายด์ เชื่อมีสองด้าน จะคิดกันให้มากขึ้น"
description: "ไม่คิดว่าจะดราม่า สงกรานต์ เคลียร์เปิดเสื้อ มายด์ คอนเทนต์ฮาแจกตั๋วเครื่องบิน ฝ่ายหญิงยอมรับไม่กล้าอ่านคอมเมนต์ลบเลย เชื่อทุกอย่างมีสองด้าน จากนี้จะระวัง"
category: "ENTERTAINMENT"
language: "th"
date: 2024-11-06T01:51:00.826Z
---

# ไม่คิดว่าจะดราม่า สงกรานต์ เคลียร์เปิดเสื้อให้ฮา มายด์ เชื่อมีสองด้าน จะคิดกันให้มากขึ้น

[![ไม่คิดว่าจะดราม่า สงกรานต์ เคลียร์เปิดเสื้อให้ฮา มายด์ เชื่อมีสองด้าน จะคิดกันให้มากขึ้น](https://www.khaosod.co.th/wpapp/uploads/2024/11/sonminddrama611679998.jpg "ไม่คิดว่าจะดราม่า สงกรานต์ เคลียร์เปิดเสื้อให้ฮา มายด์ เชื่อมีสองด้าน จะคิดกันให้มากขึ้น")](https://www.khaosod.co.th/wpapp/uploads/2024/11/sonminddrama611679998.jpg)

ไม่คิดว่าจะดราม่า สงกรานต์ เคลียร์เปิดเสื้อ มายด์ คอนเทนต์ฮาแจกตั๋วเครื่องบิน ฝ่ายหญิงยอมรับไม่กล้าอ่านคอมเมนต์ลบเลย เชื่อทุกอย่างมีสองด้าน จากนี้จะระวังคิดกันให้มากขึ้น

จากกรณีที่มีดราม่าเกิดขึ้น หลังจากที่อินฟลูเอ็นเซอร์ชื่อดัง มายด์ ณภศศิ ได้ทำคอมเทนต์ร่วมกับหวานใจ สงกรานต์ เตชะณรงค์ ลงในติ๊กต็อก โดยในคลิปทั้งคู่กำลังนั่งทานราเม็งที่ร้านอาหารแห่งหนึ่ง และสงกรานต์ได้มีการเปิดเสื้อตัวนอกของแฟนสาวขึ้นมา งานนี้จึงทำให้เกิดเสียงวิพากษ์วิจารณ์จากชาวเน็ตถึงความไม่เหมาะสม

ล่าสุดทั้งคู่ควงกันมาร่วมงาน Dermatige X Quantum ณ ลานกิจกรรมแฟชั่นโซน ชั้น LG สยามสแควร์วัน ทั้งคู่ก็ได้เปิดใจถึงดราม่าที่เกิดขึ้นว่า

_**ด้วยความที่เป็นเจ้าแม่คอนเทนต์ ล่าสุดเรามีดราม่าเปิดเสื้อขึ้นมา?**_  
สงกรานต์: “จริงๆ ไม่มีอะไรเลยนะ อยากให้ลองดูคอนเทนต์บนติ๊กต็อกกัน เราทำกันเล่นๆ เพราะว่าใส่เสื้อตั้ง 2 ชั้น เสื้อข้างในค่อนข้างมิดชิด แล้ว_เราก็ทำให้ขำๆ เวลาคนดูเขาเอ็นจอย เพราะเราทำแคมเปญกับตัวบีมาย แคมเปญ คือ ถ้าใครทำคลิปกับโปรดักต์บีมาย ถ้าแท็กบีมาย เราก็จะแจกตั๋วเครื่องบิน”_

[![](https://www.khaosod.co.th/wpapp/uploads/2024/11/sonminddrama611673.jpg)](https://www.khaosod.co.th/wpapp/uploads/2024/11/sonminddrama611673.jpg)

ADVERTISEMENT

_**คอนเซ็ปต์คืออะไร?**_  
มายด์: “มายด์รู้สึกว่า ถ้ามายด์จะทำ คอนเทนต์แบบมาพูดขายธรรมดา คนอาจจะไม่สนใจ ด้วยความที่เราเป็นเจ้าแม่คอนเทนต์และชอบดูคอนเทนต์นู่นนี่นั่น แล้วรู้สึกว่าได้ไอเดียมา ก็เลยชวนพี่สงกรานต์มาเปิดคลิปด้วยกัน มาทำอะไรสนุกๆ ทำให้คนคาดไม่ถึงดีกว่า จริงๆ คอนเซ็ปต์ประมาณนั้น”

_สงกรานต์: “แต่ถ้าคลิปจริงๆ มันไม่ได้มีอะไรเลย ข้างนอกเป็นเสื้อหนาวเฉยๆ ข้างในก็มีเสื้อเชิ้ตแบบมิดชิดอยู่แล้วครับ”_

_**คิดว่าพอทำเสร็จแล้วมันจะเป็นดราม่าไหม?**_  
_สงกรานต์: “ไม่ได้คิด เพราะว่าอยากให้มันฮามากกว่า เพราะจุดประสงค์เหมือนอยากให้ดูแล้วสนุก ฮาอะไรอย่างนี้มากกว่า”_

_**เราพอคนมาคอมเมนต์ด้านลบ เราได้ดูไหม?**_  
_มายด์: มายด์แทบไม่เห็นเลยเอาจริงๆ เพราะมายด์ไม่กล้าไปอ่าน (หัวเราะ)_ _คือมายด์เห็นแล้วว่ามีพี่ๆ นักข่าวเอาไปลง แต่หนูไม่ได้อ่านคอมเมนต์ในข่าวเลย ส่วน คอมเมนต์ในบ้าน สำหรับมายด์มันจะมีดราม่าบ้าง อย่างหลายๆ ข่าว หนูก็ไม่ได้ถูก”_

_**อยากอธิบายไหม เพราะคนเข้าใจผิด?**_  
มายด์: “จริงๆ วันนั้นก็เป็นคอนเทนต์ เหมือนเราตั้งใจทำขึ้นมา ซึ่งมายด์ก็เชื่อว่าทุกอย่างมันมีสองด้าน คนอาจจะมองว่าไม่เหมาะสม งั้นต่อไปหลังจากนี้เวลาทำคอนเทนต์อะไร เราจะคิดกันให้มากขึ้น เพราะเผื่อจะมีความสุ่มเสี่ยงดราม่า มีทั้งคนที่ชอบและไม่ชอบ ก็จะระวังในการทำคอนเทนต์มากขึ้น”

มายด์กดดันไหม เพราะเราทำคอนเทนต์ เพื่อสร้างความสนุกในตัวเรา แต่มีคนจับผิด?  
มายด์: “ไม่นะคะ มายด์รู้สึกว่าเวลาอ่านก็น้อมรับ แต่มายด์คงไม่เก็บมาคิดอยู่แล้ว บางทีเราเลือกที่จะไม่อ่านและก็จะไม่เครียด”

_**แล้วพี่สงกรานต์เป็นยังไงกับเรื่องคอมเมนต์ด้านลบ?**_  
มายด์: “หนูก็ค่อนข้างโอเค เพราะมายด์เป็นคนไม่ค่อยเก็บอะไรมาคิดเท่าไหร่ มายด์รู้สึกว่ามายด์เข้าใจในมนุษย์ทุกคน ว่าเรามีความคิดได้หลากหลาย ถ้ามายด์อยู่ในจุดที่ทำอะไรแล้วมายด์รู้สึกมีความสุข แล้วมายด์ไม่ได้ทำอะไรให้เดือดร้อนใคร สุดท้ายผลกระทบมันจะแย่แต่มันก็ตกมาที่ตัวหนู ซึ่งหนูก็ทำโดยที่หนูคิดมาแล้ว มายด์ค่อนข้างโอเคกับทุกคอมเมนต์เลยจริงๆ ขอบคุณด้วยซ้ำ เหมือนคนยังให้ความสนใจกับเราอยู่”

กลัวเราจะไม่เป็นตัวเองไหมกับการทำคอนเทนต์ต่อไป?  
มายด์: “บางทีมันก็มีจุดที่คิดขึ้นมาได้บ้าง มายด์ว่าเหมือนตอนเด็กๆ มายด์จะเป็นมากกว่านี้ แต่พอเราโตขึ้น หลายๆ อย่างที่เราผ่านมา หนูยังรู้สึกว่าหนูสนุกกับการทำคอนเทนต์อยู่”

คิดจะตอบกลับหรืออธิบายกลับไหม?  
มายด์: “มีตอบกลับบ้าง แต่จะตอบเป็นแนวแบบขอบคุณเขา หรือบางทีก็ส่งหัวใจไปให้ว่าโอเคนะ เห็นนะ คือมายด์รับรู้ แล้วมายด์อ่านนะ แต่มายด์ไม่โกรธและไม่คิดโต้ตอบกลับในทางคำพูดที่ไม่ดี”

[![](https://www.khaosod.co.th/wpapp/uploads/2024/11/sonminddrama6116711.jpg)](https://www.khaosod.co.th/wpapp/uploads/2024/11/sonminddrama6116711.jpg)

พอสงกรานต์มาในโลกโชเชียล ทำติ๊กต็อก ทำคอนเทนต์ด้วย ภูมิคุ้มกันมันเปลี่ยนไปจากเดิมที่เราเคยมีไหม?  
_สงกรานต์: “ภูมิคุ้มกันผมแน่นอยู่แล้วครับ_ เพราะว่าตั้งแต่ก่อนโซเชียลก็มีคอมเมนต์ อะไรอยู่แล้ว แต่ว่าก็ไม่ได้ถือสาอะไร เพราะมันเป็นโลกออนไลน์ ทุกคนก็มีสิทธิ์ที่จะออกความเห็นอะไรทุกอย่าง เมื่ออะไรที่เป็นประโยชน์มาใช้พัฒนาตัวเอง ผมคิดแค่นี้เลย อย่าไปคิดอะไรมากกว่านี้”

จริงๆ มีนอยด์ไหมเวลาคนมาวิจารณ์ในเรื่องที่ไม่เป็นจริง หรือมาว่าแบบไม่มีเหตุผล?  
สงกรานต์: “มันห้ามไม่ได้จริงๆ เราไม่ซีเรียส แต่อย่างหนึ่งที่เราห้ามได้ ก็คือตัวเรา เราสามารถห้ามได้ว่าเราจะเอาเก็บไปคิด เก็บไปซีเรียสไหม หรือเราเลือกให้มันเป็นประโยชน์แล้วพยายามปรับปรุงให้มันดีขึ้น”

หลายคนคอมเมนต์ว่าเวลาทำคอนเทนต์คู่กันหน้าพี่สงกรานต์ดูฝืน?  
มายด์: “วันนี้หนูก็เพิ่งทำไป 1 คอนเทนต์ เป็นอนงค์ กับคุณพระ”

อนงค์กับคุณพระ ใครคลั่งรักกว่ากันในเรื่อง?  
มายด์: “เมื่อคืนหนูนั่งดูทั้งคืนเลย”  
สงกรานต์: “สนุกดี น่ารักดีครับ”

กี่เทค ทำอนงค์กับคุณพระ?  
มายด์: “เทคเดียว”  
สงกรานต์: “เพิ่งดูเมื่อคืน เดี๋ยวขอดูอีกนิดหนึ่งก่อน”

ใกล้จะหมดปีแล้วมายด์ให้คะแนนติ๊กต็อกเกอร์คนนี้ยังไงบ้าง เพราะเป็นครูสอนตั้งแต่วันแรก?  
มายด์: “เป็นกราฟที่พัฒนาขึ้นเรื่อยๆ ก็ดีค่ะ เหมือนเริ่มสนุกขึ้น และมีความพูดเก่งขึ้น

พี่สงกรานต์ยืนยันไหมว่าหลายคนมองว่า มายด์บังคับให้ทำ?  
สงกรานต์: หลังไมค์ๆ

จริงๆ พี่สงกรานต์มีเสนอแนะไหมว่าอยากทำแบบนี้?  
สงกรานต์: “ก็มีบ้างแต่ว่านิดหน่อยครับ คือเราไม่ได้อยู่ในวัยนึกออกไหมครับ มันต้องเป็นเรื่องของวัยรุ่นสื่อสารกัน แต่เราอาจจะเป็นเจนที่แก่แล้ว ไอเดียอาจจะไม่เหมาะกับเขา ให้มายด์เสนอไอเดียดีกว่า เพราะไอเดียเขามันใหม่กว่า เรายุคอนาล็อกแล้วครับ”

แต่อย่างที่เราทำ เราเขินตัวเองไหม?  
สงกรานต์: “โคตรเขินเลย (ยิ้ม) ก็มีบ้างเพราะเราไม่ใช่คนพูดเก่ง แต่ก็พยายาม”

มายด์ให้กำลังใจพี่สงกรานต์ไงบ้าง?  
มายด์: “ทำต่อไปค่ะ (ยิ้ม) แต่ก็เข้าใจพี่กรานต์แหละ คืออย่างเรา เราเป็นอินฟลูเอ็นเซอร์มาตลอด เหมือนทุกอย่างมีอะไรก็รีบทำ แต่พี่กรานต์ด้วยความที่หน้าที่การงาน บางทีเหมือนเราบังคับเขามา เขาก็คง มีโมเมนต์ที่เขาก็เหนื่อยเหมือนกัน ก็เข้าใจค่ะ”

สังเกตหน้าเขาไหม?  
มายด์: “ตอนแรกก็ไม่ได้สังเกต แต่พอเห็น คอมเมนต์ก็เริ่มมานั่งดู เขาอาจจะเบื่อจริงๆก็ได้ (ยิ้ม)

เบื่อจริงไหม?  
สงกรานต์: “สนุกดีครับ บางทีอยู่ข้างนอกคนเยอะ เราเขินไง เราก็เดินหนี”

เขาตั้งใจขนาดนี้ กราฟความหวานขึ้นบ้างไหม?  
มายด์: “อันนี้ก็เรื่อยๆ เลยค่ะ”

_**สิ่งที่มายด์ให้พี่สงกรานต์ทำ ทำมาจากใจ เต็มใจทุกคลิป?**_  
_สงกรานต์: “ครับ” (หัวเราะ)_