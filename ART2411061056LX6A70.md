---
layout: post
code: "ART2411061056LX6A70"
origin_url: "https://www.khaosod.co.th/entertainment/news_9493256"
image: "https://github.com/user-attachments/assets/9fd20224-a193-4baa-a74c-8bd23da0db53"
title: "กามิน โต้ครหาคู่รักคอนเทนต์ \"เป็นความรักที่จริงใจ\" เผยแล้วคิดกลับมาทำงานมั้ย?"
description: "กามิน / อีกหนึ่งข้อครหา ที่ค้างคาทำให้หลายคนยังคาในใจ กับครหาที่ว่าเป็นคู่รักคอนเทนต์หรือไม่ สำหรับอินฟลูเอนเซอร์ชาวเกาหลีใต้ จีกามิน"
category: "ENTERTAINMENT"
language: "th"
date: 2024-11-06T11:06:54.319Z
---

# กามิน โต้ครหาคู่รักคอนเทนต์ "เป็นความรักที่จริงใจ" เผยแล้วคิดกลับมาทำงานมั้ย?

[![กามิน โต้ครหาคู่รักคอนเทนต์ "เป็นความรักที่จริงใจ" เผยแล้วคิดกลับมาทำงานมั้ย?](https://www.khaosod.co.th/wpapp/uploads/2024/11/gamin-nack061167-4-1.jpg "กามิน โต้ครหาคู่รักคอนเทนต์ "เป็นความรักที่จริงใจ" เผยแล้วคิดกลับมาทำงานมั้ย?")](https://www.khaosod.co.th/wpapp/uploads/2024/11/gamin-nack061167-4-1.jpg)

กามิน / อีกหนึ่งข้อครหา ที่ค้างคาทำให้หลายคนยังคาในใจ กับครหาที่ว่าเป็นคู่รักคอนเทนต์หรือไม่ สำหรับอินฟลูเอนเซอร์ชาวเกาหลีใต้ จีกามิน กับ นักแสดงหนุ่ม แน็ก ชาลี ที่แม้ปัจจุบันจะสิ้นสุด และยุติความสัมพันธ์กันไปแล้วก็ตาม

![กามิน](https://www.khaosod.co.th/wpapp/uploads/2024/11/gamin-nack061167-6-1.jpg)

ล่าสุดที่งานแถลงข่าว **กามิน** บินมาเมืองไทยเพื่อเคลียร์ปัญหาหลายอย่าง พร้อมกับแก้ต่างให้ตัวเองในหลายๆ เรื่อง ซึ่งอีกเรื่องหนึ่งที่ถูกถามมาตลอดว่า “เป็นคู่รักคอนเทนต์ใช่หรือไม่”

โดย กามิน เผยถึงเรื่องนี้ว่า “สำหรับกามินรู้สึกว่าเป็นความรักที่จริงใจค่ะ **(เรารู้สึกอย่างไรกลับมาก็ยังมีคนรักแบบวันนี้?)** “ขอบคุณมากๆ ไม่รู้จะอธิบายยังไง ขอบคุณจากใจจริงค่ะ”

![กามิน](https://www.khaosod.co.th/wpapp/uploads/2024/11/gamin-nack061167-1-1.jpg)

เมื่อถามว่ามีการติดต่อกับทางคู่กรณีไหม? “ตั้งแต่วันที่เลิกแล้ว ก็ตัดสินใจเด็ดขาดว่าจบแล้ว จึงตัดสินใจกลับเกาหลี **(ฝั่งนั้นยังมีติดต่อมาบ้างไหม?)** มีการติดต่อมาจากท่านนั้นบ้าง ไม่รู้ว่าเขาติดต่อมาเพื่ออะไร แต่ก็ไม่ได้ติดต่อเขากลับค่ะ รู้สึกไม่ได้มีอะไรติดค้าง **เลิกกันอย่างใส่สะอาดเคลียร์กันเรียบร้อย**”

ADVERTISEMENT

**วันที่ต้องเดินทางกลับได้มาลากันก่อนไหม?** “จะมีเป็นข้อความที่ได้รับมา พอได้รับข้อความที่ว่าจะต้องแยกกัน มีการอำลาทางครอบครัว และคนที่ทำงานอยู่ที่นั้นมากกว่า เป็นการลาแบบสั้นๆ เพราะเป็นอะไรที่กระทันหันมาก ไม่ได้มีการเตรียมตัววางแผนไว้ กับบุคคลท่านนั้นก็ไม่ได้มีการอำลาอะไรกัน ณ วันนั้น”

![กามิน](https://www.khaosod.co.th/wpapp/uploads/2024/11/gamin-nack061167-2-1.jpg)

**อยากบอกอะไรกับอีกฝั่งไหม?** “ขอบคุณมากๆ สำหรับทุกอย่าง ทานข้าวเยอะๆ ดูแลสุขภาพด้วย ขอให้มีความสุขมากๆ ขอบคุณค่ะ”

![กามิน](https://www.khaosod.co.th/wpapp/uploads/2024/11/gamin-nack061167-7-1.jpg)

**กลับมาไทย เพราะมาทำงานด้วยหรือเปล่า?** “ณ ตอนนี้ยังไม่ได้คิดว่าจะกลับมาได้ไหม **ยังไม่รู้ด้วยซ้ำว่าจะกลับมาทำงานที่ไทยได้อีกไหม แต่พอกลับมาได้เห็นหลายคนที่สนับสนุนอยู่** มีผู้ใหญ่ใจที่ดี เหมือนอยากจะสนับสนุนอยู่ **ให้สภาพจิตใจดีกว่านี้ก่อน และค่อยคิดว่าจะกลับมาทำงานได้อีกไหม** หลังจากที่มาแถลงข่าวครั้งนี้รู้สึกขอบคุณทุกคนจริงๆค่ะ วันนี้ยังประหลาดใจที่มีคนมาทำข่าวแบบนี้”