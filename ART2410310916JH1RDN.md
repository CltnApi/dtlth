---
layout: post
code: "ART2410310916JH1RDN"
origin_url: "https://www.khaosod.co.th/https://www.khaosod.co.th/lottery/news_9470492"
image: "https://github.com/user-attachments/assets/bbd50b80-6805-4e24-a3d4-e08bee99f1e3"
title: "ส่องเลข เห็ดโคน งอกใต้รถตู้เก่าวัดโคราช คอหวยไม่พลาด นับจำนวน-เลขทะเบียนเสี่ยงโชค"
description: "ส่องเลข เห็ดโคน งอกใต้รถตู้เก่าวัดโคราช คอหวยไม่พลาด นับจำนวน-เลขทะเบียนเสี่ยงโชค เผยเมื่อเดือน ส.ค.ที่ผ่านมา ให้โชคมาแล้ว"
category: "LOTTERY"
language: "th"
date: 2024-10-31T11:40:11.012Z
---

# ส่องเลข เห็ดโคน งอกใต้รถตู้เก่าวัดโคราช คอหวยไม่พลาด นับจำนวน-เลขทะเบียนเสี่ยงโชค

[![ส่องเลข เห็ดโคน งอกใต้รถตู้เก่าวัดโคราช คอหวยไม่พลาด นับจำนวน-เลขทะเบียนเสี่ยงโชค](https://www.khaosod.co.th/wpapp/uploads/2024/10/lottery-2.jpg "ส่องเลข เห็ดโคน งอกใต้รถตู้เก่าวัดโคราช คอหวยไม่พลาด นับจำนวน-เลขทะเบียนเสี่ยงโชค")](https://www.khaosod.co.th/wpapp/uploads/2024/10/lottery-2.jpg)

**ส่องเลข เห็ดโคน งอกใต้รถตู้เก่าวัดโคราช คอหวยไม่พลาด นับจำนวน-เลขทะเบียนเสี่ยงโชค เผยเมื่อเดือน ส.ค.ที่ผ่านมา ให้โชคมาแล้ว**
นครราชสีมา – วันที่ 22 ต.ค.2567 ผู้สื่อข่าวพาไปดูความอุดมสมบูรณ์ภายในวัดบ้านแสนสุข ที่ ต.ครบุรี อ.ครบุรี จ.นครราชสีมา ทำให้แม้แต่ใต้รถตู้เก่าของทางวัดที่จอดทิ้งเอาไว้ด้านหลังกุฎิสงฆ์หลังหนึ่ง มีเห็ดโคน หรือเห็ดปลวก ซึ่งเรียกได้ว่าเป็นราชาแห่งเห็ด เพราะมีรสชาติดีเป็นที่นิยม และหาได้ยากมาในแหล่งชุมชนที่ไม่ใช่ป่าอุดมสมบูรณ์ เกิดขึ้นมากลุ่มใหญ่ นับได้ 26 ดอก
เชื่อว่ายังมีอยู่ใต้ดินอีกจำนวนมาก ทั้งที่ทั่วบริเวณวัดที่มีสภาพเป็นป่ามีต้นไม้อีกหลายไร่ แต่เห็ดโคนทั้งหมดกลับงอกอยู่เพียงแค่ใต้รถตู้เก่าสีส้ม หมายเลขทะเบียน 5 ม 4824 กรุงเทพมหานคร เท่านั้น สร้างความประหลาดใจให้กับผู้พบเห็นอย่างมาก
[![](https://www.khaosod.co.th/wpapp/uploads/2024/10/2-36-696x392.jpg)](https://www.khaosod.co.th/wpapp/uploads/2024/10/2-36-scaled.jpg)
สอบถาม **พระสุเมธ สุเมโธ** พระผู้ดูแลวัดแห่งนี้ บอกว่า ที่บริเวณจุดจอดรถตู้คันนี้นั้น มักจะมีเห็ดโคนขึ้นมาให้ได้เห็นแทบทุกปี เพราะจะมีปลวกมาทำรังอยู่ใต้รถ ซึ่งอาจจะทำให้เกิดเชื้อเห็ดโคน หรือเห็ดปลวก ประกอบกับที่ผ่านมาเกิดมีฝนตกและอากาศร้อน ทำให้เหมาะสมแก่การเจริญเติบโตของเห็ด จนงอกออกมาอย่างที่เห็น
เห็ดโคน หรือเห็ดปลวกเอง เคยงอกหลายจุดในวัดแห่งนี้ เมื่อต้นเดือนสิงหาคมที่ผ่านมา มี เห็ดโคน งอกขึ้นมาบนจอมปลวกที่อยู่ด้านหลังกุฏิสงฆ์หลังเดียวกันนี้ ซึ่งอยู่ห่างไปไม่กี่เมตรมากกว่า 100 ดอก จึงถือว่าเป็นเรื่องธรรมชาติ เพราะจุดนี้น่าจะมีความสมบูรณ์ของระบบธรรมชาติเหมาะสมที่ทำให้เห็ดโคนงอกได้ดี ไม่ได้เป็นปาฏิหาริย์ หรือสิ่งอัศจรรย์แต่อย่างใด
[![](https://www.khaosod.co.th/wpapp/uploads/2024/10/1-44-696x392.jpg)](https://www.khaosod.co.th/wpapp/uploads/2024/10/1-44-scaled.jpg)
อย่างไรก็ดียังมีชาวบ้านหลายคนที่ทราบข่าว พากันมาสังเกต และถือโอกาสนับจำนวนดอกเห็ดและนำเลขทะเบียนไปเป็นแนวทางในการเสี่ยงโชคตามความเชื่อ โดยเมื่อรอบก่อนที่เห็ดโคนหรือเห็ดปลวกงอกที่จอมปลวกหลังกุฏิสงฆ์เดียวกันนี้ เมื่อวันที่ 8 เดือน ส.ค.67 ชาวบ้านนับเห็ดได้ทั้งหมด 118 ดอก ผลการออกรางวัลสลากกินแบ่งรัฐบาลรางวัลที่ 1 คือ 095867 ในขณะที่รางวัลเลขท้าย 2 ตัว คือ 28