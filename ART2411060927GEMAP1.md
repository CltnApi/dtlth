---
layout: post
code: "ART2411060927GEMAP1"
origin_url: "https://www.khaosod.co.th/breaking-news/news_9493194"
image: "https://github.com/user-attachments/assets/ae934592-f576-4524-a5f0-9ce340eefd8b"
title: "พลุระเบิด สาวใหญ่มือขาด บ้านพังทั้งหลัง ตรวจพบระเบิดไข่อื้อ"
description: "พลุระเบิด สาวใหญ่มือขาด บ้านพังทั้งหลัง ตรวจพบระเบิดไข่อื้อ แต่ไม่พบหลักฐานว่าได้รับอนุญาตให้ผลิตวัตถุระเบิดแต่อย่างใด"
category: "HOT_NEWS"
language: "th"
date: 2024-11-06T09:32:05.441Z
---

# พลุระเบิด สาวใหญ่มือขาด บ้านพังทั้งหลัง ตรวจพบระเบิดไข่อื้อ

[![พลุระเบิด สาวใหญ่มือขาด บ้านพังทั้งหลัง ตรวจพบระเบิดไข่อื้อ](https://www.khaosod.co.th/wpapp/uploads/2024/11/bombsupan2.jpg "พลุระเบิด สาวใหญ่มือขาด บ้านพังทั้งหลัง ตรวจพบระเบิดไข่อื้อ")](https://www.khaosod.co.th/wpapp/uploads/2024/11/bombsupan2.jpg)

**พลุระเบิด สาวใหญ่มือขาด บ้านพังทั้งหลัง ตรวจพบระเบิดไข่อื้อ แต่ไม่พบหลักฐานว่าได้รับอนุญาตให้ผลิตวัตถุระเบิดแต่อย่างใด**

เมื่อเวลา 09.00 น.วันที่ 6 พ.ย.67 พ.ต.อ.ชัยชาญพัฒน์ ยติรัตนกัญญา ผกก.สภ.หนองหญ้าไซ รับรายงานเหตุระเบิด บ้านหลังหนึ่ง หมู่ 6 ต.หนองราชวัตร อ.หนองหญ้าไซ จ.สุพรรณบุรี จึงเดินทางไปตรวจสอบ พร้อมพนักงานสอบสวน, หน่วย EOD, พฐ.จังหวัดสุพรรณบุรี และกก.สส.ภ.จว.สุพรรณบุรี

ที่เกิดเหตุเป็นบ้านไม้ผสมปูน ชั้นเดียว สภาพพังเสียหายจากแรงระเบิดทั้ง บริเวณโดยรอบพบเศษประทัดเป็นจำนวนมาก ตรวจสอบมีผู้ได้รับบาดเจ็บ 1 ราย คือ นางบำรุง แตงโสภา อายุ 60 ปี เจ้าของบ้าน เจ้าหน้าที่นำส่งโรงพยาบาลเจ้าพระยายมราช

![](https://www.khaosod.co.th/wpapp/uploads/2024/11/4614160_0-696x392.jpg)

เบื้องต้นจากการตรวจสอบบ้านหลังดังกล่าวไม่ได้รับอนุญาตให้ผลิตวัตถุระเบิดแต่อย่างใด ส่วนสาเหตุการการระเบิดอยู่ระหว่างสอบปากคำ ผู้ได้รับบาดเจ็บ ซึ่งเบื้องต้นผู้ได้รับบาดเจ็บมือขวาขาด

![](https://www.khaosod.co.th/wpapp/uploads/2024/11/4614165_0-696x392.jpg)