---
layout: post
code: "ART2411200822KFND41"
origin_url: "https://www.khaosod.co.th/sports/news_9513869"
image: "https://github.com/user-attachments/assets/1af7f349-91f1-466c-9779-ae531c4b510f"
title: "เผยแข้ง แมนยู ประทับใจแนวทาง อโมริม - ยกเป็น มูรินโญ 2.0"
description: "สื่อรายงาน บรรดานักเตะ แมนเชสเตอร์ ยูไนเต็ด ประทับใจในตัว รูเบน อโมริม เฮดโค้ชคนใหม่เป็นอย่างมากพร้อมยกให้เป็น โชเซ มูรินโญ 2.0"
category: "SPORTS"
language: "th"
date: 2024-11-20T08:27:46.258Z
---

# เผยแข้ง แมนยู ประทับใจแนวทาง อโมริม - ยกเป็น มูรินโญ 2.0

[![เผยแข้ง แมนยู ประทับใจแนวทาง อโมริม - ยกเป็น มูรินโญ 2.0](https://www.khaosod.co.th/wpapp/uploads/2024/11/amorim-mourinho-9335.jpg "เผยแข้ง แมนยู ประทับใจแนวทาง อโมริม - ยกเป็น มูรินโญ 2.0")](https://www.khaosod.co.th/wpapp/uploads/2024/11/amorim-mourinho-9335.jpg)

**สื่อรายงาน บรรดานักเตะ แมนเชสเตอร์ ยูไนเต็ด ประทับใจในตัว รูเบน อโมริม เฮดโค้ชคนใหม่เป็นอย่างมากพร้อมยกให้เป็น โชเซ มูรินโญ 2.0**

สำหรับ อโมริม ได้รับการแต่งตั้งให้เข้ามาเป็นเฮดโค้ชคนใหม่ของ แมนฯ ยูไนเต็ด แทนที่ อีริก เทน ฮาก ที่โดนปลดออกจากตำแหน่งไปซึ่งเจ้าตัวก็เริ่มทำงานกับสโมสรใหม่แล้วตั้งแต่วันที่ 18 พ.ย.ที่ผ่านมาหลังได้รับใบอนุญาตทำงาน หรือ เวิร์ก เพอร์มิต ด้วยการลงคุมทีมฝึกซ้อมเป็นครั้งแรก

จนล่าสุด “เดอะ ซัน” สื่ออังกฤษเผยโดนอ้างจากแหล่งข่าววงในของสโมสรว่า นักเตะประทับใจในตัวของ อโมริม เป็นอย่างมากเนื่องจากมีความชัดเจนในวิธีการ และมั่นใจเหมือนกับ มูรินโญ อดีตกุนซือของพวกเขา

“อโมริม บอกกับนักเตะว่า ผู้จัดการทีมระดับสูงไม่สามารถเลียนแบบความสำเร็จของเซอร์อเล็กซ์ เฟอร์กูสัน ได้ เพราะพวกเขาใช้ชีวิตอยู่ภายใต้เงาของเขา แทนที่จะให้ทีมเล่นด้วยจิตวิญญาณของเขา”

“แม้กระทั่งก่อนการฝึกซ้อมครั้งแรกในวันจันทร์ นักเตะก็ประทับใจมาก จากนั้น หลังจากฝึกซ้อมเสร็จ พวกเขาก็ทึ่งกับพลัง แนวทาง และความมั่นใจของเขา มีบรรยากาศของ มูรินโญ อย่างชัดเจนในวิธีที่เขาพูดและความเชื่อมั่นในตัวเอง แต่สไตล์นั้นเป็นของเขาเอง นักเตะคิดว่าเขาเข้าถึงได้ง่าย และเขาจะเข้าใจพวกเขา บางคนเรียกเขาว่า มูรินโญ 2.0”

ทั้งนี้หลังจากยุคของเซอร์อเล็กซ์ เฟอร์กูสัน นั้น แมนฯ ยูไนเต็ด ยังไม่เคยคว้าแชมป์พรีเมียร์ลีก หรือยูฟ่า แชมเปียนส์ ลีก มาครองได้เลยแม้จะเปลี่ยนกุนซือถาวรมาแล้ว 5 คน