---
layout: post
code: "ART2411140119GPD5O2"
origin_url: "https://www.khaosod.co.th/breaking-news/news_9504570"
image: "https://github.com/user-attachments/assets/613d60d6-eb0f-4de7-9f0e-33f877217b6c"
title: "กรมอุตุฯ ประกาศฉบับที่ 6 เตือน พายุโซนร้อน \"โทราจี\" เผยความเร็วลม"
description: "กรมอุตุฯ ประกาศฉบับที่ 6 พายุโซนร้อน \"โทราจี\" ช่วงวันที่ 14-15 พฤศจิกายนนี้ เผยความเร็วลม แนะ ตรวจสอบสภาพอากาศก่อนออกเดินทาง "
category: "HOT_NEWS"
language: "th"
date: 2024-11-14T04:31:57.317Z
---

# กรมอุตุฯ ประกาศฉบับที่ 6 เตือน พายุโซนร้อน "โทราจี" เผยความเร็วลม

[![กรมอุตุฯ ประกาศฉบับที่ 6 เตือน พายุโซนร้อน "โทราจี" เผยความเร็วลม](https://www.khaosod.co.th/wpapp/uploads/2024/11/Meteorological-Department-10.jpg "กรมอุตุฯ ประกาศฉบับที่ 6 เตือน พายุโซนร้อน "โทราจี" เผยความเร็วลม")](https://www.khaosod.co.th/wpapp/uploads/2024/11/Meteorological-Department-10.jpg)

**กรมอุตุฯ ประกาศฉบับที่ 6 พายุโซนร้อน “โทราจี” ช่วงวันที่ 14-15 พฤศจิกายนนี้ เผยความเร็วลม แนะ ตรวจสอบสภาพอากาศก่อนออกเดินทาง**

วันที่ 14 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง พายุ “โทราจี” ฉบับที่ 6 (286/2567) ระบุว่า เมื่อเวลา 04.00 น. ของวันนี้ (14 พ.ย. 2567) พายุโซนร้อน “โทราจี” บริเวณทะเลจีนใต้ตอนบน มีศูนย์กลางอยู่ที่ละติจูด 21.1 องศาเหนือ ลองจิจูด 114.1 องศาตะวันออก มีความเร็วลมสูงสุดใกล้ศูนย์กลางประมาณ 75 กิโลเมตรต่อชั่วโมง

พายุนี้กำลังเคลื่อนตัวทางทิศตะวันตก ด้วยความเร็วประมาณ 15 กิโลเมตรต่อชั่วโมง คาดว่าจะเคลื่อนเข้าใกล้ชายฝั่งของประเทศจีนตอนใต้ในช่วงวันที่ 14-15 พ.ย. 67 และมีแนวโน้มอ่อนกำลังลงเป็นพายุดีเปรสชัน และหย่อมความกดอากาศต่ำ  
กำลังแรงตามลำดับในระยะต่อไป

โดยพายุนี้ไม่เคลื่อนเข้าสู่ประเทศไทยและไม่มีผลกระทบโดยตรงต่อลักษณะอากาศของประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางไว้ด้วย

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 14 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 14 พฤศจิกายน พ.ศ. 2567 เวลา 11.00 น.

กรมอุตุฯ ประกาศฉบับที่ 6 พายุโซนร้อน “โทราจี” ช่วงวันที่ 14-15 พฤศจิกายนนี้ เผยความเร็วลม แนะ ตรวจสอบสภาพอากาศก่อนออกเดินทาง