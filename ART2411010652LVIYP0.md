---
layout: post
code: "ART2411010652LVIYP0"
origin_url: "https://www.khaosod.co.th/lifestyle/travel/news_9475332"
image: "https://github.com/user-attachments/assets/6ba2b8f6-e902-4f7a-8694-c3bd57558574"
title: "ยโสธร เตรียมจัดงาน เทศกาลจุดไฟตูมกา หนึ่งเดียวในโลก ส่งเสริมท่องเที่ยว กระตุ้นเศรษฐกิจ"
description: "ยโสธร พ่อเมือง ประชุม สืบสานประเพณี เตรียมจัดงาน เทศกาลจุดไฟตูมกา หนึ่งเดียวในโลก ส่งเสริมการท่องเที่ยว กระตุ้นเศรษฐกิจจังหวัด "
category: "LIFESTYLE"
language: "th"
date: 2024-11-01T14:05:36.533Z
---

# ยโสธร เตรียมจัดงาน เทศกาลจุดไฟตูมกา หนึ่งเดียวในโลก ส่งเสริมท่องเที่ยว กระตุ้นเศรษฐกิจ

[![ยโสธร เตรียมจัดงาน เทศกาลจุดไฟตูมกา หนึ่งเดียวในโลก ส่งเสริมท่องเที่ยว กระตุ้นเศรษฐกิจ](https://www.khaosod.co.th/wpapp/uploads/2024/10/IMG_8427.jpeg "ยโสธร เตรียมจัดงาน เทศกาลจุดไฟตูมกา หนึ่งเดียวในโลก ส่งเสริมท่องเที่ยว กระตุ้นเศรษฐกิจ")](https://www.khaosod.co.th/wpapp/uploads/2024/10/IMG_8427.jpeg)

**ยโสธร พ่อเมือง ประชุม สืบสานประเพณี เตรียมจัดงาน เทศกาลจุดไฟตูมกา หนึ่งเดียวในโลก ส่งเสริมการท่องเที่ยว กระตุ้นเศรษฐกิจจังหวัด**

25 ต.ค. 67 – นายชรินทร์ ทองสุข ผู้ว่าราชการจังหวัดยโสธร เป็นประธานการประชุมเตรียมความพร้อมจัดงาน “เทศกาลจุดไฟตูมกา หนึ่งเดียวในโลก” จังหวัดยโสธร ประจำปี 2567

![](https://www.khaosod.co.th/wpapp/uploads/2024/10/IMG_8429.jpeg)

โดยมี นายอำเภอเมืองยโสธร หัวหน้าส่วนราชการ หัวหน้าส่วนราชการประจำอำเภอ องค์กรปกครองส่วนท้องถิ่น กำนัน ผู้ใหญ่บ้าน และหน่วยงานที่เกี่ยวข้อง เข้าร่วมประชุม ห้องประชุม ชั้น 2 หอประชุมอำเภอเมืองยโสธร และมีพระครูปริยัติพลากร เจ้าอาวาสวัดบูรพาบ้านทุ่งแต้ ร่วมประชุมด้วย

![](https://www.khaosod.co.th/wpapp/uploads/2024/10/IMG_8426.jpeg)

สำหรับการจัดงาน “เทศกาลจุดไฟตูมกา หนึ่งเดียวในโลก” จังหวัดยโสธร ประจำปี 2567 กำหนดจัดขึ้นระหว่างวันที่ 6-10 พฤศจิกายน 2567 บริเวณหน้าที่ว่าการอำเภอเมืองยโสธร จังหวัดยโสธร ทั้งนี้ เพื่อเป็นการอนุรักษ์ ส่งเสริมและสืบสานประเพณีจุดไฟตูมกาให้เป็นที่รู้จักแพร่หลายและคงอยู่อย่างยั่งยืน รวมถึงเพื่อดึงดูดนักท่องเที่ยวทั้งชาวไทย และชาวต่างชาติให้เข้ามาท่องเที่ยวส่งผลให้ มีประชาชนมีรายได้ผ่านการท่องเที่ยว สร้างชื่อเสียงให้กับจังหวัดยโสธร และเป็นการกระตุ้นเศรษฐกิจภายในจังหวัดยโสธร

กิจกรรมภายในงานประกอบด้วย ขบวนแห่ไฟตูมกา การแสดงของนางรำไฟตูมกา การประกวดต้นไฟตูมกา การประกวดธิดาตูมกาจำแลง มีการเดินแบบผ้าไทย ประกวดร้องเพลงลูกทุ่งท้องที่ท้องถิ่น การประกวดเต้นบาสโลป การแข่งขันส้มตำลีลา และกิจกรรมบนเวทีมากมาย พร้อม ชม ชิม ช้อป สินค้าขึ้นชื่อของจังหวัดยโสธร เป็นต้น