---
layout: post
code: "ART24111912562E2KBH"
origin_url: "https://www.khaosod.co.th/entertainment/news_9512867"
image: "https://github.com/user-attachments/assets/9c53cc7f-e321-4a7a-aee6-44f3d015214c"
title: "ใบเฟิร์น พิมพ์ชนก รับตกใจ เห็นข่าว เชน ธนา ถูกฟ้อง เผยหมดสัญญาร่วมปี-ได้ค่าตัวครบ"
description: "ใบเฟิร์น พิมพ์ชนก รับตกใจ เห็นข่าว เชน ธนา ถูกฟ้องในข้อหา “ร่วมกันฉ้อโกง” เผยหมดสัญญาร่วมปี ไม่ได้ติดต่อกันอีก -ได้ค่าตัวครบตามสัญญา"
category: "ENTERTAINMENT"
language: "th"
date: 2024-11-19T13:02:27.141Z
---

# ใบเฟิร์น พิมพ์ชนก รับตกใจ เห็นข่าว เชน ธนา ถูกฟ้อง เผยหมดสัญญาร่วมปี-ได้ค่าตัวครบ

[![ใบเฟิร์น พิมพ์ชนก รับตกใจ เห็นข่าว เชน ธนา ถูกฟ้อง เผยหมดสัญญาร่วมปี-ได้ค่าตัวครบ](https://www.khaosod.co.th/wpapp/uploads/2024/11/ยาว-แดง.jpg "ใบเฟิร์น พิมพ์ชนก รับตกใจ เห็นข่าว เชน ธนา ถูกฟ้อง เผยหมดสัญญาร่วมปี-ได้ค่าตัวครบ")](https://www.khaosod.co.th/wpapp/uploads/2024/11/ยาว-แดง.jpg)

ใบเฟิร์น พิมพ์ชนก รับตกใจ เห็นข่าว เชน ธนา ถูกฟ้องในข้อหา **“ร่วมกันฉ้อโกง”** เผยหมดสัญญาร่วมปี ไม่ได้ติดต่อกันอีก -ได้ค่าตัวครบตามสัญญา

วันที่ 19 พ.ย.2567 ที่ เมน เอนทรานซ์ ศูนย์การค้าเมกาบางนา นางเอกสาวชื่อดัง **ใบเฟิร์น พิมพ์ชนก ลือวิเศษไพบูลย์** มาร่วมงานแถลงข่าวและพิธีเปิดงาน MEGA HAPPINESS SEASON 2024: HOLIDAY DESTINATION พร้อมเปิดไฟต้นคริสต์มาส และเปิดตัว THE SANTA’S HOTEL อย่างเป็นทางการ

![](https://www.khaosod.co.th/wpapp/uploads/2024/11/BifernAmado-1.png)

หลังจบงาน ใบเฟิร์น ได้ให้สัมภาษณ์เรื่องที่ตนเองเป็นพรีเซ็นเตอร์ให้กับผลิตภัณฑ์อาหารเสริมของ เ**ชน ธนา หรือ เชน ธนาตรัยฉัตร อดีตศิลปินบอยแบนด์ เจ้าของบริษัท อมาโด้ กรุ๊ป จำกัด** ซึ่งกำลังมีประเด็นถูกบริษัท ไทยยินตัน จำกัด ซึ่งเป็นบริษัทรับผลิตอาหารเสริม ได้เข้าแจ้งความดำเนินคดีในข้อหา **“ร่วมกันฉ้อโกง”** ตามที่เคยเสนอข่าวไปแล้ว

![](https://www.khaosod.co.th/wpapp/uploads/2024/11/BifernAmado-4.jpg)

**โดย ใบเฟิร์น เผยว่า** “ข่าวที่เกิดขึ้นกับพี่เชนไม่ได้กระทบอะไรกับเฟิร์นค่ะ แต่ยอมรับว่าตอนที่เห็นข่าวเมื่อวานตกใจ เพราะก่อนหน้านี้ไม่เคยรู้มาก่อนว่ามันมีปัญหาอะไรกันมาขนาดนี้เลย ทั้งนี้ในส่วนของเฟิร์นหมดสัญญากับทางแบรนด์ไปเป็นปีๆ แล้ว แต่ตอนที่ได้ร่วมงานกับพี่เชนไม่เคยมีปัญหาเลย พี่เขาก็ตั้งใจทำงานมากๆ”

ADVERTISEMENT

![](https://www.khaosod.co.th/wpapp/uploads/2024/11/BifernAmado-3.png)

“ส่วนที่หลายคนเป็นห่วงว่าตอนที่เราเป็นพรีเซ็นเตอร์ได้ค่าตัวครบไหม ครบค่ะ เรียบร้อยตามสัญญาทุกอย่างเลย โดยปกติเวลารับงานเฟิร์นก็จะสกรีนเต็มที่เท่าที่เราทำได้มาโดยตลอด อยากให้ทุกคนสบายใจไม่ต้องเป็นห่วง อย่างที่บอกว่าเราหมดสัญญาไปเป็นปีแล้ว หลังจากนั้นก็ไม่ได้มีการติดต่อกัน เลยไม่ได้รู้รายละเอียดหรือความเคลื่อนไหวอะไร ส่วนประเด็นเกี่ยวกับผู้เสียหายอื่นๆ เฟิร์นไม่ได้ติดตามมากเลยค่ะ“

![](https://www.khaosod.co.th/wpapp/uploads/2024/11/BifernAmado-2.png)