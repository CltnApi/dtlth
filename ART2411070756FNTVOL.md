---
layout: post
code: "ART2411070756FNTVOL"
origin_url: "https://www.khaosod.co.th/special-stories/news_9494610"
image: "https://github.com/user-attachments/assets/b034c999-217f-45f2-8818-5a7f5edc8c8a"
title: "ยึดรถปอร์เช่ ทนายตั้ม ค้นเจอกระเป๋าเดินทาง เอกสารสำคัญ เจ้าตัวอ้างจะไปทำบุญ"
description: "เจ้าหน้าที่ตำรวจ ยึดรถหรูปอร์เช่ สีน้ำตาล ทนายตั้ม ค้นเจอกระเป๋าเดินทาง หมอน เครื่องนอน เอกสารสำคัญ อยู่ท้ายรถ เจ้าตัวอ้างจะไปทำบุญ "
category: "SPECIAL_STORIES"
language: "th"
date: 2024-11-07T08:01:42.229Z
---

# ยึดรถปอร์เช่ ทนายตั้ม ค้นเจอกระเป๋าเดินทาง เอกสารสำคัญ เจ้าตัวอ้างจะไปทำบุญ

[![ยึดรถปอร์เช่ ทนายตั้ม ค้นเจอกระเป๋าเดินทาง เอกสารสำคัญ เจ้าตัวอ้างจะไปทำบุญ](https://www.khaosod.co.th/wpapp/uploads/2024/11/sittra07-11-01.jpg "ยึดรถปอร์เช่ ทนายตั้ม ค้นเจอกระเป๋าเดินทาง เอกสารสำคัญ เจ้าตัวอ้างจะไปทำบุญ")](https://www.khaosod.co.th/wpapp/uploads/2024/11/sittra07-11-01.jpg)

_**เจ้าหน้าที่ตำรวจ ยึดรถหรูปอร์เช่ สีน้ำตาล ทนายตั้ม ค้นเจอกระเป๋าเดินทาง หมอน เครื่องนอน เอกสารสำคัญ อยู่ท้ายรถ เจ้าตัวอ้างจะไปทำบุญ**_

วันที่ 7 พ.ย. 2567 ภายหลังศาลอาญาอนุมัติหมายจับ นายษิทรา เบี้ยบังเกิด หรือ ทนายตั้ม และ นางปทิตตา เบี้ยบังเกิด ภรรยา ตำรวจกองปราบฯ จึงวางแผนจับกุม ทั้ง 2 คน ได้ที่ จ.ฉะเชิงเทรา หลังเดินออกจากบ้านด้วยรถยนต์ ยี่ห้อพอร์ช สีน้ำตาล ทางไปที่ จ.สระแก้ว

เจ้าหน้าที่ตำรวจบก.ป. จับกุมจับ ทนายตั้ม ในคดีลวงเงิน น.ส.จตุพร อุเบลเลิศ หรือเจ๊อ้อย ตามหมายจับศาลอาญาที่ จ.5337/2567 ลงวันที่ 7 พ.ย.2567 ข้อหา ฉ้อโกง , ฟอกเงิน, ร่วมกันฟอกเงิน และสมคบฟอกเงิน รวมถึงจับกุม นางปทิตตา เบี้ยบังเกิด ภรรยาของนายษิทรา ตามหมายจับศาลอาญา ที่ จ.5338/2567 ลงวันที่ 7 พ.ย. 2567 ข้อหา ร่วมกันฟอกเงิน หลังพบหลักฐานว่ามีส่วนเกี่ยวข้องกับคดีดังกล่าว

[![](https://www.khaosod.co.th/wpapp/uploads/2024/11/sittra07-11-01-2-696x392.jpg)](https://www.khaosod.co.th/wpapp/uploads/2024/11/sittra07-11-01-2.jpg)

เบื้องต้นสอบสวนทนายตั้ม อ้างว่า ตนและภรรยากำลังจะเดินทางไปทำบุญที่วัดแห่งหนึ่ง พร้อมตรวจค้นภายในรถยังพบเสื้อผ้าข้าวของเครื่องใช้ใส่กระเป๋าเดินทางมาด้วยจำนวนหนึ่ง

[![](https://www.khaosod.co.th/wpapp/uploads/2024/11/sittra07-11-01-3-696x392.jpg)](https://www.khaosod.co.th/wpapp/uploads/2024/11/sittra07-11-01-3.jpg)

ต่อมาเวลา 13.45 น. ที่อาคารประชาอารักษ์ กองบังคับการปราบปราม (บก.ป.) เจ้าหน้าที่ตำรวจบก.ป. ก็คุมตัวทนายตั้มพร้อมภรรยามาที่กองบังคับการปราบปราม (บก.ป.)

[![](https://www.khaosod.co.th/wpapp/uploads/2024/11/sittra07-11-01-4-696x392.jpg)](https://www.khaosod.co.th/wpapp/uploads/2024/11/sittra07-11-01-4.jpg)

โดยทนายตั้มมีสีหน้าเรียบเฉย ส่วนทางด้านภรรยาปกปิดใบหน้า ด้วยแว่นกันแดดสีดำและแมสก์ ระหว่างที่คุมตัวผู้ต้องหาทั้ง 2 ราย ไม่ตอบคำถามใด ๆ ก่อนจะรีบเดินเข้าไปยังตัวอาคารเพื่อสอบปากคำ

[![](https://www.khaosod.co.th/wpapp/uploads/2024/11/sittra07-11-01-5-696x392.jpg)](https://www.khaosod.co.th/wpapp/uploads/2024/11/sittra07-11-01-5.jpg)

ทั้งนี้ในการควบคุมตัวผู้ต้องหาทั้ง 2 รายมาสอบปากคำ ก็ได้มีการยึดรถยนต์ปอร์เช่ คาเยนน์ ซึ่งภายในรถพบกระเป๋าเดินทาง พร้อมเครื่องนอน และเอกสาร 1 ซอง อยู่ด้านหลังรถ

[![](https://www.khaosod.co.th/wpapp/uploads/2024/11/sittra07-11-01-1-696x392.jpg)](https://www.khaosod.co.th/wpapp/uploads/2024/11/sittra07-11-01-1.jpg)

เบื้องต้นในชั้นพนักงานสอบสวน เจ้าหน้าที่ตำรวจคัดค้านการประกันตัวผู้ต้องหาทั้ง 2 ราย เนื่องจากคดีดังกล่าวมีอัตราโทษสูง

**อ่านข่าวที่เกี่ยวข้อง**