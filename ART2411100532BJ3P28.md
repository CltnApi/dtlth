---
layout: post
code: "ART2411100532BJ3P28"
origin_url: "https://www.khaosod.co.th/special-stories/news_9498415"
image: "https://github.com/user-attachments/assets/ead2534d-d7c2-4d5e-97c0-1487ae2d71d1"
title: "ดราม่าถกสนั่น! หัวหน้าแชร์ เจอ เด็ก Gen Z แจ้งลาออกด้วยวิธีนี้ แทบไปไม่เป็น"
description: "ดราม่าถกสนั่น! หัวหน้าแชร์ เจอ เด็ก Gen Z แจ้งลาออกด้วยวิธีนี้ แทบไปไม่เป็น คอมเมนต์เสียงแตก วิจารณ์การทำงานเด็กยุคใหม่ อีกฝั่งสวน ซัดการทำงานคนยุคเก่า"
category: "SPECIAL_STORIES"
language: "th"
date: 2024-11-10T05:36:48.996Z
---

# ดราม่าถกสนั่น! หัวหน้าแชร์ เจอ เด็ก Gen Z แจ้งลาออกด้วยวิธีนี้ แทบไปไม่เป็น

[![ดราม่าถกสนั่น! หัวหน้าแชร์ เจอ เด็ก Gen Z แจ้งลาออกด้วยวิธีนี้ แทบไปไม่เป็น](https://www.khaosod.co.th/wpapp/uploads/2024/11/Gen-Z-za-02.jpg "ดราม่าถกสนั่น! หัวหน้าแชร์ เจอ เด็ก Gen Z แจ้งลาออกด้วยวิธีนี้ แทบไปไม่เป็น")](https://www.khaosod.co.th/wpapp/uploads/2024/11/Gen-Z-za-02.jpg)

**ดราม่าถกสนั่น! หัวหน้าแชร์ เจอ เด็ก Gen Z แจ้งลาออกด้วยวิธีนี้ แทบไปไม่เป็น คอมเมนต์เสียงแตก วิจารณ์การทำงานเด็กยุคใหม่ อีกฝั่งสวน ซัดการทำงานคนยุคเก่า**

เมื่อวันที่ 10 พฤศจิกายน 2567 **อายุ** ไม่ได้เกิดจากวัยที่แตกต่างกันอย่างเดียว แต่เกิดจาก **Generation** ระหว่างรุ่นด้วย และสิ่งนี้จึงอาจทำให้เกิด ปัญหาช่องว่างทั้งในด้านของมุมมองความคิด ความเชื่อ การใช้ชีวิต และการทำงานร่วมกัน

ล่าสุด ก็กลายเป็นไวรัลถกสนั่นไปทั่วโลกออนไลน์ เมื่อมีผู้ใช้โซเชียลรายหนึ่งมาแชร์ประสบการณ์การทำงาน แล้วเจอ พนักงาน Gen Z แจ้งลาออกด้วยวิธีที่เขาไม่เคยเห็นมาก่อน ทำเอาเจ้าตัวพูดไม่ออกเลยทีเดียว พร้อมถามความคิดเห็นโลกโซเชียล

ภาพประกอบ

โดยเจ้าตัวโพสต์เรื่องราวบนแพลตฟอร์มThreads ระบายปัญหาเกี่ยวกับ รูปแบบการลาออกที่ไม่ธรรมดาของพนักงาน Gen Z

พร้อมแนบภาพการแคปหน้าจอข้อความแชทจากแอพฯ WhatsApp ที่พนักงานรายหนึ่งแจ้งการลาออกด้วยการพิมพ์ข้อความสั้น ๆ ว่า **“ขอโทษ และลาก่อน”**

ภาพดังกล่าวเผยให้เห็นการลาออกของกลุ่มคนยุคใหม่ ที่แจ้งผ่านทางข้อความเพียงไม่กี่คำ

เมื่อโพสต์ดังกล่าวเผยแพร่ออกไป ก็กลายเป็นกระแสไวรัลไปทั่วโลกโซเชียลในข้ามคืน ชาวเน็ตต่างแสดงความคิดเห็นกันอย่างรวดเร็ว **โดยมีปฏิกิริยาตั้งแต่ไม่เชื่อ ไปจนถึงโกรธเคืองต่อการกระทำของพนักงานคนดังกล่าว** โดยบางคนมองว่า เป็นการไม่ให้เกียรติ

ความคิดเห็นบางส่วนมองว่า แนวทางการลาออกอย่างตรงไปตรงมาของคนรุ่น Gen Z ถือเป็นการตบหน้ามารยาทแบบดั้งเดิมในการทำงาน ยิ่งไปกว่านั้นข้อความว่า **“ฉันขอออก”** ของพวกเขา นับเป็นการกระทำที่ไม่เป็นทางการอย่างมาก

อย่างไรก็ดี ท่ามกลางเสียงวิพากษ์วิจารณ์ ก็มีเสียงชื่นชมความกล้าหาญนี้ โดยมองว่า **วิธีการลาออกของคนรุ่น Gen Z** นั้น เป็นการควบคุมและการตั้งขอบเขตท่ามกลางตลาดงานที่มีการพัฒนาอย่างรวดเร็ว สำหรับพวกเขา มันไม่ใช่เรื่องการตัดขาด ลาแล้วลาเลย แต่มันเป็นเรื่องของการไม่รับภาระมากเกินไปมากกว่า

ทั้งนี้ คอมเมนต์บางส่วนเห็นแย้ง โดยเชื่อว่า การลาออกอาจราบรื่นกว่านี้ หากใช้วิธีอื่น

ภาพประกอบ

**ความคิดเห็นส่วนหนึ่งจากโลกโซเชียล :**

ที่มา : [weirdkaya](https://weirdkaya.com/gen-z-employee-quits-by-sending-sorry-and-bye-text-on-whatsapp-leaves-boss-speechless/)