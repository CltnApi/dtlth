---
layout: post
code: "ART2411230627SAXQMJ"
origin_url: "https://www.khaosod.co.th/sports/news_9518074"
image: "https://github.com/user-attachments/assets/51d5003b-83ab-4370-b8e3-8c4569151b5d"
title: "เม ศุภนิดา พ่ายสาวจีน จอดรอบตัดเชือกแบด หลี่-หนิง ไชนา มาสเตอร์ส"
description: "การแข่งขันแบดมินตันระดับเวิลด์ทัวร์ ซูเปอร์ 750 รายการ \"หลี่-หนิง ไชนา มาสเตอร์ส 2024\" ชิงเงินรางวัลรวม 1,150,000 เหรียญสหรัฐฯ หรือประมาณ 40,250,000 บาท"
category: "SPORTS"
language: "th"
date: 2024-11-23T06:55:36.827Z
---

# เม ศุภนิดา พ่ายสาวจีน จอดรอบตัดเชือกแบด หลี่-หนิง ไชนา มาสเตอร์ส

[![เม ศุภนิดา พ่ายสาวจีน จอดรอบตัดเชือกแบด หลี่-หนิง ไชนา มาสเตอร์ส](https://www.khaosod.co.th/wpapp/uploads/2024/11/may-2.jpg "เม ศุภนิดา พ่ายสาวจีน จอดรอบตัดเชือกแบด หลี่-หนิง ไชนา มาสเตอร์ส")](https://www.khaosod.co.th/wpapp/uploads/2024/11/may-2.jpg)

การแข่งขันแบดมินตันระดับเวิลด์ทัวร์ ซูเปอร์ 750 รายการ “หลี่-หนิง ไชนา มาสเตอร์ส 2024” ชิงเงินรางวัลรวม 1,150,000 เหรียญสหรัฐฯ หรือประมาณ 40,250,000 บาท ที่เมืองเสินเจิ้น ประเทศจีน เมื่อวันที่ 23 พ.ย. เป็นการแข่งขันรอบรองชนะเลิศ ซึ่งมีนักกีฬาไทยผ่านเข้าถึงรอบนี้เพียงแค่คนเดียวคือในประเภทหญิงเดี่ยว “เม” ศุภนิดา เกตุทอง มือ 10 ของโลก ลงดวลกับ เกา ฟาง เจี๋ย มือ 28 ของโลกชาวจีน

ผลปรากฏว่า ศุภนิดา พยายามสู้อย่างเต็มที่ แต่ เกา ฟาง เจี๋ย ซึ่งปราบ “หมิว” พรปวีณ์ ช่อชูวงศ์ อีกหนึ่งนักแบดขวัญใจชาวไทย ในรอบที่แล้ว ยังคงมีฟอร์มที่ร้อนแรง ทำให้สุดท้าย ศุภนิดา พ่ายไป 0-2 เกม 16-21, 15-21 ชวดเข้าชิงรายการนี้อย่างน่าเสียดาย

อย่างไรก็ตาม ศุภนิดา ยังรับเงินรางวัล 10,000 เหรียญสหรัฐฯ หรือราว 3.4 แสนบาทเป็นการปลอบใจ

นอกจากนี้ ศุภนิดา ยังได้สิทธิ์ไปเล่นในศึกใหญ่ส่งท้ายปี รายการ เวิลด์ทัวร์ ไฟนอล 2024 ตาม “ครีม” บุศนันทน์ อึ๊งบำรุงพันธุ์ โดยจะแข่งขันระหว่างวันที่ 11-15 ธันวาคม ที่เมืองหางโจว ประเทศจีน