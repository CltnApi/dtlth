---
layout: post
code: "ART2411090702POYGI0"
origin_url: "https://www.khaosod.co.th/sports/news_9497637"
image: "https://github.com/user-attachments/assets/7826d112-343c-4644-91b8-5cd9b0591b92"
title: "สหพันธ์สมาคมกีฬาชาติ จัดทีมบริหารชุดใหม่ลงตัว ลุยงานกีฬาต่อ"
description: "“เสธ.ยอด” พลตรีอินทรัตน์ ยอดบางเตย ประธานฟอนซา จัดทีมบร..."
category: "SPORTS"
language: "th"
date: 2024-11-09T07:06:16.258Z
---

# สหพันธ์สมาคมกีฬาชาติ จัดทีมบริหารชุดใหม่ลงตัว ลุยงานกีฬาต่อ

[![สหพันธ์สมาคมกีฬาชาติ จัดทีมบริหารชุดใหม่ลงตัว ลุยงานกีฬาต่อ](https://www.khaosod.co.th/wpapp/uploads/2024/11/bghyryuu.jpg "สหพันธ์สมาคมกีฬาชาติ จัดทีมบริหารชุดใหม่ลงตัว ลุยงานกีฬาต่อ")](https://www.khaosod.co.th/wpapp/uploads/2024/11/bghyryuu.jpg)

“เสธ.ยอด” พลตรีอินทรัตน์ ยอดบางเตย ประธานสหพันธ์สมาคมกีฬาชาติ (ฟอนซา) เปิดเผยว่า สำหรับคณะบริหารฟอนซา ชุดใหม่ ที่จะทำหน้าที่ ในวาระ พ.ศ.2567-2571 ได้มีการจัดสรรตำแหน่งลงตัวเป็นที่เรียบร้อยแล้ว จากคณะกรรมการทั้งหมด 18 คน แยกเป็นประธาน 1 คน รองประธาน 8 คน กรรมการ 6 คน เลขาธิการและเหรัญญิก 1 คน และ รองเลขาธิการและนายทะเบียน 1 คน

ในส่วนของรองประธาน มาจากอุปนายกสมาคม นายกสมาคม และเลขาธิการสมาคมกีฬาแห่งประเทศไทย นำโดย พลอากาศเอกมณฑล สัชฌุกร อุปนายกสมาคมกีฬาแบดมินตันฯ, พลเรือเอกชัยณรงค์ เจริญรักษ์ นายกสมาคมกีฬาเรือพายฯ, นายนิพนธ์ ชวลิตมณเฑียร นายกสมาคมกีฬาบาสเกตบอลฯ, นายสกล วรรณพงษ์ รักษาการนายกสมาคมกีฬายิงปืนฯ, นายสันติ โหลทอง นายกสมาคมกีฬาอีสปอร์ตฯ, นายสุนทร จารุมนต์ นายกสมาคมกีฬาบิลเลียดฯ, พลเอกสุรชาติ จิตต์แจ้ง นายกสมาคมกีฬาคาราเต้ฯ และพลเอกวิสุทธิ์ เดชสกุล เลขาธิการสมาคมกีฬายกน้ำหนักฯ ส่วน “แฝดใหญ่” พลตำรวจตรีสุรพงษ์ อาริยะมงคล อุปนายกและเลขาธิการสมาคมกีฬากรีฑาฯ ทำหน้าที่เลขาธิการและเหรัญญิก เหมือนเดิม

สำหรับคณะกรรมการบริหารฟอนซา วาระ พ.ศ.2567-2571 ประกอบด้วย พลตรีอินทรัตน์ ยอดบางเตย ประธาน, พลเรือเอกชัยณรงค์ เจริญรักษ์, นายนิพนธ์ ชวลิตมณเฑียร, พลอากาศเอกมณฑล สัชฌุกร, พลเอกวิสุทธิ์ เดชสกุล, นายสกล วรรณพงษ์, นายสันติ โหลทอง, นายสุนทร จารุมนต์, พลเอกสุรชาติ จิตต์แจ้ง รองประธาน, นายธนฑิตย์ รักตะบุตร, พันจ่าอากาศเอกนัฐพงศ์ เกษาพันธ์, นายนิวัฒน์ เสมาเงิน, นายสมชัย อัศวสันติ, ดร.สรศักย์ เรืองวิเศษ, นายหัสบดินทร์ โรจนชีวะ กรรมการ, พลตำรวจตรีสุรพงษ์ อาริยะมงคล เลขาธิการและเหรัญญิก และ ดร.สิริลักษณ์ ทัดมั่น รองเลขาธิการและนายทะเบียน