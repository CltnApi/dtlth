---
layout: post
code: "ART2411260514UQFJYM"
origin_url: "https://www.khaosod.co.th/special-stories/news_9521310"
image: "https://github.com/user-attachments/assets/257df3dc-28fe-4258-ad0d-372fe383cb7d"
title: "ไปกันต่อ! 'หมูเด้ง' เปิด 'พี่เอวา' ตาม สื่อต่างประเทศแห่ตีข่าว สัตว์ไทยฮอตต่อเนื่อง"
description: "ไปกันต่อ! 'หมูเด้ง' เปิด 'พี่เอวา' ตาม สื่อต่างประเทศแห่ตีข่าว ความน่ารัก 2 เซเลปไทยแลนด์ ปลุกกระแส สัตว์ไทยฮอตต่อเนื่อง ตัวตึงซอฟต์พาวเวอร์"
category: "SPECIAL_STORIES"
language: "th"
date: 2024-11-26T14:04:01.747Z
---

# ไปกันต่อ! 'หมูเด้ง' เปิด 'พี่เอวา' ตาม สื่อต่างประเทศแห่ตีข่าว สัตว์ไทยฮอตต่อเนื่อง

[![ไปกันต่อ! 'หมูเด้ง' เปิด 'พี่เอวา' ตาม สื่อต่างประเทศแห่ตีข่าว สัตว์ไทยฮอตต่อเนื่อง](https://www.khaosod.co.th/wpapp/uploads/2024/11/moodeng-ava-02.jpg "ไปกันต่อ! 'หมูเด้ง' เปิด 'พี่เอวา' ตาม สื่อต่างประเทศแห่ตีข่าว สัตว์ไทยฮอตต่อเนื่อง")](https://www.khaosod.co.th/wpapp/uploads/2024/11/moodeng-ava-02.jpg)

**ไปกันต่อ! ‘หมูเด้ง’ เปิด ‘พี่เอวา’ ตาม สื่อต่างประเทศแห่ตีข่าว ความน่ารัก 2 เซเลปไทยแลนด์ ปลุกกระแส สัตว์ไทยฮอตต่อเนื่อง ตัวตึงซอฟต์พาวเวอร์**

เมื่อวันที่ 26 พฤศจิกายน 2567 นับเป็นอีกครั้งที่ ‘ประเทศไทย’ เรียกเสียงฮือฮาจากทั่วโลก หลังจากมีการเปิดตัวเซเลป 4 ขาคนใหม่ เสือสาวสุดสวย **“น้องเอวา”** แห่ง เชียงใหม่ไนท์ซาฟารี ทำเอาพี่ ๆ โดนตกกันเป็นแถว เมื่อเห็นแววตาใสแป๋ว สุดขี้อ้อนของน้องเอวา แห่อยากเยี่ยมชมความน่ารักด้วยตาเนื้อ

งานนี้เซเลปสาวหน้าใหม่ **“น้องเอวา”** ไม่ได้ดังแค่ภายในประเทศเท่านั้น แต่ยังโด่งดังไกลไปทั่วโลก จนสื่อต่างประเทศแห่ตีข่าวชื่นชมความน่ารักของสัตว์จากประเทศไทย

**อ่านข่าวเพิ่มเติม :**

ภาพประกอบ

โดยสื่อต่างประเทศหลายสำนัก จับตามองว่า หรือ **“น้องเอวา”** จะขึ้นแท่น กลายเป็นเซเลปคนใหม่ของโลก ต่อจากรุ่นน้องทางอายุ แต่เป็นรุ่นพี่ในวงการอย่าง **“หมูเด้ง”** หรือเปล่า

หลังมีการเผยแพร่รูปภาพของ **“น้องเอวา”** เสือโคร่งสีทอง หรือ เสือโคร่งสตรอว์เบอร์รี ดาวเด่นจาก เชียงใหม่ไนท์ซาฟารี ก็กลายเป็นไวรัล โซเชียลแห่แชร์ชื่นชมความน่ารักกันยกใหญ่

ผู้ดูแลเผยว่า **“น้องเอวา”** เป็นเสือที่ขี้เล่นและเข้ากับคนง่าย โดยสังเกตจากธรรมชาติของน้องที่เป็นมิตรต่อเด็ก ๆ ซึ่งแตกต่างอย่างมากกับชื่อเสียงของสายพันธุ์นี้ในฐานะผู้ล่าที่ดุร้าย

คนทั่วโลกตกหลุมรักดวงตาใสแป๋วและขนนุ่มฟู มีคอมเมนต์ชื่นชมอาทิ น้องหน้าตาน่ารักมาก, น้องดูสะอาดมากเหมือนอาบน้ำวันละสิบครั้งเลย, ก่อนหน้านี้ก็หมูเด้ง ตอนนี้เอวา? ประเทศไทยควรคว้ารางวัลสัตว์น่ารักที่สุดไปเลย

ภาพประกอบ

สำหรับ **“หมูเด้ง”** ลูกฮิปโปแคระวัย 4 เดือน จากสวนสัตว์เปิดเขาเขียว จังหวัดชลบุรี กลายเป็นเซเลปเบอร์ 1 ของโลกตั้งแต่ช่วงเดือนกันยายนที่ผ่านมา

ความนิยมของ **“หมูเด้ง”** ทำให้ยอดขายบัตรเข้าชมสวนสัตว์ ระหว่างวันที่ 1 ถึง 25 กันยายน พุ่งสูงถึง 19.2 ล้านบาท และทำให้บัญชี Instagram ครอบครัวฮิปโปมีผู้ติดตามถึง 614,000 คน

ไม่เพียงเท่านี้ เหล่าดาราคนดังทั่วโลก และแบรนด์ดังระดับโลกมากมาย ยังมีการหยิบยกความน่ารักของ **“หมูเด้ง”** ไปล้อเลียนเชิงเอ็นดูอีกด้วย

ภาพประกอบ