---
layout: post
code: "ART2411201032ARAMUL"
origin_url: "https://www.khaosod.co.th/sports/news_9514233"
image: "https://github.com/user-attachments/assets/0f308ee1-d7db-4598-9bbc-49963d97477b"
title: "เกือบไปแล้ว เอเยนต์ อันโตนี ยัน ลิเวอร์พูล เคยทาบแทน ซาลาห์ จริง"
description: "เอเยนต์ส่วนตัวของ อันโตนี ปีกจอมหมุนของ แมนยู ยืนยันว่าเคยได้รับการติดต่อจาก หงส์แดง ลิเวอร์พูล เพื่อไปเป็นตัวแทนของ โมฮาเหม็ด ซาลาห์"
category: "SPORTS"
language: "th"
date: 2024-11-20T10:41:07.367Z
---

# เกือบไปแล้ว เอเยนต์ อันโตนี ยัน ลิเวอร์พูล เคยทาบแทน ซาลาห์ จริง

[![เกือบไปแล้ว เอเยนต์ อันโตนี ยัน ลิเวอร์พูล เคยทาบแทน ซาลาห์ จริง](https://www.khaosod.co.th/wpapp/uploads/2024/11/ANHTONY2.jpg "เกือบไปแล้ว เอเยนต์ อันโตนี ยัน ลิเวอร์พูล เคยทาบแทน ซาลาห์ จริง")](https://www.khaosod.co.th/wpapp/uploads/2024/11/ANHTONY2.jpg)

เอเยนต์ส่วนตัวของ อันโตนี ปีกจอมหมุนของ แมนยู ยืนยันว่าเคยได้รับการติดต่อจาก หงส์แดง ลิเวอร์พูล เพื่อไปเป็นตัวแทนของ โมฮาเหม็ด ซาลาห์ จริงๆ ไม่ใช่แค่เรื่องลือ

อันโตนี ย้ายจาก อาแจ็กซ์ มาร่วมทีม แมนยู ในปี 2022 ด้วยค่าตัว 81.3 ล้านปอนด์ ซึ่งเป็นช่วงที่ โม ซาลาห์ กำลังตัดสินใจอนาคตครั้งสำคัญก่อนที่จะจรดปากกาต่อสัญญาค้าแข้งมาจนถึงเวลานี้ ซึ่งซาลาห์ ยังไม่สามารถตกลงรายละเอียดในแง่สัญญาฉบับใหม่ได้

ล่าสุด จูเนียร์ เปโดรโซ เอเยนต์ส่วนตัวของอันโตนี ได้ออกมายืนยันว่า ข่าวลือว่า ลิเวอร์พูล เคยติดต่อ อันโตนี ในช่วงเวลาเดียวกันนั้นเป็นเรื่องจริง

“ใช่ เรื่องที่พูดกันนั้นเป็นเรื่องจริง แต่มันจบลงหลงจาก ซาลาห์ต่อสัญญากับลิเวอร์พูล ทำให้การย้ายของอันโตนีเป็นไปไม่ได้”

