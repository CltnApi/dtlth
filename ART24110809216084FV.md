---
layout: post
code: "ART24110809216084FV"
origin_url: "https://www.khaosod.co.th/sports/news_9496590"
image: "https://github.com/user-attachments/assets/75f2d8ee-6cf3-40c5-9c32-6164bfeeb87f"
title: "บิ๊กป้อม ยังมีไฟ เตรียมลงชิงชัยเก้านายกสมาคมกีฬาทางน้ำไทยสมัยที่ 3 ติดต่อกัน"
description: "บิ๊กป้อม พลเอกประวิตร วงษ์สุวรรณ เตรียมลงชิงตำแหน่งนายกสมาคมกีฬาทางน้ำแห่งประเทศไทยเป็นสมัยที่ 3 โดยจะมีการเลือกตั้งในวันที่ 8 พ.ย. หลังหมดวาระ 4 ปี"
category: "SPORTS"
language: "th"
date: 2024-11-08T09:26:16.641Z
---

# บิ๊กป้อม ยังมีไฟ เตรียมลงชิงชัยเก้านายกสมาคมกีฬาทางน้ำไทยสมัยที่ 3 ติดต่อกัน

[![บิ๊กป้อม ยังมีไฟ เตรียมลงชิงชัยเก้านายกสมาคมกีฬาทางน้ำไทยสมัยที่ 3 ติดต่อกัน](https://www.khaosod.co.th/wpapp/uploads/2024/11/Prawit.jpg "บิ๊กป้อม ยังมีไฟ เตรียมลงชิงชัยเก้านายกสมาคมกีฬาทางน้ำไทยสมัยที่ 3 ติดต่อกัน")](https://www.khaosod.co.th/wpapp/uploads/2024/11/Prawit.jpg)

บิ๊กป้อม พลเอกประวิตร วงษ์สุวรรณ เตรียมลงชิงตำแหน่งนายกสมาคมกีฬาทางน้ำแห่งประเทศไทยเป็นสมัยที่ 3 โดยจะมีการเลือกตั้งในวันที่ 8 พ.ย. หลังหมดวาระ 4 ปี

บิ๊กป้อม พลเอกประวิตร วงษ์สุวรรณ เตรียมลงชิงตำแหน่งนายกสมาคมกีฬาทางน้ำแห่งประเทศไทยเป็นสมัยที่ 3 ในวันที่ 9 พ.ย.นี้ หลังโชว์ผลงาน 4 ปีที่ผ่านมา พัฒนาและยกระดับการแข่งขันกีฬาทางน้ำและสร้างนักกีฬาทำผลงานได้อย่างมีประสิทธิภาพในทุกมิติอย่างเป็นรูปธรรม

สมาคมกีฬาทางน้ำแห่งประเทศไทย โดย พลเอกศิริชัย ดิษฐกุล อุปนายกสมาคมปฏิบัติหน้าที่แทนนายกสมาคมกีฬาทางน้ำแห่งประเทศไทย พร้อมด้วย พลเอกเจริญ นพสุวรรณ เลขาธิการสมาคม พร้อมคณะผู้บริหารสมาคม ดำเนินการพัฒนาและยกระดับกีฬาทางน้ำและสร้างนักกีฬาทำผลงานได้อย่างมีประสิทธิภาพ ตลอดวาระการดำเนินการในรอบ 4 ปีที่ผ่านมา ระหว่าง พ.ศ.2564-2567 โดยไล่เรียงได้ดังนี้

1.เป็นเจ้าภาพโปโลน้ำหญิงชิงแชมป์เอเชีย เป็นที่ยอมรับของชาติในเอเชีย, 2.สหพันธ์กีฬาทางน้ำโลก (World Aquatics) มอบให้ไทยเป็นเจ้าภาพโปโลน้ำหญิงอายุไม่เกิน 20 ปี ชิงแชมป์โลก, 3.นักกีฬาโปโลน้ำหญิงทีมชาติไทย “น้องแพรวา”รักษิณา เรืองทรัพย์ไพศาล คว้ารางวัลดาวซัลโวและได้เป็นหนึ่งในผู้เล่นทีมรวมดาราโลกในรุ่นอายุไม่เกิน 18 ปี

4.“เงือกจอย”เจนจิรา ศรีสอาด นักว่ายน้ำหญิงทีมชาติไทย ผ่านเกณฑ์ A ของโลก ในรอบ 20 ปี, 5.สร้างศูนย์ฝึกยิมกระโดดบกได้สำเร็จ หลังจากคอยมา 20 ปี, 6.มีนักกีฬาว่ายน้ำเพิ่มมากขึ้น และทำลายสถิติในรายการชิงแชมป์ประเทศไทยและต่างประเทศมากขึ้นกว่าที่ผ่านมา

7.จัด SEA Aquatics AGE GROUP ในอาเซียนได้เป็นครั้งแรกที่มีสมาชิกอาเซียนมาแข่งครบทุกประเทศ นักกีฬามากกว่า 800 คน, 8.จัดแข่งขันกีฬาว่ายน้ำลีลาในอาเซียนได้เป็นครั้งแรกนับตั้งแต่ตั้งสมาคมขึ้นมา, 9.ปรับปรุง-แก้ไข ข้อบังคับระเบียบของสมาคมให้ทันสมัย ถูกต้อง มากยิ่งขึ้น จัดตั้งคณะกรรมการจริยธรรมและตรวจสอบภายใน เพื่อความโปร่งใส

10.จัดการอบรมพัฒนาผู้ตัดสิน ผู้ฝึกสอน ทั้ง 5 ประเภทกีฬาได้ครับเป็นครั้งแรก, 11.จัดนักกีฬาส่งแข่งขันในการแข่งขันซีเกมส์ได้ครบทั้ง 5 ประเภทกีฬาได้เป็นครั้งแรก และ 12.การบริหารจัดการสมาคมได้คะแนนเต็มจากการกีฬาแห่งประเทศไทยมาอย่างต่อเนื่อง เป็นปีที่ 3 ติดต่อกัน

ส่วนผลงานที่ต่างประเทศ ประกอบด้วย 1.เป็นครั้งแรกที่ผู้บริหารสมาคมเป็นคณะกรรมการของสหพันธ์กีฬาทางน้ำโลก (World Aquatics), 2.เป็นที่ยอมรับของเวิลด์ อควาติกส์ ได้มอบให้กรรมการสมาคมเป็นกรรมการในกีฬา MASTER ของ เวิลด์ อควาติกส์ (World Aquatics)

3.ในทวีปเอเชีย มีกรรมการและผู้ตัดสินของสมาคม เป็นกรรมการในทวีปเอเชีย และเป็นกรรมการจริยธรรมและกรรมการกีฬาอีกหลายประเภท, 4.ได้รับการยอมรับจากเวิลด์ อควาติกส์, เอเชีย อควาติกส์ และ สหพันธ์กีฬาทางน้ำในอาเซียน ด้านการติดต่อประสานงาน สร้างความเข้าใจ ดีขึ้นกว่าเดิมมากๆ และ 5.จัดทำข้อบังคับสมาคมเป็นฉบับภาษาอังกฤษเพื่อให้เวิลด์ อควาติกส์ รับรอง เป็นตัวอย่างให้ประเทศอื่นๆใช้เป็นแนวทาง

สำหรับสมาคมกีฬาทางน้ำแห่งประเทศไทย จัดกำหนดการประชุมใหญ่วิสามัญ ประจำปี 2567 ในวันที่ 9 พ.ย. ที่โรงแรม เดอะ แกรนด์ โฟร์วิงส์ คอนเวนชั่น เวลา 10.30 น. โดยจะมีวาระในการเลือกตั้งนายกสมาคมกีฬาว่ายน้ำด้วย ซึ่งทางด้านพลเอกประวิตร วงษ์สุวรรณ เตรียมลงชิงตำแหน่งนายกสมาคมกีฬาทางน้ำแห่งประเทศไทยเป็นสมัยที่ 3 ด้วย