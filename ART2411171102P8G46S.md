---
layout: post
code: "ART2411171102P8G46S"
origin_url: "https://www.khaosod.co.th/special-stories/news_9509619"
image: "https://github.com/user-attachments/assets/56a3dbb0-42c7-4a9b-8da0-a7cda0c04d34"
title: "นักสะสมฮือฮา ร้านดังเผย เหรียญ 1 บาท 3 รอบ มีก้อย 2 ด้าน เจอแบบนี้ อาจได้แสนบาท"
description: "เป็นที่ฮือฮาในวงการนักสะสม เมื่อมีการค้นพบ เหรียญ 1 บาท..."
category: "SPECIAL_STORIES"
language: "th"
date: 2024-11-17T11:06:56.180Z
---

# นักสะสมฮือฮา ร้านดังเผย เหรียญ 1 บาท 3 รอบ มีก้อย 2 ด้าน เจอแบบนี้ อาจได้แสนบาท

[![นักสะสมฮือฮา ร้านดังเผย เหรียญ 1 บาท 3 รอบ มีก้อย 2 ด้าน เจอแบบนี้ อาจได้แสนบาท](https://www.khaosod.co.th/wpapp/uploads/2024/11/onebath.jpg "นักสะสมฮือฮา ร้านดังเผย เหรียญ 1 บาท 3 รอบ มีก้อย 2 ด้าน เจอแบบนี้ อาจได้แสนบาท")](https://www.khaosod.co.th/wpapp/uploads/2024/11/onebath.jpg)

**เป็นที่ฮือฮาในวงการนักสะสม เมื่อมีการค้นพบ เหรียญ 1 บาท 3 รอบ รัชกาลที่ 9 แบบพิเศษ มีก้อย 2 ด้าน ร้านดังเผย ใครเจอแบบนี้ อาจได้แสนบาท**

เมื่อวันที่ 17 พ.ย.67 ผู้สื่อข่าวรายงานว่า [ร้านปาหนันจิวเวลรี่](https://www.facebook.com/panunjewwelry002/?locale=th_TH) ต.ในเวียง อ.เมือง จ.แพร่ ร้านรับซื้อเหรียญกษาปณ์หายากชื่อดัง โพสต์ข้อความระบุว่า ค้นพบใหม่! ฮือฮาในวงการนักสะสม เหรียญ 1 บาท 3 รอบรัชกาลที่ 9 รุ่นนี้ สังเกตดีๆ อาจมีลุ้น 100,000 จะเป็นยังไง ต้องดู!

[![](https://www.khaosod.co.th/wpapp/uploads/2024/11/Screenshot-2024-11-17-165608-696x389.jpg)](https://www.khaosod.co.th/wpapp/uploads/2024/11/Screenshot-2024-11-17-165608.jpg)

นายปุญณพัฒน์ สิรเรืองวาณิช เจ้าของร้านรับซื้อเหรียญเก่าและของสะสม “ปาหนันจิวเวอรี่” เปิดเผยว่า มีการพบเหรียญ 1 บาท ที่ระลึกพระชนมายุ 3 รอบในสมัยรัชกาลที่ 9 ว่ากันว่า เหรียญนี้ราคาอาจจะพุ่งสูงถึง 1 แสนบาทเลยทีเดียว

[![](https://www.khaosod.co.th/wpapp/uploads/2024/11/Screenshot-2024-11-17-170628-696x387.jpg)](https://www.khaosod.co.th/wpapp/uploads/2024/11/Screenshot-2024-11-17-170628.jpg)

โดยเหรียญ 1 บาทรุ่นนี้ ผลิตออกมาสูงถึงจำนวน 3 ล้านเหรียญ และใน 3 ล้านเหรียญนี้ กลับเจอเหรียญที่มีความหายาก มีความพิเศษ ในวงการนักสะสม ราคาเล่นกันสูงถึงหลักแสนบาท แต่ที่แน่ๆ ใครมีเหรียญแบบนี้ คุณได้สูงหลักหมื่นแน่นอน

[![](https://www.khaosod.co.th/wpapp/uploads/2024/11/Screenshot-2024-11-17-170654-696x387.jpg)](https://www.khaosod.co.th/wpapp/uploads/2024/11/Screenshot-2024-11-17-170654.jpg)

นายปุญณพัฒน์ กล่าวต่อว่า สำหรับเหรียญ 1 บาท 3 รอบรุ่นนี้ มีขนาดค่อนข้างใหญ่ ประมาณ 27 มิลลิเมตร น้ำหนัก 7.5 กรัม ผลิตออกมาเมื่อปี 2506 จำนวนผลิต 3 ล้านเหรียญ อายุกว่า 60 ปีแล้ว คู่มือประเมินราคาขายไว้ที่เหรียญละ 250-300 บาท

[![](https://www.khaosod.co.th/wpapp/uploads/2024/11/Screenshot-2024-11-17-171511-696x386.jpg)](https://www.khaosod.co.th/wpapp/uploads/2024/11/Screenshot-2024-11-17-171511.jpg)

สำหรับเหรียญที่ไม่ผ่านการใช้ แต่ถ้าเจอรูปแบบที่มีความพิเศษ ในสภาพผ่านการใช้งานหรือไม่ใช้งานมีราคาทั้งนั้น โดยถ้าผ่านการใช้งาน ตนให้ราคาอยู่ที่ 1 หมื่นบาท และถ้าไม่ผ่านการใช้งาน จะได้ไม่ต่ำกว่า 2 หมื่นบาท โดยจะต้องมาตกลงราคากัน เพราะเป็นเหรียญหายาก

[![](https://www.khaosod.co.th/wpapp/uploads/2024/11/467343050_969651405189273_4503389566046280451_n-696x392.jpg)](https://www.khaosod.co.th/wpapp/uploads/2024/11/467343050_969651405189273_4503389566046280451_n.jpg)

นายปุญณพัฒน์ กล่าวว่า สำหรับเหรียญรุ่นนี้ในวงการนั้น มีการเจอเหรียญที่มีความพิเศษคือมีด้านก้อยทั้ง 2 ด้าน โดยสถาบันระดับโลกได้ตรวจสอบ เหรียญที่มีด้านก้อยทั้ง 2 ด้าน และขึ้นทะเบียนเรียบร้อยแล้ว นั่นหมายความว่าเราค้นพบเหรียญ 1 บาท ปี 2506 หายาก ที่มีด้านก้อยทั้ง 2 ด้าน

แต่ต้องระวัง เพราะมีการทำปลอมแปลงขึ้นมา สำหรับราคาปัจจุบันนั้น เจ้าของนำมาโชว์ให้ดู แต่ถ้าใครเจอเหรียญแบบนี้ ติดต่อเข้ามาได้ที่ร้าน ส่งภาพมาให้ดูประเมินราคา ไม่มีค่าใช้จ่าย อย่าหลงเชื่อมิจฉาชีพ

