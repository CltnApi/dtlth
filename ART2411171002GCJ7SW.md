---
layout: post
code: "ART2411171002GCJ7SW"
origin_url: "https://www.khaosod.co.th/breaking-news/news_9509556"
image: "https://github.com/user-attachments/assets/d0c7e877-c67f-4a5d-9901-2a42de636fd8"
title: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 22 จังหวัดโดนถล่ม กทม.-กลาง หนักสุด 
                    กรมอุตุฯ อัพเดตเส้นทาง พายุหม่านหยี่ เตือน 17-22 พ.ย.นี้ อุณหภูมิลดฮวบ 5 องศา"
description: "กรมอุตุนิยมวิทยา พยากรณ์ สภาพอากาศวันพรุ่งนี้ เตือนฝนฟ้าคะนอง ตกหนักบางแห่ง เปิดชื่อ 22 จังหวัดโดนถล่ม กทม.-ภาคกลาง หนักสุด "
category: "HOT_NEWS"
language: "th"
date: 2024-11-17T10:07:34.551Z
---

# กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 22 จังหวัดโดนถล่ม กทม.-กลาง หนักสุด 
                    กรมอุตุฯ อัพเดตเส้นทาง พายุหม่านหยี่ เตือน 17-22 พ.ย.นี้ อุณหภูมิลดฮวบ 5 องศา

[![กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 22 จังหวัดโดนถล่ม กทม.-กลาง หนักสุด ](https://www.khaosod.co.th/wpapp/uploads/2024/11/Todays-weather-2-2.jpg "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 22 จังหวัดโดนถล่ม กทม.-กลาง หนักสุด ")](https://www.khaosod.co.th/wpapp/uploads/2024/11/Todays-weather-2-2.jpg)

**กรมอุตุนิยมวิทยา พยากรณ์ สภาพอากาศวันพรุ่งนี้ เตือนฝนฟ้าคะนอง ตกหนักบางแห่ง เปิดชื่อ 22 จังหวัดโดนถล่ม กทม.-ภาคกลาง หนักสุด**

วันที่ 17 พ.ย.2567 **[กรมอุตุนิยมวิทยา](https://www.tmd.go.th/forecast/daily)** พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางระลอกใหม่จากประเทศจีนแผ่ปกคลุมภาคเหนือตอนบน ภาคตะวันออกเฉียงเหนือตอนบน และทะเลจีนใต้แล้ว ในขณะที่มีลมตะวันออกและลมตะวันออกเฉียงใต้ในระดับบนพัดปกคลุมภาคเหนือตอนล่าง ภาคตะวันออกเฉียงเหนือตอนล่าง ภาคกลาง ภาคตะวันออก และภาคใต้ตอนบน

**ลักษณะเช่นนี้ทำให้บริเวณดังกล่าวมีฝนฟ้าคะนองเกิดขึ้นได้บางพื้นที่ และมีฝนตกหนักบางแห่งในภาคกลาง ภาคตะวันออก และภาคใต้ตอนบน** หลังจากนั้นอุณหภูมิจะลดลง 1-3 องศาเซลเซียส กับมีลมแรงในภาคตะวันออกเฉียงเหนือ

ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลง ส่วนเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตร เนื่องจากฝนที่อาจจะเกิดขึ้นในระยะนี้ไว้ด้วย

สำหรับคลื่นลมบริเวณอ่าวไทยและทะเลอันดามันมีกำลังอ่อน โดยมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวหลีกเลี่ยงการเดินเรือในบริเวณที่มีฝนฟ้าคะนอง

อนึ่ง **พายุไต้ฝุ่น “หม่านหยี่” (MAN-YI)** บริเวณด้านตะวันออกของประเทศฟิลิปปินส์ มีแนวโน้มเคลื่อนผ่านเกาะลูซอน ประเทศฟิลิปินส์ ลงสู่ทะเลจีนใต้ตอนบนในวันนี้ (17 พ.ย. 2567) และคาดว่าพายุนี้จะเคลื่อนเข้าใกล้เกาะไหหลำ ประเทศจีน ในช่วงวันที่ 19–20 พ.ย. 2567 โดยมีแนวโน้มอ่อนกำลังลงตามลำดับต่อไป ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**ภาคเหนือ**

อากาศเย็นกับมีหมอกในตอนเช้า โดยมีฝนฟ้าคะนอง ร้อยละ 20 ของพื้นที่  
ส่วนมากบริเวณ **จังหวัดตาก กำแพงเพชร พิจิตร และเพชรบูรณ์**  
อุณหภูมิต่ำสุด 19-24 องศาเซลเซียส  
อุณหภูมิสูงสุด 31-34 องศาเซลเซียส  
บริเวณยอดดอยอากาศเย็นถึงหนาว อุณหภูมิต่ำสุด 9-16 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออกเฉียงเหนือ**

อากาศเย็นในตอนเช้า โดยมีฝนฟ้าคะนอง ร้อยละ 10 ของพื้นที่  
ส่วนมากบริเวณ **จังหวัดเลย ชัยภูมิ และนครราชสีมา**  
หลังจากนั้นอุณหภูมิจะลดลง 1-3 องศาเซลเซียสกับมีลมแรง  
อุณหภูมิต่ำสุด 20-23 องศาเซลเซียส  
อุณหภูมิสูงสุด 31-36 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 13-17 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคกลาง**

มีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดสระบุรี พระนครศรีอยุธยา ราชบุรี นครปฐม**  
**สมุทรสาคร และสมุทรสงคราม**  
อุณหภูมิต่ำสุด 23-26 องศาเซลเซียส  
อุณหภูมิสูงสุด 30-34 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

มีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดนครนายก ฉะเชิงเทรา ชลบุรี และระยอง**  
อุณหภูมิต่ำสุด 23-26 องศาเซลเซียส  
อุณหภูมิสูงสุด 32-34 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 30 ของพื้นที่ และมีฝนตกหนักบางแห่ง  
บริเวณ **จังหวัดเพชรบุรี และประจวบคีรีขันธ์**  
อุณหภูมิต่ำสุด 23-26 องศาเซลเซียส  
อุณหภูมิสูงสุด 31-34 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดกระบี่ ตรัง และสตูล**  
อุณหภูมิต่ำสุด 24-26 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

**มีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง**  
อุณหภูมิต่ำสุด 25-27 องศาเซลเซียส  
อุณหภูมิสูงสุด 31-33 องศาเซลเซียส  
ลมตะวันออก ความเร็ว 10-20 กม./ชม.

กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 22 จังหวัดโดนถล่ม กทม.-กลาง หนักสุด