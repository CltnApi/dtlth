---
layout: post
code: "ART2411270047IH35Z8"
origin_url: "https://www.khaosod.co.th/entertainment/news_9522781"
image: "https://github.com/user-attachments/assets/6dd9c1cc-ccf7-4334-b872-0d85646c5eb9"
title: "แอฟ ทักษอร เล่าโมเมนต์ร่วมเฟรม มายด์ นภศศิ แรกเจอ เผยถึง อั้ม-นัท รับห่วง"
description: "แอฟ ทักษอร เล่าร่วมเฟรม มายด์ นภศศิ ครั้งแรกที่ได้เจอ ไหลตามธรรมชาติคุยอะไรกัน เผยถึงข่าว อั้ม อธิชาติ - นัท มีเรีย รับห่วง เชื่อพี่นัทจะผ่านไปได้"
category: "ENTERTAINMENT"
language: "th"
date: 2024-11-27T01:01:38.401Z
---

# แอฟ ทักษอร เล่าโมเมนต์ร่วมเฟรม มายด์ นภศศิ แรกเจอ เผยถึง อั้ม-นัท รับห่วง

[![แอฟ ทักษอร เล่าโมเมนต์ร่วมเฟรม มายด์ นภศศิ แรกเจอ เผยถึง อั้ม-นัท รับห่วง](https://www.khaosod.co.th/wpapp/uploads/2024/11/affmindaumnut2711679998.jpg "แอฟ ทักษอร เล่าโมเมนต์ร่วมเฟรม มายด์ นภศศิ แรกเจอ เผยถึง อั้ม-นัท รับห่วง")](https://www.khaosod.co.th/wpapp/uploads/2024/11/affmindaumnut2711679998.jpg)

แอฟ ทักษอร เล่าร่วมเฟรม มายด์ นภศศิ ครั้งแรกที่ได้เจอ ไหลตามธรรมชาติคุยอะไรกัน เผยถึงข่าว อั้ม อธิชาติ – นัท มีเรีย รับห่วง เชื่อไม่ว่าด้านใดพี่นัทจะผ่านไปได้ เพราะเก่งเข้มแข็ง

ทำเอาหลายคนจับตามองหลังจากที่นางเอกสาว แอฟ ทักษอร ได้ไปร่วมงานวันเกิด ปู่ ไพวงษ์ เตชะณรงค์ ซึ่งได้มีภาพ พร้อมหน้าครอบครัว รวมถึง อดีตสามี สงกรานต์ เตชะณรงค์ และแฟนสาว มายด์ ณภศศิ ด้วย ล่าสุดเมื่อเจอหน้าในงาน Dailynews Awards 2024 ก็ได้เปิดใจถึงเรื่องนี้ว่า

_**แอฟ-สงกรานต์ ภาพล่าสุดเบิร์ธเดย์คุณปู่?**_  
“ไปตลอด ถึงไม่ได้มีเทศกาล ไม่ได้มีงานอะไรก็เจอกันบ้างอยู่แล้ว ก็เป็นปกติ อยู่กันเยอะๆ ก็สนุกสนานเป็นปกติ โดยเฉพาะมีรุ่นเล็กสร้างเสียงหัวเราะ ทุกคนก็สนุกสนาน”

ปีใหม่มีอะไรพิเศษให้คุณปู่?  
“สำหรับเขาก็มีความรักและความเคารพ ช่วงนี้อาจจะมีเดินสายแข่งนู่นนี่นั่น ก็อยากให้คุณปู่ภาคภูมิใจ คุณปู่ท่านก็ชมและให้กำลังใจ คุณปู่ให้กำลังใจปีใหม่เสมอ และก็ให้ความเชื่อมั่นในตัวปีใหม่ตลอดมา”

โมเมนต์ปู่กับหลานคุยกันเคยแอบฟัง?  
“เขาก็มีทุกโหมด ทั้งอ้อนทั้งตลก เขาค่อนข้างที่จะใกล้ชิดกัน ถึงแม้จะไม่ได้เจอกันก็จะมีโทรคุย หรือตัวแอฟเองถ้าวันไหนติดงานไม่ได้เข้าไป แต่ปีใหม่เข้าไป ก็จะโทรคุยหรือไม่ก็ไลน์ คือติดต่อกันเป็นปกติอยู่แล้ว”

ADVERTISEMENT

[![](https://www.khaosod.co.th/wpapp/uploads/2024/11/affmindaumnut2711671.jpg)](https://www.khaosod.co.th/wpapp/uploads/2024/11/affmindaumnut2711671.jpg)

_**เป็นโมเมนต์ที่หลายคนชื่นชมร่วมเฟรม มายด์ นภศศิ?**_  
_“จริงๆตอนนั้นก็ไม่ได้คิดอะไร ก็ไหลๆไปตามธรรมชาติ อาจจะเป็นครั้งแรกที่ได้เจอ ได้ร่วมเฟรมกัน แต่ก็ไม่ได้คุยอะไรกันเลยค่ะ หมายถึงว่าก็ทักทายกันตามปกติ ไม่ได้คุยอะไรกันเป็นพิเศษ”_

_**เราก็โอเคที่จะเจอ?**_  
“โอเคสิคะ ไม่มีเหตุผลอะไรที่แอฟจะไม่โอเค ก็ตามธรรมชาติค่ะ แอฟไม่เคยมีปัญหาใดๆอยู่แล้ว หมายถึงว่าโดยเฉพาะถ้าเป็นงานของที่บ้านคุณปู่ สงกรานต์ ถ้ามีโอกาส ถ้าไม่ติดงานก็ไปร่วมด้วยเสมอ”

_**ช่วงนี้ อั้ม-นัท มีข่าว เราเป็นห่วง?**_  
“เป็นห่วงค่ะ โดยเฉพาะเรื่องที่พี่นัทไม่สบายก็เป็นห่วง แต่ว่ายังไม่มีโอกาสได้เจอกันหรือคุยกันส่วนตัว ก็ติดตามทางไอจี อัพเดตจากไอจี”

_**โพสต์ล่าสุดของนัทหลายคนก็เป็นห่วง?**_  
“แฟนคลับและในอีกหลายๆคนที่รักพี่นัทอยากส่งอะไรยังไงไม่รู้เลย ที่แน่ๆก็แค่อยากบอกว่ารักและเป็นห่วงค่ะ โดยเฉพาะเรื่องของสุขภาพที่อันนี้พี่นัทมีแน่ๆ อยากให้พี่นัทสุขภาพแข็งแรง พี่นัททำงานหนัก เชื่อว่าไม่ว่าจะด้านใดก็แล้วแต่ ไม่ว่าจะร่างกายหรือจิตใจแอฟเชื่อว่าพี่นัทผ่านไปได้ พี่นัทเป็นคนเก่งและเข้มแข็ง”

