---
layout: post
code: "ART24111404202H3IBV"
origin_url: "https://www.khaosod.co.th/sports/news_9504781"
image: "https://github.com/user-attachments/assets/1decfc94-14c9-4d4e-b2ef-c902635a5085"
title: "ดิเอโก ฟอร์ลัน ประเดิมเส้นทางใหม่ - พ่ายตกรอบแรก เทนนิส ระดับอาชีพ"
description: "ดิเอโก ฟอร์ลัน อดีตกองหน้าชื่อดังของ แมนยู และ ทีมชาติอุรุกวัย เริ่มต้นเส้นทางใหม่กับกีฬาเทนนิสอย่างเป็นทางการแล้วโดย ฟอร์ลัน ซึ่งเคยค้าแข้งกับ แมนยู,"
category: "SPORTS"
language: "th"
date: 2024-11-14T05:26:15.545Z
---

# ดิเอโก ฟอร์ลัน ประเดิมเส้นทางใหม่ - พ่ายตกรอบแรก เทนนิส ระดับอาชีพ

[![ดิเอโก ฟอร์ลัน ประเดิมเส้นทางใหม่ - พ่ายตกรอบแรก เทนนิส ระดับอาชีพ](https://www.khaosod.co.th/wpapp/uploads/2024/11/forlan2.jpg "ดิเอโก ฟอร์ลัน ประเดิมเส้นทางใหม่ - พ่ายตกรอบแรก เทนนิส ระดับอาชีพ")](https://www.khaosod.co.th/wpapp/uploads/2024/11/forlan2.jpg)

ดิเอโก ฟอร์ลัน อดีตกองหน้าชื่อดังของ แมนยู และ ทีมชาติอุรุกวัย เริ่มต้นเส้นทางใหม่กับกีฬาเทนนิสอย่างเป็นทางการแล้ว

โดย ฟอร์ลัน ซึ่งเคยค้าแข้งกับ แมนยู, อินเตอร์ มิลาน, แอต มาดริด กลับมาเล่นเทนนิส กีฬาแรกของตัวเองอีกครั้งหลัง แขวนสตั๊ด ในปี 2019 และล่าสุดในวัย 45 ปี ฟอร์ลัน ได้ฤกษ์ลงแข่งขันระดับอาชีพ ในประเภทชายคู่ ร่วมกับ เฟเดริโก คอเรีย นักเทนนิสอาร์เจนติน่า พี่ชายของ กิลแยร์โม คอเรีย อดีตนักเทนนิสมือ 3 ของโลก ลงแข่งขัน เทนนิส อุรุกวัย โอเพ่น ในวัย 45 ปี ก่อนพ่ายให้ คู่ของ บอริส เอเรียส – เฟเดริโก เซบายอส จากโบลิเวีย 0-2 เซ็ต 1-6, 2-6 ตกรอบแรก

“ผมได้เล่นกับมืออาชีพ แค่ 1 เกมก็เพียงพอแล้ว ผมสนุกกับมัน ผมได้ไปที่สโมสร ได้เจอผู้คน ได้เล่นในอากาศดีๆ ผมไม่รู้ว่าผมเป็นนักฟุตบอลอาชีพคนแรกที่ได้มาเล่นเทนนิสอาชีพหรือเปล่า แต่แค่ 1 แมตช์ มันก็ถือเป็นสิทธิพิเศษสำหรับผมแล้ว”

ก่อนหน้านี้ เปาโล มัลดินี่ อดีตกองหลังเอซี มิลาน เคยลงแข่งขันเทนนิส เอทีพี ชาลเลนจ์ ที่ มิลาน ในปี 2017 ในวัย 49 ปี คุ่กับ สเตฟาโน แลนโดนิโอ โค้ชของเขาเอง ก่อนแพ้ไป 1-6 ,1-6