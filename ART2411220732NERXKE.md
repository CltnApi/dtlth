---
layout: post
code: "ART2411220732NERXKE"
origin_url: "https://www.khaosod.co.th/entertainment/news_9516801"
image: "https://github.com/user-attachments/assets/ce74e5a9-ce63-445d-873b-996d876cd284"
title: "\"หนุ่ม ม้าม่วง\" โดนบูลลี่ เป็นแรงผลักดันให้มีชื่อเสียง ลั่น!ถ้าไม่มีงานจะไปปลูกผักขาย"
description: "“หนุ่ม ม้าม่วง” เล่าประสบการณ์อาบน้ำในค่ายทหาร แพลนอนาคตถ้าไม่มีงานจะลาวงการไปปลูกผักขาย เผยที่มาของชื่อ “ม้าม่วง” เกิดจากถูกบูลลี่"
category: "ENTERTAINMENT"
language: "th"
date: 2024-11-22T07:37:27.626Z
---

# "หนุ่ม ม้าม่วง" โดนบูลลี่ เป็นแรงผลักดันให้มีชื่อเสียง ลั่น!ถ้าไม่มีงานจะไปปลูกผักขาย

[!["หนุ่ม ม้าม่วง" โดนบูลลี่ เป็นแรงผลักดันให้มีชื่อเสียง ลั่น!ถ้าไม่มีงานจะไปปลูกผักขาย](https://www.khaosod.co.th/wpapp/uploads/2024/11/mamung_221167-1.jpg ""หนุ่ม ม้าม่วง" โดนบูลลี่ เป็นแรงผลักดันให้มีชื่อเสียง ลั่น!ถ้าไม่มีงานจะไปปลูกผักขาย")](https://www.khaosod.co.th/wpapp/uploads/2024/11/mamung_221167-1.jpg)

**“หนุ่ม ม้าม่วง” เล่าประสบการณ์อาบน้ำในค่ายทหาร แพลนอนาคตถ้าไม่มีงานจะลาวงการไปปลูกผักขาย เผยที่มาของชื่อ “ม้าม่วง” เกิดจากถูกบูลลี่**

รายการ **“เบิ้ล** **AM”** สัปดาห์นี้ขำไม่ไหว พบกับอินฟลูเอนเซอร์สายฮา **“หนุ่ม สิทธิ์เดช หรือ ม้าม่วง** **Powerpuff Gay”** คุยไปจกตำบักหุ่งไปม่วนคัก! มาเผยถึงจุดเริ่มต้นจากคำบูลลี่เป็นแรงผลักดันทำให้มีชื่อเสียงได้ถึงวันนี้ ซึ่งปัจจุบันได้ออกแบบชีวิตตัวเองแล้ว แพลนอนาคตถ้าไม่มีงานจ้างจะกลับบ้านต่างจังหวัดปลูกผักขาย พร้อมเล่าประสบการณ์อาบน้ำในค่ายทหาร

!["หนุ่ม ม้าม่วง" โดนบูลลี่ เป็นแรงผลักดันให้มีชื่อเสียง แพลนถ้าไม่มีงานจะไปปลูกผักขาย](https://www.khaosod.co.th/wpapp/uploads/2024/11/mamung_221167-5.jpg)

**ม้าม่วงคือชื่อจริงๆ หรือชื่อในวงการ** **?**

**หนุ่ม ม้าม่วง :** ชื่อคนตั้งให้ดีกว่า คนบูลลี่เราสมัยก่อน คนในโซเชียล สมัยที่เราทำคลิปแรกๆ เขาเอาเราไปเปรียบเทียบกับมะม่วง ว่าหน้ายาวเหมือนมะม่วง หน้ายาวเหมือนม้า เราก็เลยเอา 2 คำนี้มารวมกัน ก็เลยตั้งเพจว่าชื่อว่า **ม้าม่วง** จนคนติดตามเพิ่มขึ้นมาเรื่อยๆ ปัจจุบันมีคนติดตามอยู่ที่ 2.9 ล้าน ก็ต้องขอบคุณทุกคนที่ติดตาม

**คลิปแรกคือ** **?**

ADVERTISEMENT

**หนุ่ม ม้าม่วง :** ทำคลิปหนุ่มไบค์เกอร์ สมัยก่อนเราขับมอเตอร์ไซค์ แต่งตัวเป็นผู้ชายออกทริปออกอะไรกับพวกผู้ชายขี่รถบิ๊กไบค์ สมัยอยู่อุบล แล้วพอมาอยู่กรุงเทพฯ เราก็เลยไปซื้อเงินผ่อน ตอนนั้นเพื่อนผู้หญิงเราไม่เยอะ มีแต่เพื่อนผู้ชายกับเพื่อนกะเทย พอมาอยู่กรุงเทพฯ เราก็เลยทำคลิปลง TIKTOK ขับไบค์เกอร์ใส่เสื้อแขนยาวพอดึงออกมาเป็นชุดว่ายน้ำวันพีชแล้วก็เดิน นั่นคือคลิปแรกๆที่มันเปรี้ยงขึ้นมา แล้วก็มีรายการนั้นรายการนี้ติดต่อเราไป ก็เริ่มทำสไตล์นี้ไปเรื่อยๆ จนเริ่มมี **Powerpuff Gay** ที่ทำกัน 4 คน ก็จะมีพี่ใหม่ อาร์ต เต้ แล้วก็เรา

**จริงไหมที่เป็นทหารมาก่อน** **?**

**หนุ่ม ม้าม่วง :** เป็นมา 1 ปี เป็นพลทหาร เรียนจบแล้วไปเกณฑ์ทหาร ก็จับได้ใบแดง ทบ.1 ผลัด1

**อาบน้ำวันแรกเป็นยังไง** **?**

**หนุ่ม ม้าม่วง :** ว้าย! จะเล่าให้ฟัง วันแรกเข้าไปเขายังไม่ได้จับเวลา แล้วเราจะอาบ วันต่อมาเท่านั้นล่ะ เขาให้เข้าแถวไปยืนเรียงกันอาบน้ำคนที่สูงมันต้องอยู่ข้างหน้า (หัวเราะ) ด้วยความที่กะเทยเห็นของผู้ชายเราก็กลัวตัวเอง …. เข้าใจไหม เราก็เลยหลับตาอยู่นั่นแหล่ะตายๆ เข้าใจไหมคนอยู่เป็นร้อย มันต้องมีคนใดคนหนึ่งที่เป็นสเปคเรา พอเขาบอกแถวหน้ากลับหลังหัน เราก็เขินมากแล้วก็พยายามคิดเรื่องดราม่าที่สุดในชีวิตก็เลยผ่านไปได้

!["หนุ่ม ม้าม่วง" โดนบูลลี่ เป็นแรงผลักดันให้มีชื่อเสียง แพลนถ้าไม่มีงานจะไปปลูกผักขาย](https://www.khaosod.co.th/wpapp/uploads/2024/11/mamung_221167-4.jpg)

**มีมุมมองยังไงกับ** **LGBTQ** **ในปัจจุบันที่มีสมรสเท่าเทียม** **?**

**หนุ่ม ม้าม่วง :** เรารู้สึกว่ามันดีนะ รู้สึกว่าตอนนี้เปิดกว้าง ไม่ใช่ยุคที่รุ่นพี่เขาสู้มาจนกว่ามันจะได้อย่างทุกวันนี้ รู้สึกว่ารุ่นของเรามันสบาย แล้วรุ่นต่อไปก็น่าจะสบายขึ้น แต่เราก็อยากให้มันมีเรื่องสวัสดิการควบคู่กันไป อยากให้เป็นเหมือนผู้ชายผู้หญิงทั่วไป เพราะว่าทุกคนเสียภาษี ขอบคุณรุ่นพี่หรือคนที่สู้มาจนถึงทุกวันนี้

**ตอนนี้หัวใจเป็นยังไงมีคู่หรือยัง** **?**

**หนุ่ม ม้าม่วง :** มีแฟนแล้วค่ะ คบกันมา 2 ปีแล้ว ก็น่าจะไปเรื่อยๆ เรื่องการคบกันมันอยู่ที่สองคนตกลงกัน ความรักออกแบบได้

**ช่วงนี้ได้ข่าวว่างานเยอะขึ้น ก็เริ่มมีแนวทางในการรับงานมากขึ้น** **?**

**หนุ่ม ม้าม่วง :** มีการจัดการตัวเอง อะไรควรทำ ไม่ควรทำ อันไหนที่รู้สึกว่าทำไม่ได้จริงๆ ก็เลือกที่จะเริ่มปฎิเสธ รู้สึกว่าถ้ารับมาแล้วทำไม่ได้จะเฟล ต้องขอโทษจริงๆ เพราะไม่อยากให้ลูกค้าเสียความรู้สึก แล้วเราก็ไม่อยากนอยด์ทีหลัง เริ่มจัดการตัวเองว่าจะไปในทิศทางไหน หรือการติดต่องานกับลูกค้า ที่มีให้เห็นตามข่าวอยู่ว่า มีการเอาแชทออกมาปล่อยว่าไม่รับงาน เรารู้สึกว่าทำไมถึงไม่มองมุมกลับว่าที่ไม่มาแคชเพราะเขาไม่อยากเป็นหรือเปล่า เรื่องการรับไม่รับคือการคุยงานกัน 2 คน ที่มืดไม่ควรเอามาไว้ที่แจ้ง เราก็เคยโดนโกงจากการรีวิวของ โดนโกงหลายแสนก็เลือกที่ไม่ออกมาพูด เพราะรู้สึกว่ามันเป็นเรื่องของคน 2 คน ถ้าเราอยากแจ้งความจะแจ้งเอง แต่รู้สึกว่าไม่อยากมีเรื่องดราม่าหรือมีประเด็น ก็ปล่อยให้มันเป็นครูหรือเป็นหนังสือเล่มหนึ่งให้ควรระวังตัวกับเรื่องแบบนี้ในครั้งต่อไป

**คิดว่าอะไรในตัวเราที่ทำให้มาถึงจุดนี้ได้** **?**

**หนุ่ม ม้าม่วง :** ทุกรายการจะพูดเป็นเสียงเดียวกันว่าเราให้เครดิตคนดู คนหยอก คนมาคุยเล่นกับเราในทุกครั้งที่ไลฟ์สด หรือลงคลิป ให้เครดิตคนติดตาม คนที่แคปรูปเราไปเล่น แคปคลิปเราไปลง ที่กระจายออกไปจนเป็นม้าม่วงจนถึงวันนี้ มาอยู่ในทุกวันนี้ได้ก็เพราะพวกเขาเลย

**มีธุรกิจไหนอีกไหมเป็นความฝันที่อยากจะทำในช่วงนี้หรือในอนาคต** **?**

**หนุ่ม ม้าม่วง :** ปลูกผักขาย หรือทำไร่ทำนา อยากอยู่แบบนั้น เพราะรู้สึกว่าอาชีพนี้ได้เห็นข่าวหลายๆ แบบ ทุกอย่างแหล่ะที่รู้สึกว่า เกิดขึ้น ตั้งอยู่ และดับไป เลยรู้สึกว่าถ้าเราไม่ออกแบบชีวิตตัวเองตอนนี้ แล้วเราจะไปออกแบบตอนไหน ต้องมีแผนสำรอง แล้วตอนนี้แผนสำรองของเราก็กำลังเริ่มจะเป็นจริง กำลังไล่ไปตามสเต็ป ถ้าวันหนึ่งไม่มีงานเลยในกรุงเทพฯ ไม่ใช่ม้าม่วง ไม่มีใครจ้างแล้ว เราจะขายบ้านที่อยู่กรุงเทพฯตอนนี้ แล้วเอาเงินนี้ไปอยู่บ้านที่เราซื้อไว้ เพราะบ้านที่กรุงเทพฯซื้อเงินสด ทุกวันนี้ไม่มีหนี้ มีแค่รายจ่ายในครอบครัวในบ้าน