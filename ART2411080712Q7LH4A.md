---
layout: post
code: "ART2411080712Q7LH4A"
origin_url: "https://www.khaosod.co.th/entertainment/news_9496177"
image: "https://github.com/user-attachments/assets/bc6aea91-7fd8-4a63-9e97-c2d765ca1b63"
title: "เปิดภาพล่าสุด แคท รัตกาล อดีตนักร้องลูกทุ่งดัง หลังหันไปปฏิบัติธรรม"
description: "เปิดภาพล่าสุด แคท รัตกาล อดีตนักร้องลูกทุ่งดัง หลังหันไปปฏิบัติธรรมตลอดชีวิต โดยมีการอำลาวงการเมื่อปี 2558 เจ้าของเฟซบุ๊กรายหนึ่ง ได้โพสต์เมื่อเดือนตุลาคม"
category: "ENTERTAINMENT"
language: "th"
date: 2024-11-08T07:26:32.923Z
---

# เปิดภาพล่าสุด แคท รัตกาล อดีตนักร้องลูกทุ่งดัง หลังหันไปปฏิบัติธรรม

[![เปิดภาพล่าสุด แคท รัตกาล อดีตนักร้องลูกทุ่งดัง หลังหันไปปฏิบัติธรรม](https://www.khaosod.co.th/wpapp/uploads/2024/11/katratakarn811679998.jpg "เปิดภาพล่าสุด แคท รัตกาล อดีตนักร้องลูกทุ่งดัง หลังหันไปปฏิบัติธรรม")](https://www.khaosod.co.th/wpapp/uploads/2024/11/katratakarn811679998.jpg)

เปิดภาพล่าสุด แคท รัตกาล อดีตนักร้องลูกทุ่งดัง หลังหันไปปฏิบัติธรรมตลอดชีวิต โดยมีการอำลาวงการเมื่อปี 2558

เจ้าของเฟซบุ๊กรายหนึ่ง ได้โพสต์เมื่อช่วงเดือนตุลาคม 2567 ที่ผ่านมา ภาพล่าสุดของ แคท รัตกาล อดีตนักร้องลูกทุ่งดัง ที่หันไปปฏิบัติธรรม พร้อมข้อความว่า _“มาโปรดน้องแบบสบายๆกันเองๆงั๊บ พร้อมแท็กเฟซบุ๊ก ธาตุ4 พุทธชาติ แคท รัตกาล”_

โดยในเฟซบุ๊ก ธาตุ4 พุทธชาติ แคท รัตกาล ก็มีภาพ แคท รัตกาล ลักษณะโกนผม นุ่งห่มผ้าสีน้ำตาลเข้ม สะพายย่าม ทราบว่าเป็นการบวชที่ไร้รูปแบบ การบวชมีหลายรูปแบบแต่รูปไหนๆ ก็ไม่สำคัญเท่า บวชใจ ปฎิบัติธรรมวัดทั่วไป

[![](https://www.khaosod.co.th/wpapp/uploads/2024/11/katratakarn8116711.jpg)](https://www.khaosod.co.th/wpapp/uploads/2024/11/katratakarn8116711.jpg)

[![](https://www.khaosod.co.th/wpapp/uploads/2024/11/katratakarn811679.jpg)](https://www.khaosod.co.th/wpapp/uploads/2024/11/katratakarn811679.jpg)

ADVERTISEMENT

แคท เคยเผยว่า ที่ตัดผมสกินเฮด เพราะผมเป็นอะไรที่เรารัก เราหวง ก็สละออกก่อนเลย แคทจะปฏิบัติ โดยไม่ปฏิบัติ คือ ไม่มีการนั่งสมาธิเข้าฌานหรือญาณใดๆ เลย จะนั่งแบบเปิดใจกว้างๆ คลายๆ โปร่งๆ โล่งๆออกไปเรื่อยๆ ไม่ใช่ภิกษุณี ถามว่าจะปฎิบัติไปตลอดชีวิตหรือไม่ ก็ไม่ได้กำหนดอะไรเลย แต่จะอนิจจังตลอดเวลา

[![](https://www.khaosod.co.th/wpapp/uploads/2024/11/katratakarn811674.jpg)](https://www.khaosod.co.th/wpapp/uploads/2024/11/katratakarn811674.jpg)

[![](https://www.khaosod.co.th/wpapp/uploads/2024/11/katratakarn8116712.jpg)](https://www.khaosod.co.th/wpapp/uploads/2024/11/katratakarn8116712.jpg)

ทั้งนี้ แคท รัตกาล มีชื่อจริงว่า พุทธชาติ ยศแก้วอุด เกิดที่จังหวัดลำปาง จบการศึกษาระดับปริญญาตรีจากมหาวิทยาลัยราชภัฏลำปาง เข้าสู่วงการบันเทิงด้วยการคว้าตำแหน่งรองอันดับ 1 มิสมอเตอร์โชว์ ปี พ.ศ. 2542 จากการสนับสนุนของ อุ๊บ วิริยะ พงษ์อาจหาญ นักปั้นศิลปินชื่อดัง

ต่อมาหันเข้าสู่วงการเพลงโดยได้เซ็นสัญญาเป็นนักร้องในสังกัดค่าย แกรมมี่โกลด์ โดยใช้ชื่อในวงการว่า “แคท รัตติกาล” ซึ่งแคทได้มีผลงานกับค่ายเพลงดังกล่าวจำนวน 2 อัลบั้ม เมื่อหมดสัญญากับแกรมมี่โกลด์ได้ย้ายมาสังกัดค่ายอาร์สยาม ตามคำชักชวนของ”เหน่ง” จิรวัฒน์ ปานพุ่ม พร้อมกับเปลี่ยนชื่อเป็น “แคท รัตกาล” จนถึงปี พ.ศ. 2558 หลังจากนั้น ได้ประกาศอำลาวงการ แล้วหันไปปฏิบัติธรรมตลอดชีวิต

[![](https://www.khaosod.co.th/wpapp/uploads/2024/11/katratakarn8116713.jpg)](https://www.khaosod.co.th/wpapp/uploads/2024/11/katratakarn8116713.jpg)

[![](https://www.khaosod.co.th/wpapp/uploads/2024/11/katratakarn811677.jpg)](https://www.khaosod.co.th/wpapp/uploads/2024/11/katratakarn811677.jpg)