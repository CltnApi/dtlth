---
layout: post
code: "ART2411010652XI4ER1"
origin_url: "https://www.khaosod.co.th/horoscope/news_9475473"
image: "https://github.com/user-attachments/assets/dd7f93d6-1760-4d01-8c0f-c1a7200f30e1"
title: "ดวงรอบสัปดาห์ - แนวโน้มความน่าจะเป็นในรอบสัปดาห์ (ระหว่างวันที่ 27 ตุลาคม -2 พฤศจิกายน 2567) เช็กดวงทรัพย์สิน อสังหาริมทรัพย์ คู่หมั้นคู่สมรส"
description: "แนวโน้มความน่าจะเป็นในรอบสัปดาห์(ระหว่างวันที่ 27 ตุลาคม -2 พฤจิกายน พ.ศ. 2567)ลัคนา (ลั) ราศีเมษในรอบสัปดาห์นี้ท่านต้องการสิ่งใดก็ตามมีผู้สนับสนุน"
category: "HOROSCOPE"
language: "th"
date: 2024-11-01T14:45:22.750Z
---

# ดวงรอบสัปดาห์ - แนวโน้มความน่าจะเป็นในรอบสัปดาห์ (ระหว่างวันที่ 27 ตุลาคม -2 พฤศจิกายน 2567) เช็กดวงทรัพย์สิน อสังหาริมทรัพย์ คู่หมั้นคู่สมรส

[![ดวงรอบสัปดาห์ - แนวโน้มความน่าจะเป็นในรอบสัปดาห์ (ระหว่างวันที่ 27 ตุลาคม -2 พฤศจิกายน 2567) เช็กดวงทรัพย์สิน อสังหาริมทรัพย์ คู่หมั้นคู่สมรส](https://www.khaosod.co.th/wpapp/uploads/2024/10/ดวงรอบสัปดาห์-2.jpg "ดวงรอบสัปดาห์ - แนวโน้มความน่าจะเป็นในรอบสัปดาห์ (ระหว่างวันที่ 27 ตุลาคม -2 พฤศจิกายน 2567) เช็กดวงทรัพย์สิน อสังหาริมทรัพย์ คู่หมั้นคู่สมรส")](https://www.khaosod.co.th/wpapp/uploads/2024/10/ดวงรอบสัปดาห์-2.jpg)

**แนวโน้มความน่าจะเป็นในรอบสัปดาห์  
****(ระหว่างวันที่ 27 ตุลาคม -2 พฤจิกายน พ.ศ. 2567)**

**ลัคนา** **(****ลั****)** **ราศีเมษ**

ในรอบสัปดาห์นี้ท่านต้องการสิ่งใดก็ตามมีผู้สนับสนุนทั้งต่อหน้าและลับหลังโดยเฉพาะเงินทุนก้อนใหญ่ที่จะเข้ามาช่วยเหลือกิจการของท่านญาติมิตรที่ว่างงานจะได้งานทำมีผู้ชักชวนให้ลงทุนแต่ท่านไม่ควรทำตามมีผู้เสนอกิจการอื่นๆที่มีอัตราเสี่ยงสูงแต่ถ้าทำไปแล้วไม่สบายใจก็อย่าทำดีกว่าหุ้นส่วนผู้ร่วมงานกลมเกลียวกันดีมากคู่หมั้นคู่สมรสให้ลาภอย่างนึกไม่ถึงญาติมิตรที่สูงอายุให้ลาภการผันแปรของดินฟ้าอากาศอาจทำให้ท่านป่วยได้มีงานที่ต้องลงมือทำเองมากขึ้นญาติมิตรเร่งเร้าให้ต้องเดินทางไกลบ่อยๆถ้าเดินทางไกลท่านจะได้รับลาภผลดีพี่น้องมีความเจริญรุ่งเรืองและยังช่วยท่านหาทรัพย์ได้ด้วย

**ลัคนา** **(****ลั****)** **ราศีพฤษภ**

ในรอบสัปดาห์นี้ท่านได้รับชื่อเสียงจากการตรากตรำทำงานเกี่ยวกับธรรมชาติหรือแรงงานอาจมีอันตรายจากชื่อเสียงที่เกิดขึ้นได้ถ้ามีเรื่องกับใครอย่าไปต่อล้อต่อเถียงควรยอมแพ้เขาไปก่อนในทุกๆเรื่องเพราะถึงอย่างไรท่านก็เป็นผู้ที่อุดมสมบูรณ์ไปด้วยโชคลาภในชีวิตการทำงานของท่านได้รับความเมตตาจากผู้ใหญ่ส่วนผู้น้อยก็นิยมยกย่องไม่ควรทำการใดๆที่เกี่ยวข้องกับทางราชการหรือนำพาหมู่คณะไปสู่สถานการณ์ที่ท่านไม่รู้แจ้งเห็นจริงมีความคิดที่จะย้ายภูมิลำเนาไปอยู่ที่อื่นหรือหาบ้านพักไว้ตากอากาศงานอาชีพมีการเปลี่ยนแปลงตามสถานการณ์ของสิ่งแวดล้อมและชุมชนอันเป็นเรื่องของโชคชะตามหาชน

**ลัคนา** **(****ลั****)** **ราศีมิถุน**

ในรอบสัปดาห์นี้ ท่านต้องทำกิจการงานที่ผู้ใหญ่ในทางการงานไม่พอใจหลายเรื่อง อาจมีการใช้อำนาจในการตัดสินปัญหาต่างๆ ด้วยความเด็ดขาด ซึ่งมิใช่นิสัยเดิมของท่าน มีเหตุการณ์ล่าช้าอันเกิดจากหุ้นส่วนผู้ร่วมงาน ซึ่งท้าทายความอดทนของท่านอย่างแรง คู่หมั้นคู่สมรสก็เบื่อหน่ายท้อถอยในกิจการงานของเขา ซึ่งท่านเป็นคนเดียวที่เห็นอกเห็นใจ และแสดงความผ่อนปรนกับคนรักของท่านมากที่สุด ต่อไปนี้จะมีบุคคลภายนอกเข้ามาวุ่นวายในเรื่องรายได้ผลประโยชน์ต่างๆ ของท่าน เช่น ถ้าท่านเช่าพระเครื่องเก่าๆ เขาจะไม่ว่าอะไร แต่ถ้าได้หนังสือเก่า เขาจะหาว่าท่านอ่านไม่ออกทันที ซึ่งท่านควรเฉยไว้ดีกว่า

**ลัคนา** **(****ลั****)** **ราศีกรกฎ**

ในรอบสัปดาห์นี้ท่านได้รับข่าวที่เป็นคำบอกเล่าหรือเอกสารหนังสือต่างๆเป็นอันมากสุขภาพร่างกายแข็งแรงที่เจ็บป่วยอาการจะทุเลาดีขึ้นจะขยันขันแข็งทำงานทำการแต่การคาดหมายเหตุการณ์สิ่งใดไว้มักไม่เป็นไปตามที่ท่านคิดจึงไม่ควรด่วนตัดสินใจใดๆทั้งสิ้นทั้งเรื่องงานและเรื่องส่วนตัวอาจทำสิ่งของที่มีค่ามากๆหายได้เช่นนำไปวางไว้ที่ไหนแล้วนึกไม่ออกไม่ควรบอกความลับหรือความในใจของท่านแก่ผู้ใดหากไม่มีความจำเป็นใดๆควรเลื่อนการติดต่อหน่วยงานราชการออกไปก่อนในระยะนี้ไม่ควรเข้าไปร่วมกิจกรรมใดๆกับผู้ที่มีคดีความพัวพันเพราะท่านอาจเดือดร้อนหรือติดร่างแหเสียชื่อเสียเวลา

**ลัคนา** **(****ลั****)** **ราศีสิงห์**

ในรอบสัปดาห์นี้ ท่านเสียทรัพย์สินเงินทองโดยไม่เต็มใจนักจนหมดความสุขไป ศัตรูจะนินทาและแสดงอาการริษยาต่อหน้าต่อตาท่านโดยไม่ยำเกรงอะไรใดๆ อย่างไรก็ดี จะมีคนบางส่วนที่เชื่อในคำพูดของเขาเหล่านั้น แต่บางส่วนก็ยังเชื่อมั่นในตัวท่าน อาจเกิดปัญหาในหมู่พี่น้องหรือคนในบ้านอย่างนึกไม่ถึง การงานประสบปัญหาล่าช้าหรือไม่เป็นไปตามแผนงานที่กำหนด มักประสบอุบัติเหตุเกี่ยวกับไฟฟ้าหรือความร้อน ผู้ที่วิ่งเดินออกกำลังกายเช้าๆ เย็นๆ มักตกท่อบาดเจ็บพอสมควร การจัดงานเกี่ยวกับอาวุธและของมีคมจะไม่ค่อยได้รับการตอบรับที่ดี ท่านไม่ควรขัดผลประโยชน์ของใครทั้งสิ้น เพราะจะมีแต่เสีย ไม่มีได้ใดๆ

**ลัคนา** **(****ลั****)** **ราศีกันย์**

ในรอบสัปดาห์นี้ ท่านได้รับข่าวสารที่ดีในเรื่องการเงินรายได้ หรือการเลื่อนขั้นเลื่อนตำแหน่งที่มีรายได้เพิ่มขึ้นด้วย บ้านเรือนที่อยู่อาศัยจะประสบปัญหาด้านกฎหมายหรือคดีความ ท่านควรหารือผู้เชี่ยวชาญเพื่อหาแนวทางการแก้ปัญหาที่ถูกต้อง ผู้ที่ประหยัดค่าใช้จ่ายอย่างมากจะถูกชักชวนให้ลงทุนก้อนใหญ่ ซึ่งเป็นการตัดสินใจที่ยากลำบากของท่าน แต่ท่านหวังโชคลาภอะไรในระยะเวลาอันใกล้ไม่ค่อยได้ ไม่ควรสนิทสนมกับผู้คนในปกครองจนเกินไป เพราะพวกเขาจะตีตัวเสมอท่านจนกลายเป็นเรื่องปีนเกลียวขึ้นมาใด้ง่ายๆ แต่ไม่มีอะไรร้ายแรงแต่อย่างใด การค้าขายอสังหาริมทรัพย์ใดๆ ท่านจะเสียเปรียบ

**ลัคนา** **(****ลั****)** **ราศีตุล**

ในรอบสัปดาห์นี้ ท่านจะมีโชคดีในเรื่องของการเงิน การเจรจาต่อรองในเรื่องลาภผลประโยชน์จะถูกต้องทุกเรื่อง ถึงแม้ท่านจะต้องหมุนเงินไปๆ มาๆ ก็ตาม แต่ดาวเกตุ (9) จะเอื้อให้ท่านกู้ยืมใครๆ โดยไร้หลักทรัพย์ได้อย่างไม่น่าเชื่อ แม้ดาวศุกร์ (6) ส่องแสงริบหรี่ในเรือนการเงินของท่าน แม้ได้ทรัพย์น้อยก็ยังดีกว่าไม่ได้ทรัพย์เลย รวมทั้งท่านมีโชคดีในการทำงานสำคัญต่างๆ ทำงานสำเร็จตามความมุ่งหมายของเพื่อนร่วมงาน แต่ผู้ใหญ่กับชื่อเสียงเกียรติยศกลับปรากฏออกไปในทางตรงกันข้าม จะได้ลาภจากทางไกลและผู้ที่อยู่ห่างไกล และท่านจะได้ญาติพี่น้องมาช่วยงานหรือเป็นบริวาร แต่ท่านไม่ควรไว้ใจเขาให้มากนัก

**ลัคนา** **(****ลั****)** **ราศีพิจิก**

ในรอบสัปดาห์นี้ ท่านทำอะไรก็ตามมักมีอุปสรรคเล็กๆ น้อยๆ อยู่เสมอ แต่ไม่มีอะไรน่าหวาดกลัว หรือน่ากังวลใจอะไร การเดินทางระยะสั้นๆ เพื่อติดต่องานราชการใดๆ จะราบรื่น จะได้ข่าวดีเกี่ยวกับเพื่อนฝูง อาจมีการใช้จ่ายเงินทองเพื่อการสมาคมหรือเลี้ยงดูปูเสื่อเพื่อนฝูงที่ตกระกำลำบาก อาจมีเรื่องทะเลาะเบาะแว้งของญาติพี่น้องที่ทำให้ท่านวิตกกังวลใจ แต่ไม่มีอะไรรุนแรงมากนักในระยะนี้ ท่านที่เจอะเจออะไรหนักๆ มา ระยะนี้เสมือนท่านได้หยุดพักผ่อน ดาวพฤหัสบดี(5) ในภพปัตนิของท่านโคจรถอยหลังเพศตรงข้ามที่เป็นผู้ใหญ่กว่าจะเคลื่อนไหวเชื่องช้าหรือเจ็บป่วยอ่อนแรงหรือย้ำคิดย้ำทำจนท่านเอือมระอาทีเดียว

**ลัคนา** **(****ลั****)** **ราศีธนู**

ในรอบสัปดาห์นี้ ท่านอยู่ในหมู่ญาติมิตรที่มีการเคลื่อนไหวในด้านต่างๆ อย่างมาก เช่น คิดจะย้ายถิ่นฐานไปอาศัยอยู่ต่างจังหวัดหรือต่างประเทศ อาจคิดทำมาค้าขายที่ต้องอาศัยทุนรอนมาก แต่ผู้ใหญ่ไม่เห็นด้วย เพราะเขาคิดเห็นไม่ตรงกับท่าน มีโอกาสดีในเรื่องการงานและที่อยู่อาศัย แต่ท่านยังทำไม่สำเร็จจนกว่าดาวเสาร์(7) และดาวพฤหัสฯ(5) จะกลับมาเดินหน้าอีกครั้งในช่วงปลายปีนี้และต้นปีหน้าตามลำดับไม่ควรเข้าไปเกี่ยวข้องกับความรักความใคร่ในระยะนี้เพราะท่านไม่รู้ว่าใครมีเลศนัยอย่างไรบ้างบริการบางอย่างที่เคยได้รับในชีวิตประจำวันจะขาดหายไปถ้าท่านไม่จู้จี้จุกจิกนักก็ไม่มีผลกระทบแต่อย่างใด

**ลัคนา** **(****ลั****)** **ราศีมังกร**

ในรอบสัปดาห์นี้ท่านจะถูกศัตรูหักโหมโจมตีขนาดไหนก็ตามก็ไม่มีผลกระทบทั้งการงานและการเงินใดๆจะได้เงินสดและยังได้ทรัพย์สินเครื่องประดับที่สวยงามมีราคาอีกด้วยญาติมิตรของท่านที่เคยลำบากยากจนจะมั่งมีศรีสุขไปตามๆกันสิ่งของต่างๆของท่านที่ถูกวางไว้อย่างไม่มีระเบียบอาจสูญหายได้การได้เงินเดือนขึ้นคุ้มกับแรงงานและสิ่งของที่หายไปทรัพย์สินส่วนตัวของท่านจะเพิ่มพูนจากรายได้พิเศษต่างๆผู้ใหญ่นำข่าวดีในเรื่องการงานมาบอกจะใกล้ชิดสนิทสนมกับบริวารที่มีคุณวุฒิและวัยวุฒิมากกว่าแต่บริวารคนรับใช้สูงอายุเหล่านั้นมักป่วยไข้เล็กน้อยได้รับเอกสารหรือบันทึกข้อความที่มีประโยชน์

**ลัคนา** **(****ลั****)** **ราศีกุมภ์**

ในรอบสัปดาห์นี้ท่านมีการงานเพิ่มมากขึ้นมีการติดต่อเกี่ยวข้องกับผู้ที่อยู่ในวงการเดียวกันและภายนอกกว้างขวางเป็นอันมากแต่ควรระวังความขัดแย้งที่อาจเกิดขึ้นในหมู่เพื่อนร่วมงานเอาไว้สักหน่อยจะดีหากท่านสั่งงานลูกน้องบริวารก็ไม่ควรให้เขาทำงานซ้ำซ้อนกันได้ลาภเล็กๆน้อยๆแต่ค่าใช้จ่ายในชีวิตประจำวันเพิ่มขึ้นมากญาติพี่น้องที่เป็นครูอาจารย์หรือนักบวชจะแนะนำความรู้ความชำนาญใหม่ๆให้แก่ท่านได้สิ่งศักดิ์สิทธิ์หรือวัตถุมงคลมาเคารพบูชาในสำนักงานของท่านถ้าท่านเก็บกวาดสิ่งของที่ท่านได้ใช้มานานหรือคิดว่ามันพังไปแล้วมาปรับปรุงแก้ไขท่านจะได้ของใช้ใหม่ๆที่มีมูลค่าขึ้นมากทีเดียว

**ลัคนา** **(****ลั****)** **ราศีมีน**

ในรอบสัปดาห์นี้ท่านไม่ควรรื้อถอนหรือตัดฟันต้นไม้ใหญ่ในบริเวณบ้านเพราะเป็นการขัดลาภไม่ควรรับประทานอาหารที่ไม่ถูกกับท่านโดยเฉพาะพืชและเนื้อสัตว์แปลกๆรวมทั้งการลักลอบเที่ยวเตร่กลางคืนก็ไม่เหมาะกับท่านเอาเสียเลยการติดต่อต่างๆที่เกี่ยวกับการเกษตรที่ดินอสังหาริมทรัพย์ไม่สู้เป็นผลดีกับท่านนักหรืออาจถึงขั้นสูญเสียที่อยู่อาศัยอันเป็นที่รักของท่านก็อาจเป็นได้ไม่ควรตั้งวงนินทาเพื่อนฝูงหรือพูดเรื่องของเพื่อนคนหนึ่งให้อีกคนหนึ่งฟังเป็นอันขาดเพราะเมื่อเกิดความขัดแย้งขึ้นพวกเขาจะเอามาลงที่ท่านคนเดียวคนที่มีแฟนแล้วเป็นโอกาสดีที่จะแนะนำคนรักให้ครอบครัวรู้จักคนโสดควรรออีกนิด