---
layout: post
code: "ART2411110532TXPQVX"
origin_url: "https://www.khaosod.co.th/entertainment/news_9499869"
image: "https://github.com/user-attachments/assets/938ff658-7afc-4467-ab72-79bc8b7210c4"
title: "อดีตผู้ประกาศดัง ต๊ะ นารากร เทียบชัดๆ วิธีแก้ปัญหา “คดีบอส-แมวแม่หยัว”"
description: "อดีตผู้ประกาศดัง ต๊ะ นารากร เทียบชัดๆ วิธีแก้ปัญหาดราม่า 2 ช่องยักษ์ “คดีบอส-แมวแม่หยัว” โยนหินถามคนดู ถึงเวลาต้องตัดสินใจ"
category: "ENTERTAINMENT"
language: "th"
date: 2024-11-11T05:37:04.172Z
---

# อดีตผู้ประกาศดัง ต๊ะ นารากร เทียบชัดๆ วิธีแก้ปัญหา “คดีบอส-แมวแม่หยัว”

[![อดีตผู้ประกาศดัง ต๊ะ นารากร เทียบชัดๆ วิธีแก้ปัญหา “คดีบอส-แมวแม่หยัว”](https://www.khaosod.co.th/wpapp/uploads/2024/11/thaaaa111.jpg "อดีตผู้ประกาศดัง ต๊ะ นารากร เทียบชัดๆ วิธีแก้ปัญหา “คดีบอส-แมวแม่หยัว”")](https://www.khaosod.co.th/wpapp/uploads/2024/11/thaaaa111.jpg)

_**อดีตผู้ประกาศดัง ต๊ะ นารากร เทียบชัดๆ วิธีแก้ปัญหาดราม่า 2 ช่องยักษ์ “คดีบอส-แมวแม่หยัว” โยนหินถามคนดู ถึงเวลาต้องตัดสินใจ**_

กลายเป็นประเด็นร้อนแรงที่สังคมวิพากษ์วิจารณ์ในโลกโซเชียลฯ ทันที สำหรับการวางยาสลบ **“แมวดำ”** เพื่อถ่ายในซีรีส์ฟอร์มยักษ์ **“แม่หยัว”** Ep.5 โดยในฉากดังกล่าว _**แมวมีอาการตัวเกร็ง ก่อนจะกระตุก และนอนแน่นิ่งไปคล้ายกับเสียชีวิต งานนี้จุดชนวนทำให้ชาวเน็ตเป็นห่วงน้องแมว และมองว่าเป็นการทารุณกรรมสัตว์**_ ดันแฮชแท็ก #แบนแม่หยัว ติดเทรนด์ X ข้ามวัน

[![](https://www.khaosod.co.th/wpapp/uploads/2024/11/11111111111111.jpg)](https://www.khaosod.co.th/wpapp/uploads/2024/11/11111111111111.jpg)

ล่าสุดอดีตผู้ประกาศชื่อดัง **ต๊ะ นารากร ติยายน** ได้โพสต์ผ่านทางเฟซบุ๊กส่วนตัว เปรียบเทียบวิธีการแก้ปัญหาของ 2 ช่องที่เกี่ยวข้องกับประเด็นร้อนแรงดังในสังคม โดยระบุว่า _“เทียบการแก้ปัญหาของ 2 ช่อง ระหว่าง workpoint กรณีบอสกันต์ และช่องone กรณีบอสดารา+การวางยาสลบแมวในแม่หยัว_

**Workpoint แถลงยุติสัญญากับกันต์ และเปลี่ยนตัวพิธีกรในร้องข้ามกำแพง โดยยอมยกเทปรายการที่ถ่ายทำไปแล้วทิ้ง แล้วเรียกดารามาถ่ายทำใหม่พร้อมกับพิธีกรคนใหม่** **ซี ศิวัฒน์ ตรงนี้แสดงให้เห็นว่า WP ยอมเสียรายได้ส่วนหนึ่ง เพื่อรักษาองค์กรส่วนใหญ่ไว้** และใน Studio ของ workpoint ที่บางพูน ก็รื้อทั้งบิลบอร์ด และโปสเตอร์ที่มีรูปของกันต์ออกทั้งหมด ทั้งหมดนี้ WP ทำเสร็จภายในวันเดียว

[![](https://www.khaosod.co.th/wpapp/uploads/2024/11/22222222222222-3.jpg)](https://www.khaosod.co.th/wpapp/uploads/2024/11/22222222222222-3.jpg)

ADVERTISEMENT

_ช่องone ไม่ยกเลิกการออนแอร์ละครเกมรักปาฏิหาริย์ โดยอ้างความเสียหายของธุรกิจโดยรวม และเมื่อมีกรณีวางยาแมวในแม่หยัว ช่อง one ก็ออกแถลงการณ์ยืนยันว่า แมวมาจากโมเดลลิ่งสัตว์ผู้เชี่ยวชาญมากว่า 10 ปี แต่ไม่ได้บอกว่าจะดำเนินการรับผิดชอบอย่างไร_ บอกตอนท้ายว่ารู้สึกเสียใจและขอโทษกับเหตุการณ์ครั้งนี้

**ตอนนี้ถึงเวลาที่ผู้ชมจะเป็นผู้ตัดสินใจแล้วว่า จะสนับสนุนทีวีช่องไหนต่อไป รวมทั้งสปอนเซอร์ทั้งหลายก็คงกำลังประชุมกันว่าจะแสดงความรับผิดชอบต่อสังคมอย่างไร”**

[![](https://www.khaosod.co.th/wpapp/uploads/2024/11/4444444444444-4.jpg)](https://www.khaosod.co.th/wpapp/uploads/2024/11/4444444444444-4.jpg)

[![](https://www.khaosod.co.th/wpapp/uploads/2024/11/3333333333333-2.jpg)](https://www.khaosod.co.th/wpapp/uploads/2024/11/3333333333333-2.jpg)

ขอบคุณที่มา FB : [นารากร ติยายน](https://www.facebook.com/profile.php?id=1379945690&locale=th_TH)