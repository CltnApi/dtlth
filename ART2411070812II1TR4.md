---
layout: post
code: "ART2411070812II1TR4"
origin_url: "https://www.khaosod.co.th/special-stories/news_9494672"
image: "https://github.com/user-attachments/assets/ac1a725a-1bcc-442e-81d0-25bcde4f6d38"
title: "\"รางวัลของคนตั้งใจ\" ครูหนุ่มผุดไอเดียแจ๋ว ทำแล้ว นักเรียนส่งการบ้านครบทั้งห้อง"
description: "\"รางวัลของคนตั้งใจ\" ครูหนุ่มผุดไอเดียแจ๋ว วิธีเตรียมการสอนดึงดูดนักเรียนยุคใหม่ ทำแล้ว ได้ผลตอบรับดีมาก นักเรียนส่งการบ้านครบทั้งห้อง"
category: "SPECIAL_STORIES"
language: "th"
date: 2024-11-07T08:17:11.058Z
---

# "รางวัลของคนตั้งใจ" ครูหนุ่มผุดไอเดียแจ๋ว ทำแล้ว นักเรียนส่งการบ้านครบทั้งห้อง

[!["รางวัลของคนตั้งใจ" ครูหนุ่มผุดไอเดียแจ๋ว ทำแล้ว นักเรียนส่งการบ้านครบทั้งห้อง](https://www.khaosod.co.th/wpapp/uploads/2024/11/teacher-study-02.jpg ""รางวัลของคนตั้งใจ" ครูหนุ่มผุดไอเดียแจ๋ว ทำแล้ว นักเรียนส่งการบ้านครบทั้งห้อง")](https://www.khaosod.co.th/wpapp/uploads/2024/11/teacher-study-02.jpg)

**“รางวัลของคนตั้งใจ” ครูหนุ่มผุดไอเดียแจ๋ว วิธีเตรียมการสอนดึงดูดนักเรียนยุคใหม่ ทำแล้ว ได้ผลตอบรับดีมาก นักเรียนส่งการบ้านครบทั้งห้อง**

เมื่อวันที่ 7 พฤศจิกายน 2567 กลายเป็นโพสต์ไวรัลโด่งดังไปทั่วโลกโซเชียล เมื่อผู้ใช้เฟซบุ๊ก **Kullachet Sripol** หรือ **นายกุลเชษฐ ศรีพล** ครูชำนาญการพิเศษ กลุ่มสาระการเรียนรู้คณิตศาสตร์ ประจำอยู่ที่โรงเรียนแห่งหนึ่งใน อำเภอวังสะพุง จังหวัดเลย ได้ออกมาแชร์ เคล็ดลับการสอนที่ทำแล้วได้ผลตอบรับดีมากจากนักเรียน

โดยโพสต์ภาพพร้อมตนเองกับ **บอร์ดรางวัลของคนตั้งใจ** ซึ่งมีรางวัลหลากหลาย ตั้งแต่ **ขนม ของเล่น ไปจนถึงรางวัลใหญ่อย่างเงินสด 100 บาท** ซึ่งเกณฑ์ในการจะได้รับรางวัลนี้ จะต้องเป็นนักเรียนที่ส่งการบ้านครบ และตรงเวลา

ภาพประกอบ

โดยเจ้าตัวระบุข้อความว่า _“ทำการบ้านเสร็จตรงเวลาก็มาจับฉลากลุ้นรับของรางวัลกันเลยจ้า จากการทดลองวันนี้พบว่าร้อยละ 100 นักเรียนส่งงานทุกห้องครบถ้วน ยกเว้นคนไม่มาเรียนครับ”_

_“มาเปลี่ยนห้องเรียน ให้ดูสนุกยิ่งขึ้นกันนะครับ สอน ม.1, 2, 3 ครับ (เด็กทุกคนที่ส่งงานตรงตามกำหนดมีสิทธิ์ลุ้นรางวัล แต่ถ้าจับไม่ได้รางวัล ก็รอส่งงานถัดไปแล้วค่อยจะมีสิทธิ์จับอีกครั้ง)”_

_“ผมทำการสอบถามเด็ก ๆ หลายคนหลายรุ่นหลายระดับชั้นว่าทำไมเราถึงอยากเข้า ร้านสะดวกซื้อ เด็กตอบว่า เพราะมีของเยอะ มีแต่สิ่งที่น่าสนใจ เย็นดี”_

_“จากนั้นผมเลยมานั่งนึกว่า ทำยังไงห้องเรียนเรา เด็กจึงจะชอบ หรือ คิดแบบนั้นบ้าง ต้องยอมรับนะครับว่าเด็กสมัยนี้ Gen นี้ให้สอน หรือคิดแบบเด็กรุ่นสมัยเราเรียนนี่ คนละโลกเลย เพราะเขามี Wifi เขามีเกม ที่สนุกและพร้อมให้เขาอยากเรียนรู้กว่าเนื้อหาที่ครูจะสอน”_

ภาพประกอบ

_“ครูเดินเข้าห้องนักเรียนก็จะพบว่าเด็กสนุกกับการจับกลุ่มเล่นเกม ดูโซเชียลแอพพลิเคชันต่าง ๆ เหมือนครูเราด้วยซ้ำที่เข้าไปพรากความสุขจากเขา”_

_“ผมก็แค่ถอดบทเรียนแล้วนำมาทำดู ซึ่งได้ผลดี จึงอยากจะบอกต่อไม่ได้มีเจตนาที่ไม่ดีใด ๆ เลยครับ แต่เหรียญมีสองด้านยอมรับความเห็นต่าง แต่ผมต้องทำอะไรสักอย่างถ้ารู้ว่าวิธีการเดิมที่ใช้อยู่มันไม่ได้ผล ให้สมกับคำว่า **รางวัลของคนตั้งใจ**“_

ท่ามกลางชาวเน็ตที่เข้ามาคอมเมนต์ชื่นชม อาทิ



ที่มา : [Kullachet Sripol](https://www.facebook.com/photo/?fbid=10213245818617776&set=a.4361640616951)