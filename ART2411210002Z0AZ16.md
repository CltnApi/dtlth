---
layout: post
code: "ART2411210002Z0AZ16"
origin_url: "https://www.khaosod.co.th/breaking-news/news_9514572"
image: "https://github.com/user-attachments/assets/f698528f-da96-4826-bf03-1087fd871746"
title: "กรมอุตุฯ ประกาศฉบับ2 เตือน ฝนตกหนักถึงหนักมาก น้ำท่วมฉับพลัน น้ำป่า"
description: "กรมอุตุฯ ประกาศฉบับที่ 2 เตือน ฝนตกหนักถึงหนักมาก 12 จังหวัดโดนเต็ม ๆ เผย มี 4 จังหวัดหนักสุด ระวังอันตราย อาจเกิดน้ำท่วมฉับพลันและน้ำป่าไหลหลาก"
category: "HOT_NEWS"
language: "th"
date: 2024-11-21T00:10:42.036Z
---

# กรมอุตุฯ ประกาศฉบับ2 เตือน ฝนตกหนักถึงหนักมาก น้ำท่วมฉับพลัน น้ำป่า

[![กรมอุตุฯ ประกาศฉบับ2 เตือน ฝนตกหนักถึงหนักมาก น้ำท่วมฉับพลัน น้ำป่า](https://www.khaosod.co.th/wpapp/uploads/2024/11/Meteorological-Department-15.jpg "กรมอุตุฯ ประกาศฉบับ2 เตือน ฝนตกหนักถึงหนักมาก น้ำท่วมฉับพลัน น้ำป่า")](https://www.khaosod.co.th/wpapp/uploads/2024/11/Meteorological-Department-15.jpg)

**กรมอุตุฯ ประกาศฉบับที่ 2 เตือน ฝนตกหนักถึงหนักมาก 12 จังหวัดโดนเต็ม ๆ เผย มี 4 จังหวัดหนักสุด ระวังอันตราย อาจเกิดน้ำท่วมฉับพลันและน้ำป่าไหลหลาก**

วันที่ 21 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง ฝนตกหนักถึงหนักมากบริเวณภาคใต้ ฉบับที่ 2 (302/2567) (มีผลกระทบจนถึงวันที่ 23 พฤศจิกายน 2567) ระบุว่า มรสุมตะวันออกเฉียงเหนือที่พัดปกคลุมอ่าวไทย ภาคใต้ และทะเลอันดามันมีกำลังแรงขึ้น

ลักษณะเช่นนี้ทำให้ภาคใต้มีฝนเพิ่มขึ้น โดยมีฝนตกหนักถึงหนักมากบริเวณจังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส และมีฝนตกหนักบางแห่งบริเวณจังหวัดพังงา กระบี่ ตรัง และสตูล

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม

สำหรับคลื่นลมบริเวณอ่าวไทยและทะเลอันดามันจะมีกำลังแรงขึ้น โดยบริเวณอ่าวไทยตอนล่างมีคลื่นสูงประมาณ 2 เมตร อ่าวไทยตอนบนมีคลื่นสูง 1-2 เมตร และทะเลอันดามันมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 21 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 21 พฤศจิกายน พ.ศ. 2567 เวลา 17.00 น.

กรมอุตุฯ ประกาศฉบับที่ 2 เตือน ฝนตกหนักถึงหนักมาก 12 จังหวัดโดนเต็ม ๆ เผย มี 4 จังหวัดหนักสุด ระวังอันตราย อาจเกิดน้ำท่วมฉับพลันและน้ำป่าไหลหลาก