---
layout: post
code: "ART2411060402PU27PB"
origin_url: "https://www.khaosod.co.th/special-stories/news_9492293"
image: "https://github.com/user-attachments/assets/5b0f2280-7432-4478-8cd0-69ec3e1160b1"
title: "สื่อนอกตีข่าว \"หมูเด้ง\" เลือก \"โดนัลด์ ทรัมป์\" ลุ้นขึ้นแท่น ประธานาธิบดีสหรัฐ"
description: "ไวรัลไปทั่วโลก! สื่อนอกตีข่าว เสี่ยงทาย เลือกตั้งสหรัฐ \"หมูเด้ง\" เลือก \"โดนัลด์ ทรัมป์\" ลุ้นคว้าชัยศึกนี้ ขึ้นแท่น 'ประธานาธิบดีสหรัฐ' อีกครั้ง"
category: "SPECIAL_STORIES"
language: "th"
date: 2024-11-06T04:06:53.487Z
---

# สื่อนอกตีข่าว "หมูเด้ง" เลือก "โดนัลด์ ทรัมป์" ลุ้นขึ้นแท่น ประธานาธิบดีสหรัฐ

[![สื่อนอกตีข่าว "หมูเด้ง" เลือก "โดนัลด์ ทรัมป์" ลุ้นขึ้นแท่น ประธานาธิบดีสหรัฐ](https://www.khaosod.co.th/wpapp/uploads/2024/11/viral-trump-02.jpg "สื่อนอกตีข่าว "หมูเด้ง" เลือก "โดนัลด์ ทรัมป์" ลุ้นขึ้นแท่น ประธานาธิบดีสหรัฐ")](https://www.khaosod.co.th/wpapp/uploads/2024/11/viral-trump-02.jpg)

**ไวรัลไปทั่วโลก! สื่อนอกตีข่าว เสี่ยงทาย เลือกตั้งสหรัฐ “หมูเด้ง” เลือก “โดนัลด์ ทรัมป์” ลุ้นคว้าชัยศึกนี้ ขึ้นแท่น ‘ประธานาธิบดีสหรัฐ’ อีกครั้ง**

เมื่อวันที่ 6 พฤศจิกายน 2567 ร้อนแรงกับศึกการเลือกตั้งครั้งใหญ่ของสหรัฐอเมริกา ระหว่าง อดีตประธานาธิบดี **โดนัลด์ ทรัมป์** จากพรรครีพับลิกัน และ **คามาลา แฮร์ริส** จากพรรคเดโมแครต

งานนี้ฟากฝั่งไทยเราก็มีอีกหนึ่งสีสันในการเลือกตั้งสหรัฐที่กลายเป็นไวรัลไปทั่วโลก เมื่อ **“หมูเด้ง”** ฮิปโปแคระ ดาวเด่นตัวจี๊ดในสวนสัตว์เปิดเขาเขียว จ.ชลบุรี ได้ปล่อยคลิป เสี่ยงทายเลือกตั้งสหรัฐฯ **กมลา แฮร์ริส** กับ **โดนัลด์ ทรัมป์ ใครคือ ประธานาธิบดีอเมริกาคนต่อไป**

ภาพประกอบ

โดยแอดมินเพจ ขาหมู แอนด์เดอะแก๊ง โพสต์คลิปและภาพ **“หมูเด้ง”** เลือกกระทงผลไม้ ที่สลักชื่อของผู้ลงชิงตำแหน่งลงบนเปลือกแตงโม ระหว่าง **นางกมลา แฮร์ริส** กับ **นายโดนัลด์ ทรัมป์**

ผลปรากฏว่า หมูเด้งเลือกผู้ชนะเป็นฝ่ายชาย นั่นหมายถึง **โดนัลด์ ทรัมป์** นั่นเอง

**อ่านข่าวเพิ่มเติม : [หมูเด้ง เสี่ยงทาย เลือกตั้งสหรัฐ ประธานาธิบดีอเมริกาคนต่อไป คือคนไหน รอลุ้น จะใช่หรือไม่](https://www.khaosod.co.th/around-thailand/news_9490453)**

ภาพประกอบ

งานนี้ **“หมูเด้ง”** เรียกเสียงฮือฮาไวรัลไปทั่วโลกอีกครั้ง สื่อต่างประเทศออกมาเคลื่อนไหว ตีข่าวเรื่องนี้กันยังใหญ่ ไม่ว่าจะเป็นสำนักข่าวเอเอฟพี (AFP), นิวยอร์กโพสต์ (New York Post), ฟ็อกซ์นิวส์(Fox News), ไทม์ส ออฟ อินเดีย (Times of India), USA today และสื่ออื่นๆ ก็รายงานข่าว “หมูเด้ง” เสี่ยงทายเช่นเดียวกัน

อย่างไรก็ดี ยังไม่เคยมีการให้ **“ลูกฮิปโปน้อย”** เสี่ยงทายผลการเลือกตั้งประธานาธิบดีสหรัฐมาก่อน ดังนั้น “เจ้าหมูเด้ง” จะแม่น หรือ ไม่แม่น เราคงจะได้ทราบผลพร้อมกันในวันนี้ (6 พ.ย. 67)

ภาพประกอบ

ภาพประกอบ

ภาพประกอบ

