---
layout: post
code: "ART2411160951WMIRXO"
origin_url: "https://www.khaosod.co.th/breaking-news/news_9508488"
image: "https://github.com/user-attachments/assets/bfe14558-722c-4125-a649-ae7d6d866f6c"
title: "เจอเบาะแสแล้ว ฆาตกรโหด ฆ่าตัดนิ้ว แม่ยายอัยการ ทิ้งศพหมกป่า"
description: "เจอเบาะแสแล้ว คนร้าย ฆาตกรรมโหด ฆ่าตัดนิ้ว 2 ข้าง แม่ยายอัยการ ด้าน ลูกสาว ร่ำไห้ วอนตำรวจเร่งติดตามจับฆาตกรให้ได้โดยเร็ว"
category: "HOT_NEWS"
language: "th"
date: 2024-11-16T10:07:21.175Z
---

# เจอเบาะแสแล้ว ฆาตกรโหด ฆ่าตัดนิ้ว แม่ยายอัยการ ทิ้งศพหมกป่า

[![เจอเบาะแสแล้ว ฆาตกรโหด ฆ่าตัดนิ้ว แม่ยายอัยการ ทิ้งศพหมกป่า](https://www.khaosod.co.th/wpapp/uploads/2024/11/murder-cut-off-finger.jpg "เจอเบาะแสแล้ว ฆาตกรโหด ฆ่าตัดนิ้ว แม่ยายอัยการ ทิ้งศพหมกป่า")](https://www.khaosod.co.th/wpapp/uploads/2024/11/murder-cut-off-finger.jpg)

**เจอเบาะแสแล้ว คนร้าย ฆาตกรรมโหด ฆ่าตัดนิ้ว 2 ข้าง แม่ยายอัยการ ด้าน ลูกสาว ร่ำไห้ วอนตำรวจเร่งติดตามจับฆาตกรให้ได้โดยเร็ว**

จากกรณีเกิดเหตุพบศพหญิง เสียชีวิตนอนคว่ำหน้าอยู่ริมถนนลูกรัง ภายในสวนปาล์ม ม.3 ต.ป่ายุบ อ.วังจันทร์ จ.ระยอง สภาพใบหน้าถูกของแข็งทุบจนแตกยุบ ท้ายทอยมีบาดแผลถูกฟัน นิ้วนางทั้งสองข้างถูกตัดขาดหายไป ต่อมาทราบชื่อผู้เสียชีวิต คือ นางวรรณา (ขอสงวนนามสกุล) อายุ 67 ปี เป็นแม่ยายของอัยการคนหนึ่ง ตามที่เสนอข่าวไปแล้วนั้น

ล่าสุดเมื่อเวลา 15.30 น. วันที่ 16 พ.ย.2567 น.ส.วรรณรัตน์ (ขอสงวนนามสกุล) ลูกสาว และสามีชาวต่างชาติ อายุ 80 ปีของผู้เสียชีวิต ได้เดินทางไปดูศพภรรยา ร่ำไห้ด้วยความเสียใจ

น.ส.วรรณรัตน์ กล่าวว่า เสียใจมากต่อการจากไปของแม่โดยไม่ได้สั่งลา ปกติแล้วแม่จะชอบสวมใส่เครื่องประดับ แต่จะใส่เฉพาะงานที่ปลอดภัย ส่วนเวลากลางคืนหรือไปในที่เปลี่ยวก็จะไม่สวมใส่ไป

น.ส.วรรณรัตน์ กล่าวต่อว่า ส่วนเพื่อนของแม่ทางตนก็จะทราบเฉพาะเพื่อนบ้านที่ใกล้ชิด ตนจะอาศัยอยู่ที่กรุงเทพฯ จึงไม่ค่อยรู้จักเพื่อนแม่ทุกคน เวลาไปทำบุญแม่ก็จะบอกเพียงว่าไปทำบุญ ส่วนการโทรศัพท์มาหาแม่ก่อนหายตัวไปคงจะเป็นคนที่รู้จักกัน จึงต้องการให้เจ้าหน้าที่ตำรวจจับคนร้ายมาดำเนินคดีโดยเร็ว

ด้าน เจ้าหน้าที่ชุดคลี่คลายคดี เปิดเผยว่า ขณะนี้รู้เบาะแสคนร้ายแล้ว โดยพบว่ามีผู้หญิงไปกับผู้เสียชีวิตก่อนจะหายตัวไป กำลังติดตามตัว เชื่อว่าเป็นหนึ่งในกลุ่มคนร้ายที่ร่วมลงมือฆาตกรรมในครั้งนี้