---
layout: post
code: "ART2411031037HGK7GQ"
origin_url: "https://www.khaosod.co.th/entertainment/news_9488431"
image: "https://github.com/user-attachments/assets/b723ae2c-a4d1-4a43-b2d0-5c0a0f0a7c97"
title: "ดร.บุ๋ม แจงละเอียดยิบ หลังถูกแซะ ไปส่วนตัวออกเงินส่วนตัว อย่าใช้เงินคืนอื่นเที่ยว"
description: "ดร.บุ๋ม ปนัดดา วงศ์ผู้ดี ประธานมูลนิธิองค์กรทำดี พิธีกรจิตอาสาชื่อดัง ที่เป็นอีกคนหนึ่งที่ทำงานไม่รู้จักเหน็ดเหนื่อย น้องจากงานพิธีกร งานละครต่างๆ"
category: "ENTERTAINMENT"
language: "th"
date: 2024-11-03T10:42:17.373Z
---

# ดร.บุ๋ม แจงละเอียดยิบ หลังถูกแซะ ไปส่วนตัวออกเงินส่วนตัว อย่าใช้เงินคืนอื่นเที่ยว

[![ดร.บุ๋ม แจงละเอียดยิบ หลังถูกแซะ ไปส่วนตัวออกเงินส่วนตัว อย่าใช้เงินคืนอื่นเที่ยว](https://www.khaosod.co.th/wpapp/uploads/2024/11/boom031167-3.jpg "ดร.บุ๋ม แจงละเอียดยิบ หลังถูกแซะ ไปส่วนตัวออกเงินส่วนตัว อย่าใช้เงินคืนอื่นเที่ยว")](https://www.khaosod.co.th/wpapp/uploads/2024/11/boom031167-3.jpg)

**ดร.บุ๋ม ปนัดดา วงศ์ผู้ดี** ประธานมูลนิธิองค์กรทำดี พิธีกรจิตอาสาชื่อดัง ที่เป็นอีกคนหนึ่งที่ทำงานไม่รู้จักเหน็ดเหนื่อย น้องจากงานพิธีกร งานละครต่างๆ ยังเข้าพื้นที่ประสบภัยด้วยตัวเองแบบไม่ย่อท้อ เป็นที่ชื่นชมของประชาชนทั่งประเทศ

![ดร.บุ๋ม](https://www.khaosod.co.th/wpapp/uploads/2024/11/boom031167-10.jpg)

แต่ก็อาจจะมีบ้าง กับบางคนที่อาจจะรู้สึกไม่ชอบใจ หรือไม่ถูกใจอะไรหรือเปล่า เพราะล่าสุด ดร.บุ๋ม ที่โพสต์รูปตนเอง ในอิริยาบถ ผ่อนคลาย ลงไอจีส่วนตัว พร้อมกับมีข้อความว่า **“ซบอกหนุ่มร่างใหญ่หน่อยนะ”** เป็นรูป ดร.บุ๋ม นั่งพิงหุ่นยนต์บนเก้าอี้เหล็ก

แต่ไม่วายมี ผู้ใช้เฟซบุ๊กคนหนึ่ง ที่เข้ามาคอมเมนต์ให้ว่า “ไปส่วนตัวออกเงินส่วนตัวอย่าใช้เงินคนอื่นไปเที่ยว”

![ดร.บุ๋ม](https://www.khaosod.co.th/wpapp/uploads/2024/11/boom031167-1.jpg)

ล่าสุด ดร.บุ๋ม ไม่ปล่อยให้ค้างคาใจนาน โพสต์ตอบกลับผู้ใช้เฟซบุ๊กรายนั้นว่า “เรียน พี่กิXXติ คxรัxษา  
บุ๋ม ดีใจมากค่ะที่มีคนมาเม้นต์แบบนี้ เพราะอยากอวดมานานแล้วค่ะ ว่าหนูทำงานเก่งมากกกกกก! พี่คงไม่ทราบ ปีนึงหนูได้เงินค่าพรีเซนเตอร์สินค้า ที่พี่เห็นตาม Billboard ท้ายรถเมล์เท่าไหร่?

ADVERTISEMENT

รายการทีวีที่ทำทุกวันนี้ วันละสองรายการ ได้เท่าไหร่? รวมถึงที่วิ่งงานทอล์คสินค้า 3 ถึง 7 นาที ได้ 35,000-100,000.- บาท ในแต่ละครั้ง แล้ววันนึงหนูวิ่งหลายรายการ นี่ยังไม่รวมงานอีเว้นต์ประปราย และ งานสอนหนังสือ ที่ไม่เคยรับเอง แต่โอนเข้ามูลนิธิให้หมด บอกเลยว่าปีนึงหนูจ่ายภาษีเยอะมาก

![ดร.บุ๋ม](https://www.khaosod.co.th/wpapp/uploads/2024/11/boom031167-9.jpg)

รถหนึ่งคันสบายๆ นี่ยังไม่รวมซื้อขายอสังหาริมทรัพย์ รวมถึงจิวเวลรี่ที่เป็นงานนอก เล่นหุ้นและกองทุน หนูภูมิใจในสิ่งที่หนูทำได้มากๆเลยค่ะ หนูถึงมีเงินบางส่วนที่เอาจัดตั้งมูลนิธิ และช่วยเหลือผู้คนตลอด 10 ปีที่ผ่านมา ทำมาตั้งแต่ก่อนจะมีคนเริ่มบริจาคให้และใช้ทุนส่วนตัวมาโดยตลอด

![ดร.บุ๋ม](https://www.khaosod.co.th/wpapp/uploads/2024/11/boom031167-8.jpg)

**ส่วนการลงพื้นที่เรายึดมั่นเสมอว่า เงินบริจาคจากประชาชนต้องถึงมือประชาชน** ดังนั้นการเดินทางลงพื้นที่ของบุ๋ม บุ๋มจ่ายเองทั้งหมด นี่คือเหตุผลว่าทำไมทุกวันนี้ถึงยังต้องวิ่งกลับไปทำรายการและวิ่งกลับมาลงพื้นที่ เพราะเงินที่ใช้มันคนละส่วนกัน ส่วนทีมงานก็พยายามประหยัดเงินให้ได้มากที่สุด โดยการนอนวัดนอนเต็นท์และไม่เคยได้ค่าแรงสักบาท

![](https://www.khaosod.co.th/wpapp/uploads/2024/11/boom031167-5.jpg)

**ส่วนการไปวัดร่องขุ่น ที่พี่เห็นในภาพแล้วคิดเองเออเองว่าใช้เงินไปเที่ยว** อยากจะบอกว่า **วัดร่องขุ่นสามารถเข้าไปได้ฟรีไม่ต้องเสียค่าใช้จ่ายนะคะ แล้วหนูอยากไปกราบขอบพระคุณอาจารย์เฉลิมชัย** ที่ท่านวาดภาพหนูเป็นหนึ่งในผู้ปฏิบัติงานช่วยเหลือเชียงราย เป็นความภาคภูมิใจของชีวิตค่ะ **หวังว่าคำตอบนี้คงจะเคลียร์ใจพี่และตาสว่างขึ้น** ฝากติดตามการทำงานของพวกเราต่อไปนะคะจะได้รู้ว่าเราตั้งใจกับสิ่งที่ทำมากแค่ไหน ขอบคุณค่ะ