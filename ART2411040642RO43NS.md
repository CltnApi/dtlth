---
layout: post
code: "ART2411040642RO43NS"
origin_url: "https://www.khaosod.co.th/sports/news_9489263"
image: "https://github.com/user-attachments/assets/3f5b322f-defb-4390-b707-d52bf460877b"
title: "ไทยลีก 3 เดือด สตาฟทีม VRN เมืองนนท์ กระโดดถีบ นักเตะสมุทรสาคร ซิตี้"
description: "ไทยลีก 3 เดือด สตาฟทีม VRN เมืองนนท์ กระโดดถีบ นักเตะสมุทรสาคร ซิตี้ สโมสร โพสต์เดือด เป็นการดูถูกและทำลายฟุตบอลอย่างน่ารังเกียจที่สุด"
category: "SPORTS"
language: "th"
date: 2024-11-04T06:47:57.030Z
---

# ไทยลีก 3 เดือด สตาฟทีม VRN เมืองนนท์ กระโดดถีบ นักเตะสมุทรสาคร ซิตี้

[![ไทยลีก 3 เดือด สตาฟทีม VRN เมืองนนท์ กระโดดถีบ นักเตะสมุทรสาคร ซิตี้ ](https://www.khaosod.co.th/wpapp/uploads/2024/11/T3.jpg "ไทยลีก 3 เดือด สตาฟทีม VRN เมืองนนท์ กระโดดถีบ นักเตะสมุทรสาคร ซิตี้ ")](https://www.khaosod.co.th/wpapp/uploads/2024/11/T3.jpg)

**ไทยลีก 3 เดือด สตาฟทีม VRN เมืองนนท์ กระโดดถีบ นักเตะสมุทรสาคร ซิตี้ สโมสร โพสต์เดือด เป็นการดูถูกและทำลายฟุตบอลอย่างน่ารังเกียจที่สุด**

กลายเป็นประเด็นที่วิพากษ์วิจารณ์ เมื่อมีการใช้ความรุนแรงในการแข่งขันฟุตบอล ไทยลีก 3 ในเกมการพบกันระหว่าง **VRN เมืองนนท์** เปิดบ้านรับการมาเยือนของ **สมุทรสาคร ซิตี้** ปรากฎว่าในนาทีที่ 65 ขณะที่ เจ้าบ้าน VRN เมืองนนท์ ขึ้นนำอยู่ 1-0 เกิดการกระทบกระทั่งกันข้างสนาม ระหว่างทีมสตาฟ์ของ VRN เมืองนนท์ กับนักเตะสมุทรสาคร ซิตี้

โดยหนึ่งในสตาฟของทีม VRN เมืองนนท์ ได้กระโดดถีบเข้าใส่หลังนักเตะสมุทรสาคร ซิตี้ จนเหตุการณ์เกือบจะบานปลาย ต้องช่วยกันแยกยกใหญ่

เพจ [**สโมสร สมุทรสาคร ซิตี้**](https://www.facebook.com/samutsakhoncity?__tn__=-UC) โพสต์คลิปเหตุการณ์ พร้อมเขียนข้อความ ระบุว่า ฟุตบอล คือ เกมกีฬาที่สวยงามแต่ถ้าคนฟุตบอลแสดงพฤติกรรมเช่นนี้ นับเป็นการดูถูกและทำลายฟุตบอลอย่างน่ารังเกียจที่สุด

เราขอประณามพฤติกรรมดังกล่าวว่าเป็นพฤติกรรมอันน่ารังเกียจและเป็นตัวอย่างที่ไม่ดีต่อเยาวชน ไร้ซึ่งน้ำใจนักกีฬาที่เป็นหัวใจสำคัญของวงการกีฬา เราขอให้เหตุการณ์นี้เป็นเหตุการณ์สุดท้ายในวงการฟุตบอลที่ไม่ควรเกิดขึ้นกับใครอีก

