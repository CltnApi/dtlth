---
layout: post
code: "ART2411150648KI2QAQ"
origin_url: "https://www.khaosod.co.th/special-stories/news_9506855"
image: "https://github.com/user-attachments/assets/8eafc155-c72d-4b47-af6a-25ec1dec36f5"
title: "แม่ปุ้ยโพสต์แจงแล้ว เครื่องหัวหล่น โอปอล สุชาตา ทำชฎาตกกลางเวที มิสยูนิเวิร์ส 2024"
description: "แม่ปุ้ยโพสต์แจงแล้ว เครื่องหัวหล่น โอปอล สุชาตา ทำชฎาตกกลางเวที มิสยูนิเวิร์ส 2024 เผยไม่ตั้งใจอย่างแน่นอน ใครจะบ้าทําหล่นแบบนั้น อุบัติเหตุเกิดได้เสมอ"
category: "SPECIAL_STORIES"
language: "th"
date: 2024-11-15T12:46:17.485Z
---

# แม่ปุ้ยโพสต์แจงแล้ว เครื่องหัวหล่น โอปอล สุชาตา ทำชฎาตกกลางเวที มิสยูนิเวิร์ส 2024

[![แม่ปุ้ยโพสต์แจงแล้ว เครื่องหัวหล่น โอปอล สุชาตา ทำชฎาตกกลางเวที มิสยูนิเวิร์ส 2024](https://www.khaosod.co.th/wpapp/uploads/2024/11/mu2024-10.jpg "แม่ปุ้ยโพสต์แจงแล้ว เครื่องหัวหล่น โอปอล สุชาตา ทำชฎาตกกลางเวที มิสยูนิเวิร์ส 2024")](https://www.khaosod.co.th/wpapp/uploads/2024/11/mu2024-10.jpg)

**แม่ปุ้ยโพสต์แจงแล้ว เครื่องหัวหล่น โอปอล สุชาตา ทำชฎาตกกลางเวที มิสยูนิเวิร์ส 2024 เผยไม่ตั้งใจอย่างแน่นอน ใครจะบ้าทําหล่นแบบนั้น อุบัติเหตุเกิดได้เสมอ**

สำหรับการประกวดมิสยูนิเวิร์ส 2024 รอบพรีลิมมินารี ที่เมืองโปลันโก ประเทศเม็กซิโก สาวงามจากหลายประเทศ อวดโฉมให้แฟนๆ ได้ชมบนเวทีเป็นครั้งแรก หลังทำกิจกรรมเก็บตัวไปตั้งแต่ 30 ต.ค.ที่ผ่านมา มีอาร์บอนนีย์ เกเบรียล มิสยูนิเวิร์ส 2022 และเชย์นิส ปาลาซิโอส เชย์นิส ปาลาซิโอส มิสยูนิเวิร์ส 2023 รับหน้าที่เป็นพิธีกรสร้างสีสันตลอดการประกวด

เริ่มการประกวดจากชุดประจำชาติ ซึ่งเดินโชว์ตัวตามลำดับตัวอักษร โอปอล สุชาตา ช่วงศรี มิสยูนิเวิร์สไทยแลนด์ 2024 มาในชุด “สยามมานุสตรี” เดินโชว์ตัวอวดความเป็นหญิงไทยสุดแข็งแกร่งและงดงามให้แฟนๆ ได้ชมเป็นครั้งแรก

[![](https://www.khaosod.co.th/wpapp/uploads/2024/11/mu2024-8.jpg)](https://www.khaosod.co.th/wpapp/uploads/2024/11/mu2024-8.jpg)

แต่ระหว่างที่โอปอลพรีเซ็นต์ชุดด้วยความตั้งใจอยู่นั้น ชฎาที่สวมใส่กลับร่วงหลุดตกลงมาที่พื้น แต่สาวโอปอลขวัญใจชาวไทยไม่ได้มีท่าทีตกใจ ยังคงพรีเซ็นต์ชุดต่อด้วยความมีสติเรียกเสียงเชียร์จากแฟนๆ ได้ดังกระหึ่ม

[![](https://www.khaosod.co.th/wpapp/uploads/2024/11/mu2024-7.jpg)](https://www.khaosod.co.th/wpapp/uploads/2024/11/mu2024-7.jpg)

ผู้สื่อข่าวรายงานว่า ปุ้ย ปิยาภรณ์ แสนโกศิก กรรมการผู้จัดการ บริษัท พีเอ็น โกลบอล จำกัด โพสต์ผ่านเฟชบุ๊กแล้วถึงเหตุการณ์ดังกล่าวที่ โอปอล สุชาตา มิสยูนิเวิร์สไทยแลนด์ 2024 ทำชฎาตกในรอบชุดประจำชาติว่า

[![](https://www.khaosod.co.th/wpapp/uploads/2024/11/mu2024-6.jpg)](https://www.khaosod.co.th/wpapp/uploads/2024/11/mu2024-6.jpg)

“เครื่องหัวหล่น ไม่มีการตั้งใจอย่างแน่นอนค่ะ ใครจะบ้าทําหล่นแบบนั้น อุบัติเหตุเกิดได้เสมอค่ะ ขอชื่นชมโอปอลค่ะ กํากับสติได้ดีมากๆ เก่งมาก”

[![](https://www.khaosod.co.th/wpapp/uploads/2024/11/mu2024-3-2.jpg)](https://www.khaosod.co.th/wpapp/uploads/2024/11/mu2024-3-2.jpg)

ทั้งนี้ แฟนๆนางงามรอชมการประกวดรอบตัดสินของมิสยูนิเวิร์ส 2024 ครั้ง 73 ได้ในวันที่ 17 พ.ย. เวลา 08.00 น. ตามเวลาในประเทศไทย