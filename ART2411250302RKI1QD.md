---
layout: post
code: "ART2411250302RKI1QD"
origin_url: "https://www.khaosod.co.th/breaking-news/news_9519702"
image: "https://github.com/user-attachments/assets/2d6cfe93-f61c-4e70-aa75-4cefacfcbd22"
title: "แม่ เผยแล้ว 'สามารถ' ไปไหน หลัง ดีเอสไอ ออกหมายจับบุกค้นบ้านไม่พบ"
description: "แม่ เผยแล้ว 'สามารถ' ไปไหน หลัง ดีเอสไอ ออกหมายจับคดีฟอกเงิน เซ่นปม ดิไอคอน นำกำลังบุกตรวจค้นบ้านพักย่านราชเทวี เผย จ่อประสานเข้ามอบตัว"
category: "HOT_NEWS"
language: "th"
date: 2024-11-25T03:17:26.774Z
---

# แม่ เผยแล้ว 'สามารถ' ไปไหน หลัง ดีเอสไอ ออกหมายจับบุกค้นบ้านไม่พบ

[![แม่ เผยแล้ว 'สามารถ' ไปไหน หลัง ดีเอสไอ ออกหมายจับบุกค้นบ้านไม่พบ](https://www.khaosod.co.th/wpapp/uploads/2024/11/DSI-2.jpg "แม่ เผยแล้ว 'สามารถ' ไปไหน หลัง ดีเอสไอ ออกหมายจับบุกค้นบ้านไม่พบ")](https://www.khaosod.co.th/wpapp/uploads/2024/11/DSI-2.jpg)

**แม่ เผยแล้ว ‘สามารถ’ ไปไหน หลัง ดีเอสไอ ออกหมายจับคดีฟอกเงิน เซ่นปม ดิไอคอน นำกำลังบุกตรวจค้นบ้านพักย่านราชเทวี เผย จ่อประสานเข้ามอบตัว**

จากกรณีปรากฏคลิปเสียงนักการเมืองเรียกรับทรัพย์จาก บริษัท ดิไอคอน กรุ๊ป ที่มี นายสามารถ เจนชัยจิตรวนิช อดีตสมาชิกพรรคพลังประชารัฐ (พปชร.) เข้าไปมีส่วนเกี่ยวข้องนั้น

ล่าสุดวันที่ 25 พ.ย.2567 รายงานข่าวแจ้งว่า ศาลอาญาได้พิจารณาตามคำร้องของกรมสอบสวนคดีพิเศษ (ดีเอสไอ) โดยอนุมัติออกหมายจับที่ 5682/2567 ลงวันที่ 24 พ.ย. 67 ให้จับกุม นายสามารถ เจนจิตรวณิช

แม่ เผยแล้ว ‘สามารถ’ ไปไหน หลัง ดีเอสไอ ออกหมายจับคดีฟอกเงิน เซ่นปม ดิไอคอน นำกำลังบุกตรวจค้นบ้านพักย่านราชเทวี เผย จ่อประสานเข้ามอบตัว

ข้อหาว่าร่วมกันฟอกเงินและสมคบกันฟอกเงิน ตามพระราชบัญญัติป้องกันและปราบปรามการฟอกเงิน พ.ศ.2546 มาตรา 5(1) (3) มาตรา 9 และมาตรา 60 ประกอบประมวลกฎหมายอาญา มาตรา 83

โดยมีหลักฐานตามสมควรว่า กรณีมีหลักฐานตามสมควรว่า นายสามารถ เจนชัยจิตรวณิช ซึ่งได้หรือน่าจะได้กระทำความผิดอาญาซึ่งมีอัตราโทษจำคุกอย่างสูงเกินสามปี, ได้หรือน่าจะได้กระทำความผิดอาญาและมีเหตุอันควรเชื่อว่า จะหลบหนี หรือจะไปยุ่งเหยิงกับพยานหลักฐาน

ฉะนั้นให้จับตัว นายสามารถ เจนชัยจิตรวณิช ไปส่งที่กรมสอบสวนคดีพิเศษ กระทรวงยุติธรรม ภายในอายุความ 15 ปี เพื่อจะได้ดำเนินการตามกฎหมาย แต่ไม่เกินวันที่ 16 ธันวาคม พ.ศ. 2581

[![](https://www.khaosod.co.th/wpapp/uploads/2024/11/25-สามารถ3.jpg)](https://www.khaosod.co.th/wpapp/uploads/2024/11/25-สามารถ3.jpg)

ความคืบหน้าล่าสุดเมื่อเวลา 09.20 น. วันที่ 25 พ.ย.2567 ที่ดีเอสไอ เจ้าหน้าที่ได้คุมตัว นางวิลาวัลย์ (ขอสงวนนามสกุล) แม่ของนายสามารถ หลังออกหมายจับ พร้อมกับนายสามารถ ในข้อหาฟอกเงิน สมคบกันฟอกเงิน

โดยเจ้าหน้าที่จับกุมแม่ได้จากบ้านพักในซอยพญานาค เขตราชเทวี กรุงเทพฯ ส่วนนายสามารถยังไม่สามารถจับกุมตัวได้ จากการสอบถามแม่ทราบว่า เดินทางไป จ.เชียงใหม่ และจะประสานเข้ามอบตัว