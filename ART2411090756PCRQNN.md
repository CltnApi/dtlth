---
layout: post
code: "ART2411090756PCRQNN"
origin_url: "https://www.khaosod.co.th/special-stories/news_9497687"
image: "https://github.com/user-attachments/assets/77ae8e14-9cc5-4f07-9b06-8f23db1c2346"
title: "เปิดใจอาสากู้ภัย ช่วยคุณยายล้มหมดสติ แต่เจอมนุษย์ลุง ยื่นหน้ามาดู ขวางการทำงาน"
description: "เปิดใจอาสากู้ภัย ช่วยคุณยายล้มหมดสติ แต่เจอมนุษย์ลุง ยื่นหน้ามาดู ขวางการทำงาน บอก 'ไม่ใช่ญาติแล้วทำไม ดูไม่ได้หรอ' รับทุกคนเป็นห่วง แต่อยากให้ดูอยู่ห่างๆ"
category: "SPECIAL_STORIES"
language: "th"
date: 2024-11-09T08:00:39.736Z
---

# เปิดใจอาสากู้ภัย ช่วยคุณยายล้มหมดสติ แต่เจอมนุษย์ลุง ยื่นหน้ามาดู ขวางการทำงาน

[![เปิดใจอาสากู้ภัย ช่วยคุณยายล้มหมดสติ แต่เจอมนุษย์ลุง ยื่นหน้ามาดู ขวางการทำงาน](https://www.khaosod.co.th/wpapp/uploads/2024/11/rescue.jpg "เปิดใจอาสากู้ภัย ช่วยคุณยายล้มหมดสติ แต่เจอมนุษย์ลุง ยื่นหน้ามาดู ขวางการทำงาน")](https://www.khaosod.co.th/wpapp/uploads/2024/11/rescue.jpg)

**เปิดใจอาสากู้ภัย ช่วยคุณยายล้มหมดสติ แต่เจอมนุษย์ลุง ยื่นหน้ามาดู ขวางการทำงาน บอก ‘ไม่ใช่ญาติแล้วทำไม ดูไม่ได้หรอ’ รับทุกคนเป็นห่วง แต่อยากให้ดูอยู่ห่างๆ**

เมื่อเวลา 12.00 น. วันที่ 9 พ.ย.67 นายนิธิชัย อัญชลิพงศ์ อาสาสมัครรถจักรยานยนต์ฉุกเฉินทางการแพทย์ เปิดใจกับ ‘ข่าวสดออนไลน์’ ถึงเหตุการณ์ที่กำลังช่วยเหลือผู้ป่วยอยู่ แต่มีคุณลุงท่านหนึ่งมาขัดขวางการปฎิบัติหน้าที่

[![](https://www.khaosod.co.th/wpapp/uploads/2024/11/Screenshot-2024-11-09-144340-696x450.jpg)](https://www.khaosod.co.th/wpapp/uploads/2024/11/Screenshot-2024-11-09-144340.jpg)

นายนิธิชัย กล่าวว่า เหตุการณ์เกิดขึ้นเมื่อเวลาประมาณ 4 โมงเย็นของวันที่ 7 ต.ค. ที่ผ่านมา ตนได้รับแจ้งว่ามีหญิงสูงอายุล้มในห้องน้ำหมดสติ ตนจึงรีบไปที่เกิดเหตุ เพื่อตรวจสอบอาการผู้ป่วยเบื้องต้น หลังจากตรวจสอบเสร็จแล้วก็ให้การช่วยเหลือเบื้องต้นก่อน ก็มีรถพยาบาลมาถึง และพาคนไข้ขึ้นรถตามปกติ ซึ่งหลังจากนั้นในระหว่างที่กำลังทำหัตถการกู้ชีพ ให้น้ำเกลือให้ออกซิเจนและสอบถามอาการเพิ่มเติม

[![](https://www.khaosod.co.th/wpapp/uploads/2024/11/page4-1-696x399.jpg)](https://www.khaosod.co.th/wpapp/uploads/2024/11/page4-1.jpg)

ซึ่งสถานที่เกิดเหตุเป็นชุมชนริมคลอง ปากซอยของชุมชนนี้เป็นจุดกลับรถพอดี ซึ่งมีรถของชาวบ้านสัญจรไปมาตลอดเวลา จึงไม่สามารถจอดรถกู้ชีพบนถนนได้ จำเป็นจะต้องขึ้นมาจอดบนเนินหน้าปากซอย ซึ่งซอยดังกล่าวก็จะมีรถมอเตอร์ไซต์ของชาวบ้านขับเข้าออกอยู่ตลอด แต่รถกู้ชีพไม่ได้จอดปิดทางเข้า ยังสามารถเปิดช่องให้รถจักรยานยนต์สัญจรไปมาได้ ซึ่งในระหว่างที่กำลังพูดคุยกับญาติและผู้ป่วย ก็จะเห็นว่ามีรถของชาวบ้านขับผ่านไปมาตลอดเวลา

[![](https://www.khaosod.co.th/wpapp/uploads/2024/11/page-3-696x399.jpg)](https://www.khaosod.co.th/wpapp/uploads/2024/11/page-3.jpg)

จนกระทั่งมีคุณลุงคนนึง ที่ขับรถมอเตอร์ไซต์มาจอดอยู่ข้างรถปิดทางเข้าออก จากนั้นคุณลุงท่านนี้ก็สวมใส่หมวกกันน็อคใส่แมสก์ แล้วชะโงกหัวเข้ามาดูในรถ ตนจึงหันไปมองก็เห็นว่าคุณลุงยืนอยู่ตรงนั้น และอีกฝ่ายก็จอดรถขวาง ทำให้คนอื่นไม่สามารถขับรถผ่านมาได้

[![](https://www.khaosod.co.th/wpapp/uploads/2024/11/Screenshot-2024-11-09-143656-696x454.jpg)](https://www.khaosod.co.th/wpapp/uploads/2024/11/Screenshot-2024-11-09-143656.jpg)

ตนจึงถามว่า “เป็นญาติหรือเปล่า ถ้าหากไม่ใช่ญาติให้ออกไป” แต่คุณลุงก็บอกว่า “ไม่ใช่ญาติแล้วทำไม ดูไม่ได้หรอ แล้วบอกว่ามาจอดรถขวาง จะเข้าบ้าน ก็ไม่สามารถเข้าได้“ ตนจึงถามว่า ”คุณลุงเห็นรถพยาบาลไหม“ อีกฝ่ายก็ยืนยันว่า “เห็น” ตนพยายามอธิบายให้อีกฝ่ายเข้าใจว่า มาจอดรถขวางแบบนี้ทำให้เจ้าหน้าที่ปฏิบัติหน้าที่ลำบาก

ซึ่งเจ้าหน้าที่จะต้องเดินไปมาระหว่างหน้ารถกับท้ายรถตลอดเวลา ซึ่งคุณลุงพูดด้วยน้ำเสียงที่เหมือนโกรธและไม่พอใจ ทำให้เจ้าหน้าที่ที่อยู่ในรถขอความร่วมมือ ออกไปจากตรงนี้ ตนไม่เข้าใจเจตนาของคุณลุงว่ามาจอดแบบนี้ แล้วยื่นหน้าเข้ามาดูทำไม อยากให้นึกถึงมุมกลับกันว่า ในวันนั้นคนไข้ไม่ได้อันตรายถึงชีวิต จึงไม่ได้เกิดเหตุอะไร แต่ถ้าหากในกรณีนั้น เป็นคนไข้ที่จะต้องปั๊มหัวใจด่ นและคุณลุงมาทำ พฤติกรรมแบบนี้มันทำให้เสี่ยงมาก

ทั้งนี้ ฝากถึงประชาชนทุกคน ถ้าหากพบเห็นรถพยาบาลหรือรถกู้ภัยที่เป็นรถฉุกเฉิน ถ้าหากอยากรู้อยากสังเกตการณ์ สามารถดู ได้แต่ขอให้ดูอยู่ห่างๆ อย่าขัดขวางการทำงานของเจ้าหน้าที่และอย่าขัดขวางการจราจร แล้วทำให้คนอื่นเดือดร้อน เข้าใจว่าทุกคนเป็นห่วง แต่อยากให้ดูอยู่ห่างๆ อย่าทำให้เหตุการณ์ที่มันเบากลายเป็นเหตุการณ์ที่มันหนัก

อย่างไรก็ตาม เหตุการณ์ที่มันเกิดขึ้นทำให้ตนเสียความรู้สึกมาก อย่างกรณีของตนเป็นเจ้าที่อาสาสมัครเอาเวลาว่างจากการทำงานมาปฏิบัติหน้าที่ ช่วยเหลือผู้คนแต่เมื่อถูกต่อว่าแบบนี้ มันก็ทำให้บั่นทอนและหมดกำลังใจ

