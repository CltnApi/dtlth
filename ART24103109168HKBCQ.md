---
layout: post
code: "ART24103109168HKBCQ"
origin_url: "https://www.khaosod.co.th/https://www.khaosod.co.th/horoscope/news_9478452"
image: "https://github.com/user-attachments/assets/da4e7e70-dcda-4282-8951-46068094f270"
title: "หมอปลาย เผยคนเกิดเดือนไหนการเงินดี เกิดเดือนไหนโอกาสงานคว้าไว้ได้รวย"
description: "ทำนายดวง ต.ค.67-ม.ค.68 หมอปลาย เผยคนเกิดเดือนไหนการเงินดี แต่ระวังสุขภาพ คนเกิดเดือนไหนจะมีโอกาสทางการเงิน การงาน คว้าไว้ได้รวย เตือนคนเกิดเดือนไหน"
category: "HOROSCOPE"
language: "th"
date: 2024-10-31T11:46:10.593Z
---

# หมอปลาย เผยคนเกิดเดือนไหนการเงินดี เกิดเดือนไหนโอกาสงานคว้าไว้ได้รวย

[![หมอปลาย เผยคนเกิดเดือนไหนการเงินดี เกิดเดือนไหนโอกาสงานคว้าไว้ได้รวย](https://www.khaosod.co.th/wpapp/uploads/2024/10/mplaiatten3m2810679998.jpg "หมอปลาย เผยคนเกิดเดือนไหนการเงินดี เกิดเดือนไหนโอกาสงานคว้าไว้ได้รวย")](https://www.khaosod.co.th/wpapp/uploads/2024/10/mplaiatten3m2810679998.jpg)

ทำนายดวง ต.ค.67-ม.ค.68 หมอปลาย เผยคนเกิดเดือนไหนการเงินดี แต่ระวังสุขภาพ คนเกิดเดือนไหนจะมีโอกาสทางการเงิน การงาน คว้าไว้ได้รวย เตือนคนเกิดเดือนไหน ระวังอุบัติเหตุ เดินทางทางน้ำ
รายการตีสิบเดย์ เผยคลิป “หมอปลาย ทำนายดวง ตุลาคม 2567 – มกราคม 2568” หมอปลาย พรายกระซิบ เปิดดวงคนเกิดทั้ง 12 เดือน ดังนี้
คนเกิดเดือนมกราคม ระวังเรื่องการลงทุน การสร้างบ้าน นอกจังหวัดตัวเองยังไม่เหมาะ ให้ผ่านเดือนมีนาคม ปีหน้าไปก่อน ถึงจะดี
[![](https://www.khaosod.co.th/wpapp/uploads/2024/10/mplaiatten3m2810673.jpg)](https://www.khaosod.co.th/wpapp/uploads/2024/10/mplaiatten3m2810673.jpg)
คนเกิดเดือนกุมภาพันธ์ คนที่อยู่ระดับสูงกว่าจะทำให้ปวดหัว หัวหน้า รุ่นพี่ ต้องใจเย็นๆ หาแหวนใส่นิ้วก้อยขวา จะมีคนเมตตา เอ็นดู มากขึ้น
คนเกิดเดือนมีนาคม เจอคนมากขึ้น ขัดความรู้สึก ต้องทำ ถ้าทำแต่สิ่งที่ชอบ จะไม่มีความสุข
คนเกิดเดือนเมษายน จะเด่นเรื่องการเดินทาง การติดต่อค้าขาย โดยเฉพาะทางเรือ หรืองานที่เกี่ยวกับการขนส่ง ระวังคนในครอบครัวคนมีอายุป่วย พาไปปล่อยปลา ปลาหมอ ปลาไหล อย่างละ 16 ตัว กรวดน้ำให้เจ้ากรรมนายเวร
คนเกิดเดือนพฤษภาคม ระวังเรื่องเครื่องใช้ไฟฟ้าเสีย แต่การเงินดี ระวังเรื่องสุขภาพ นอนไม่หลับ เครียด เจอเรื่องกลืนไม่เข้าคายไม่ออกบ่อยๆ แนะไหว้พระพิฆเนศ ถวายเป็นน้ำแดง กุหลาบสีแดง เสริมพลังตัวเอง
คนเกิดเดือนมิถุนายน สิ่งที่ดี 3 เดือนนี้ จะมีโอกาสทางการเงิน การงาน แต่ห้ามเกี่ยงงาน คว้าไว้รวยไม่รู้จะรวยยังไง แนะนำไหว้พระพรหม จะช่วยเรื่องการงาน การติดต่อสื่อสารได้ดีขึ้น
คนเกิดเดือนกรกฎาคม ระวังการเดินทาง ทางน้ำ ไม่ให้ดำน้ำ ไม่ให้ขึ้นเรือ สปีดโบ๊ต เรือข้ามฟากให้ใส่เสื้อชูชีพ
คนเกิดเดือนสิงหาคม ระวังเรื่องการใช้จ่าย เกี่ยวกับสุขภาพ การประทินโฉมทั้งหลาย การซื้อวิตามิน แพงเกินไป ถูกหลอกเยอะเกินไป หรือกินวิตามินจนร่างกายพัง หรือตรวจไปหาหมอมากกว่าหนึ่ง รพ.
[![](https://www.khaosod.co.th/wpapp/uploads/2024/10/mplaiatten3m2810672.jpg)](https://www.khaosod.co.th/wpapp/uploads/2024/10/mplaiatten3m2810672.jpg)
คนเกิดเดือนกันยายน คิดดีๆเรื่องความรัก ถ้าจะเดินทางไกลให้เขามาหาเราดีกว่าเราไปหาเขา ปลอดภัยกว่า ถ้าขอเรื่องความรัก ขอพระแม่ศักติ หรือพระแม่ทุรคา จุดธุปดำ 16 ดอก และดอกกุหลาบ
คนเกิดเดือนตุลาคม ใครวางแผนไปต่างประเทศ ไปได้ จะเจอคนที่ชอบ คนอุปถัมภ์ หรือคนที่ทำงานด้วยกันได้ ในอนาคต อยากย้ายถิ่นฐานไป
คนเกิดเดือนพฤศจิกายน ระวังยานพาหนะ 4 ล้อ ขับไปชนเขา หรือหลับใน
คนเกิดเดือนธันวาคม ระวังเรื่องการออกกำลังกายมาก จะเกิดขาพลิก แพลง กระดูกข้อใหญ่ร้าว