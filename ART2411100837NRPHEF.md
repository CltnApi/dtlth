---
layout: post
code: "ART2411100837NRPHEF"
origin_url: "https://www.khaosod.co.th/special-stories/news_9498713"
image: "https://github.com/user-attachments/assets/31d29f80-b272-4505-8ae5-bac54d65368e"
title: "ส่องวงการฮอลลีวูด เน้นความปลอดภัย 'ฉากวางยาสัตว์' ซ้อมมาอย่างดี ใช้ CG ช่วย"
description: "ส่องวงการฮอลลีวูด จากภาพยนตร์ Anatomy of a Fall เน้นความปลอดภัย 'ฉากวางยาสัตว์' เจ้าของและสุนัข ซ้อมมาอย่างดี ใช้ CG ช่วย จนคว้ารางวัล Palm Dog"
category: "SPECIAL_STORIES"
language: "th"
date: 2024-11-10T08:41:18.415Z
---

# ส่องวงการฮอลลีวูด เน้นความปลอดภัย 'ฉากวางยาสัตว์' ซ้อมมาอย่างดี ใช้ CG ช่วย

[![ส่องวงการฮอลลีวูด เน้นความปลอดภัย 'ฉากวางยาสัตว์' ซ้อมมาอย่างดี ใช้ CG ช่วย](https://www.khaosod.co.th/wpapp/uploads/2024/11/dog-film-02.jpg "ส่องวงการฮอลลีวูด เน้นความปลอดภัย 'ฉากวางยาสัตว์' ซ้อมมาอย่างดี ใช้ CG ช่วย")](https://www.khaosod.co.th/wpapp/uploads/2024/11/dog-film-02.jpg)

**ส่องวงการฮอลลีวูด จากภาพยนตร์ Anatomy of a Fall เน้นความปลอดภัย ‘ฉากวางยาสัตว์’ เจ้าของและสุนัข ซ้อมมาอย่างดี ใช้ CG ช่วย จนคว้ารางวัล Palm Dog**

เมื่อวันที่ 10 พฤศจิกายน 2567 จากกรณีดราม่าเดือดร้อนแรง จนเกิดกระแส **#แบนแม่หยัว** หลังโซเชียลแห่วิจารณ์ ซีรีส์ แม่หยัว ตอนที่ 5 ที่มีฉาก **‘การวางยาสัตว์’** โดยเป็นการวางยาแมวในเรื่อง ซึ่งฉากดังกล่าว แมวได้กระตุก ตัวเกร็ง ทำให้หลายคอมเมนต์ตั้งข้อสงสัยว่า การถ่ายทำฉากดังกล่าวได้ทำถูกต้องตามหลักทางการแพทย์หรือไม่ รวมทั้งอยู่ภายใต้การควบคุมของผู้เชี่ยวชาญไหม

ทั้งยังมีคอมเมนต์ที่วิพากษ์วิจารณ์การทำงานเบื้องหลังว่า _มีการให้ความสำคัญกับสวัสดิภาพและความปลอดภัยของสัตว์อย่างเหมาะสมหรือไม่_

**อ่านข่าวเพิ่มเติม :**

ภาพประกอบ

ล่าสุด ทางเพจ **ผู้ชายคนนั้นจากหนังเรื่องนี้** เพจที่พูดคุยภาพยนตร์และซีรีส์ได้ออกมาเคลื่อนไหว โดยหยิบยกกรณี **การถ่ายภาพยนตร์ที่มี “ฉากการวางยาสัตว์” ในฮอลลีวูด** และกระบวนการทำงานร่วมกับสัตว์ โดยคำนึงถึงสวัสดิภาพและความปลอดภัยของสัตว์เป็นหลัก

โดยทางเพจ กล่าวถึงภาพยนตร์ฝรั่งเศส **“เขาบอกว่าเธอฆ่า” (Anatomy of a Fall)** ฉายในปี 2023 ที่มีนักแสดง 4 ขา อย่าง **เจ้าเมสซี่** สุนัขสายพันธุ์บอร์เดอร์ คอลลี่ (Border Collie) แสนรู้ รับบทเป็น “สนู๊ป” แถม **เจ้าเมสซี่** ยังคว้ารางวัล “Palm Dog” จาก ภาพยนต์ Anatomy of a Fall ใน เทศกาลหนังเมืองคานส์ และมีภาพไวรัลสุดฮาในงานประกาศรางวัลออสการ์อีกด้วย

ภาพประกอบ

ในเรื่อง **“เขาบอกว่าเธอฆ่า” (Anatomy of a Fall)** มีฉาก “การวางยาสัตว์” เช่นเดียวกัน ซึ่งในการถ่ายทำมีความเข้มงวดและคำนึงถึงสวัสดิภาพของสัตว์เป็นอย่างมาก

ทางทีมงานมีการเผยคลิปวิดีโอขั้นตอนการฝึกสุนัขอย่างละเอียด เพื่อเป็นเครื่องยืนยันและคลายข้อสงสัยในฉากที่แสนสมจริงนี้ว่า เรื่องนี้ไม่มีการวางยาสัตว์ หหรือทำให้เกิดอันตรายใดๆ

ภาพประกอบ

ในการถ่ายทำ **เจ้าเมสซี่** ได้รับการดูแลอย่างใกล้ชิดจาก **ลอร์รา มาร์ติน คอนตินี่ (Laura Martin Contini)** ผู้เป็นเจ้าของ ซึ่งเธอเป็นครูฝึกสุนัขมือโปรที่ถนัดฝึกสุนัขเพื่อการแสดงโดยเฉพาะ

มีการเตรียมพร้อมในการถ่ายทำคือ มีการเวิร์กช็อปการแสดงระหว่าง **เจ้าเมสซี่** และนักแสดงในเรื่องให้ใช้เวลาด้วยกันนาน ๆ เพื่อสร้างความสนิทสนมก่อนถ่ายทำ

ในบางฉากนักแสดงต้องมีขนมกลิ่นเนื้อติดตัวเอาไว้ เพื่อล่อให้ เจ้าเมสซี่ พุ่งตัวไปหา อีกทั้งนักแสดงในเรื่อง และ **เจ้าเมสซี่** มีการซ้อมอย่างดี ทั้งฝึกการทิ้งตัว ฝึกการอุ้มในตำแหน่งที่ถูกต้อง

ภาพประกอบ

สำหรับฉากที่สุนัขมีการอาเจียน ก็เปิดเผยว่าเบื้องหลัง มีท่อสอดอยู่ที่ใต้หัวและมีคนกดปุ่มเพื่อให้อ้วกพุ่งออกมาตรงจังหวะ

ส่วนฉากที่ดวงตาของ **เจ้าเมสซี่** ในเรื่องตาค้าง และดูขุ่นมัว ก็มีการนำ CG มาใช้ในการช่วยให้สมจริงยิ่งขึ้นนั่นเอง

ภาพประกอบ

ทั้งนี้ทางเพจยังทิ้งท้ายอีกว่า _“หวังว่าจากกระแส #แบนแม่หยัว จะทำให้ทางทีมผู้สร้างออกมาชี้แจงถึงเบื้องหลังการใช้แมวอย่างละเอียดนะคะ เพราะว่ามีผลต่อจิตใจผู้ชมจริง ๆ ที่ไม่ต้องการให้มีการทารุณกรรมสัตว์เกิดขึ้นเพื่อการแสดง และ อยากให้มีการตั้งมาตรฐานสวัสดิภาพสัตว์ในวงการบันเทิงไทยเพราะไม่อยากให้ไม่ว่าสัตว์หรือชีวิตใดต้องมาทรมานเพื่อการแสดงค่ะ”_

ภาพประกอบ

ความคิดเห็นส่วนหนึ่งจากโลกโซเชียล อาทิ

ภาพประกอบ

ท่ามกลางคอมเมนต์ถกสนั่นในโลกโซเชียล ทั้งนี้สิทธิ สวัสดิภาพ และความปลอดภัยของสัตว์เป็นเรื่องที่วงการเบื้องหลังควรให้ความสำคัญ

แม้ในประเทศไทยจะไม่มีกฏหมายกำกับ หรือ ควบคุมการถ่ายทำเกี่ยวกับสัตว์อย่างชัดเจน ทว่าตาม **พ.ร.บ. คุ้มครองสัตว์** หากทำร้ายสัตว์ มีโทษ จำคุกไม่เกิน 2 ปี ปรับไม่เกิน 40,000 บาท หรือทั้งจำทั้งปรับ

**อ่านข่าวเพิ่มเติม :**

ภาพประกอบ

ที่มา : [ผู้ชายคนนั้นจากหนังเรื่องนี้](https://www.facebook.com/hotguyinthemovies/posts/pfbid0Rd3zadRYe7Bs7KaRykh738ge6XVoMzJ5HxNGvmX4XdQqpp6vej6FKSrFpzNFjhHbl), [BFMTV](https://www.youtube.com/watch?v=CT553FNSfC0), [Madmoizelle](https://www.youtube.com/watch?v=wdWGiAmIHDk)