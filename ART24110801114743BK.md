---
layout: post
code: "ART24110801114743BK"
origin_url: "https://www.khaosod.co.th/entertainment/news_9495550"
image: "https://github.com/user-attachments/assets/e5f1a0f0-be5d-43ee-87df-36b0f6eec7d3"
title: "แน็ก ชาลี เคลื่อนไหว พร้อมกลับมาแล้ววันนี้ แซวแคปชั่น “ตีกันนะครับ”"
description: "แน็ก ชาลี เคลื่อนไหว พร้อมกลับมาแล้ววันนี้ แซวแคปชั่น “ตีกันนะครับ” หลังเพิ่งประกาศยกเลิกงานจนกว่าสถานการณ์จะเป็นปกติ หลังจากที่ก่อนหน้านี้ ทางบริษัท แน็ก"
category: "ENTERTAINMENT"
language: "th"
date: 2024-11-08T01:16:02.346Z
---

# แน็ก ชาลี เคลื่อนไหว พร้อมกลับมาแล้ววันนี้ แซวแคปชั่น “ตีกันนะครับ”

[![แน็ก ชาลี เคลื่อนไหว พร้อมกลับมาแล้ววันนี้ แซวแคปชั่น “ตีกันนะครับ”](https://www.khaosod.co.th/wpapp/uploads/2024/11/charlieback811679998.jpg "แน็ก ชาลี เคลื่อนไหว พร้อมกลับมาแล้ววันนี้ แซวแคปชั่น “ตีกันนะครับ”")](https://www.khaosod.co.th/wpapp/uploads/2024/11/charlieback811679998.jpg)

แน็ก ชาลี เคลื่อนไหว พร้อมกลับมาแล้ววันนี้ แซวแคปชั่น “ตีกันนะครับ” หลังบริษัทเพิ่งประกาศยกเลิกงานจนกว่าสถานการณ์จะเป็นปกติ ปม กามิน

หลังจากที่ก่อนหน้านี้ ทางบริษัท [แน็ก ชาลี](https://www.instagram.com/charliepotjes/) บริษัท ชาลี ปอทเจส กรุ๊ป จำกัดฯ ออกมาประกาศยกเลิกงานไลฟ์ขายสินค้าในวันที่ 7 พฤศจิกายน 2567 และงานอื่นๆจนกว่าสถานการณ์จะเป็นปกติ

โดยแจ้งว่า ช่วงหลายเดือนที่ผ่านมา กระแสดราม่าในเหตุการณ์ต่างๆ ระหว่างคุณชาลี ปอทเจส กับนักแสดงต่างชาติท่านหนึ่งนั้น ภายในช่วง 3-4 วันต่อจากนี้ อาจจะมีเหตุการณ์ต่างๆ เกี่ยวกับประเด็นส่วนตัวที่ขัดแย้งระหว่างกัน กลับเข้ามาเป็นกระแส ซึ่งอาจจะมีผลกระทบในระยะสั้นต่อภาพลักษณ์ของนักแสดง ส่งผลกระทบต่อแบรนด์สินค้าของลูกค้านั้น

ล่าสุด วันที่ 7 พ.ย.67 แน็ก ชาลี โพสต์เองว่า _“พรุ่งนี้วันที่ 8 เดือน พ.ย. มาซื้อของกันน้า ทุกอย่าง 11 บาท ครับผม ที่ ช่อง TT ของผมตามรูปเลยนะครับ มาคุยเล่นกัน ตีกันนะครับ ขอบคุณทุกคน จริงๆครับผม เวลา 20.00 !!! 20.00!!!!”_

โดยมีคอมเมนต์โฟกัสคำว่า “ตีกันนะครับ” ว่า พิมพ์ผิดหรือตั้งใจ อาทิ ตีกันนะครับ พิมพ์ผิดแหละ จะพิมพ์ว่าดีกันใช่มั้ย , ให้ตีแหละ ห้ามไม่ฟังก็เอาให้เต็มที่ 555 , สไตล์เขาแบบนี้แหละ พิมพ์ไม่ผิดหรอก ห้ามไม่ฟังก็ยุซะเลย เป็นต้น

ADVERTISEMENT