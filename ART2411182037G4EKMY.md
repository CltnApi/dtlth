---
layout: post
code: "ART2411182037G4EKMY"
origin_url: "https://www.khaosod.co.th/sports/news_9511491"
image: "https://github.com/user-attachments/assets/02f4eb1b-a9cc-4ee4-af0d-3f0c630114a3"
title: "รูเบน อโมริม ประเดิมคุมซ้อม แมนยู ครั้งแรก - เรียกแข้งวัย 16 ปีร่วมฝึกด้วย"
description: "รูเบน อโมริม เฮดโค้ชคนใหม่ แมนเชสเตอร์ ยูไนเต็ด คุมทัพ \"ปีศาจแดง\" ฝึกซ้อมเป็นวันแรก พร้อมมีการเรียกผู้เล่นวัย 16 ปีมาร่วมเซสชันด้วย"
category: "SPORTS"
language: "th"
date: 2024-11-18T20:41:07.456Z
---

# รูเบน อโมริม ประเดิมคุมซ้อม แมนยู ครั้งแรก - เรียกแข้งวัย 16 ปีร่วมฝึกด้วย

[![รูเบน อโมริม ประเดิมคุมซ้อม แมนยู ครั้งแรก - เรียกแข้งวัย 16 ปีร่วมฝึกด้วย](https://www.khaosod.co.th/wpapp/uploads/2024/11/amorim-training-2442.jpg "รูเบน อโมริม ประเดิมคุมซ้อม แมนยู ครั้งแรก - เรียกแข้งวัย 16 ปีร่วมฝึกด้วย")](https://www.khaosod.co.th/wpapp/uploads/2024/11/amorim-training-2442.jpg)

**รูเบน อโมริม เฮดโค้ชคนใหม่ แมนเชสเตอร์ ยูไนเต็ด คุมทัพ “ปีศาจแดง” ฝึกซ้อมเป็นครั้งแรก พร้อมมีการเรียกผู้เล่นวัย 16 ปีมาร่วมเซสชันด้วย**

โดย อโมริม ได้รับการแต่งตั้งให้เข้ามาทำหน้าที่เป็นเฮดโค้ชคนใหม่ของ แมนฯ ยูไนเต็ด แทนที่ อีริก เทน ฮาก ซึ่งโดนปลดจากตำแหน่งตั้งแต่ต้นเดือน พ.ย.

อย่างไรก็ตามก่อนหน้านี้เทรนเนอร์วัย 39 ปียังไม่ได้เริ่มทำงานกับ “ปีศาจแดง” อย่างเป็นทางการแม้จะเดินทางมาที่ แมนเชสเตอร์ ตั้งแต่เบรกทีมชาติเนื่องจากต้องรอใบอนุญาตทำงาน หรือ เวิร์ก เพอร์มิต

![](https://www.khaosod.co.th/wpapp/uploads/2024/11/467472405_1151640976322430_646464794779816841_n.jpg)



กระทั่งล่าสุดเมื่อวันที่ 18 พ.ย. เว็บไซต์ แมนฯ ยูไนเต็ด ได้เผยภาพที่ อโมริม พร้อมทีมงานคุมซ้อม “ปีศาจแดง” เป็นครั้งแรกที่ศูนย์ฝึกแคร์ริงตันหลังได้รับ เวิร์ก เพอร์มิต เป็นที่เรียบร้อย

![](https://www.khaosod.co.th/wpapp/uploads/2024/11/467475283_1151641129655748_102051127152460584_n.jpg)

โดยในการซ้อมครั้งนี้มีนักเตะทีมชุดใหญ่มาร่วมซ้อมเพียง 10 คนเนื่องจากยังอยู่ในช่วงเบรกทีมชาติ ซึ่งส่วนใหญ่เป็นนักเตะที่ก่อนหน้านี้มีอาการบาดเจ็บทั้ง มาร์คัส แรชฟอร์ด, ค็อบบี เมนู, อาหมัด ดิยัลโล, ลุก ชอว์, ตีเรลล์ มาลาเซีย และเลนี โยโร เป็นต้น รวมถึงบรรดาผู้เล่นดาวรุ่งที่จากอะคาเดมีที่ได้โอกาสมาฝึกซ้อมด้วย

นอกจากนั้นแล้ว “แมนเชสเตอร์ อีฟนิง นิวส์” ระบุว่า ในการซ้อมครั้งนี้มีชื่อว่า ก็อดวิลล์ คูคอนกี กองหลังดาวรุ่งวัย 16 ปีที่มีส่วนสูงถึง 196 เซ็นติเมตรมาร่วมด้วย

ทั้งนี้เกมแรกของ อโมริม กับ แมนฯ ยูไนเต็ด คือการบุกเยือน อิปสวิช ทาวน์ ศึกพรีเมียร์ลีกวันที่ 24 พ.ย.นี้

ขอบคุณภาพจากเฟซบุ๊ก : [**Manchester United**](https://www.facebook.com/manchesterunited?__cft__[0]=AZUpgEP-AkXS3kjoca-RpeMiNajn-R4YJeHEThveSBa_g9QKR33H9d9XgmnQJ1h4PYCIJ9AFeaktSttEmFWTryJa71ykoLBdCRoyP_2oQ1iF01biDRh2tijqzKl4ZiS6C9T4XhKnQQLTqwdychoMa7cjJuu-Y0BArZIJYUit72co2-XFX6MpM7CZxNwRwzLQdMc&__tn__=-UC%2CP-R)