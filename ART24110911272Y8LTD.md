---
layout: post
code: "ART24110911272Y8LTD"
origin_url: "https://www.khaosod.co.th/sports/news_9498038"
image: "https://github.com/user-attachments/assets/618ddbdc-20b0-44eb-a723-80b005e81496"
title: "ส่อแววแยกทาง? ลิเวอร์พูลมีปัญหาคุยสัญญาใหม่ เทรนต์ อเล็กซานเดอร์-อาร์โนลด์"
description: "ลิเวอร์พูลตกเป็นข่าวกำลังเผชิญปัญหาในความพยายามที่จะรั้งตัว เทรนต์ อเล็กซานเดอร์-อาร์โนลด์ เนื่องจากไม่พร้อมจ่ายค่าเหนื่อยให้ตามที่นักเตะต้องการ"
category: "SPORTS"
language: "th"
date: 2024-11-09T11:31:17.565Z
---

# ส่อแววแยกทาง? ลิเวอร์พูลมีปัญหาคุยสัญญาใหม่ เทรนต์ อเล็กซานเดอร์-อาร์โนลด์

[![ส่อแววแยกทาง? ลิเวอร์พูลมีปัญหาคุยสัญญาใหม่ เทรนต์ อเล็กซานเดอร์-อาร์โนลด์](https://www.khaosod.co.th/wpapp/uploads/2024/11/เทรนต์.jpg "ส่อแววแยกทาง? ลิเวอร์พูลมีปัญหาคุยสัญญาใหม่ เทรนต์ อเล็กซานเดอร์-อาร์โนลด์")](https://www.khaosod.co.th/wpapp/uploads/2024/11/เทรนต์.jpg)

สำนักข่าวเดอะซันรายงานว่า “หงส์แดง”ลิเวอร์พูล แห่งพรีเมียร์ลีก อังกฤษ กำลังเผชิญปัญหาในความพยายามที่จะรั้งตัว เทรนต์ อเล็กซานเดอร์-อาร์โนลด์ แบ๊กขวาคนสำคัญ เนื่องจากไม่พร้อมจ่ายค่าเหนื่อยให้ตามที่ตัวนักเตะต้องการ

เวลานี้ลิเวอร์พูลกำลังเร่งเจรจากับผู้เล่นที่จะหมดสัญญาเมื่อจบฤดูกาลนี้ โดยเฉพาะ 3 สตาร์ดังอย่างอเล็กซานเดอร์-อาร์โนลด์, โมฮาเหม็ด ซาลาห์ และเฟอร์จิล ฟาน ไดก์

อย่างไรก็ตาม รายงานระบุว่าการเจรจากับอเล็กซานเดอร์-อาร์โนลด์ทำท่าว่าจะไม่ราบรื่น เนื่องจากลิเวอร์พูลไม่พร้อมจ่ายค่าเหนื่อยให้แข้งรายนี้สูงกว่าซาลาห์ที่รับอยู่สัปดาห์ละ 350,000 ปอนด์ และฟาน ไดก์ที่รับสัปดาห์ละ 220,000 ปอนด์

นอกจากนี้ อเล็กซานเดอร์-อาร์โนลด์ก็กำลังได้รับความสนใจจากเรอัล มาดริด แห่งสเปน และปารีส แซงต์ แชร์กแมง แห่งฝรั่งเศส ซึ่งทั้งคู่น่าจะพร้อมเพิ่มค่าเหนื่อยให้ดาวเตะทีมชาติอังกฤษสูงกว่าที่รับอยู่ในปัจจุบันสัปดาห์ละ 180,000 ปอนด์