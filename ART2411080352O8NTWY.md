---
layout: post
code: "ART2411080352O8NTWY"
origin_url: "https://www.khaosod.co.th/breaking-news/news_9495732"
image: "https://github.com/user-attachments/assets/98850503-6497-4720-85c3-3758ec4097b4"
title: "ทนายตั้ม พูดทิ้งท้าย นอนคุกได้ ขอไม่ยื่นประกันตัว เผยยื่นให้ภรรยาเพียงผู้เดียว"
description: "ทนายตั้ม พูดทิ้งท้าย นอนคุกได้ ขอไม่ยื่นประกันตัว ขอเพียงยื่นประกันตัวให้ภรรยาคนเดียว ให้น้องสาวทนายตั้มจัดการเรื่องเงิน มองคดีฉ้อโกงพอสู้ได้ ถ้ามีหลักฐาน"
category: "HOT_NEWS"
language: "th"
date: 2024-11-08T03:56:03.461Z
---

# ทนายตั้ม พูดทิ้งท้าย นอนคุกได้ ขอไม่ยื่นประกันตัว เผยยื่นให้ภรรยาเพียงผู้เดียว

[![ทนายตั้ม พูดทิ้งท้าย นอนคุกได้ ขอไม่ยื่นประกันตัว เผยยื่นให้ภรรยาเพียงผู้เดียว](https://www.khaosod.co.th/wpapp/uploads/2024/11/lawyer-2.jpg "ทนายตั้ม พูดทิ้งท้าย นอนคุกได้ ขอไม่ยื่นประกันตัว เผยยื่นให้ภรรยาเพียงผู้เดียว")](https://www.khaosod.co.th/wpapp/uploads/2024/11/lawyer-2.jpg)

**ทนายตั้ม พูดทิ้งท้าย นอนคุกได้ ขอไม่ยื่นประกันตัว ขอเพียงยื่นประกันตัวให้ภรรยาคนเดียว ให้น้องสาวทนายตั้มจัดการเรื่องเงิน มองคดีฉ้อโกงพอสู้ได้ ถ้ามีหลักฐาน**

เมื่อวันที่ 8 พ.ย.67 นายสายหยุด เพ็งบุญชู ทนายความของ นายษิทรา เบี้ยบังเกิด หรือทนายตั้ม และภรรยา เปิดเผยถึงความคืบหน้าในการเตรียมยื่นประกันตัวทั้งคู่ในวันนี้ ว่า ทนายตั้มยืนยันกับตัวเองในฐานะทนายความตั้งแต่เมื่อคืนวานนี้แล้วว่า มีความประสงค์ไม่ต้องยื่นประกันตัวให้กับทนายตั้ม ขอเพียงยื่นประกันตัวให้ภรรยาเพียงผู้เดียว

[![](https://www.khaosod.co.th/wpapp/uploads/2024/11/S__396050440-696x464.jpg)](https://www.khaosod.co.th/wpapp/uploads/2024/11/S__396050440.jpg)

โดยทนายตั้มพูดทิ้งท้ายด้วยท่าทีนิ่งๆ ไว้ว่า “ขอให้ผมในฐานะทนายความรวบรวมพยานหลักฐานให้ครบถ้วน เตรียมพร้อมสู้คดี ตัวเขาเองไม่ได้มีปัญหาอะไร อยู่ในเรือนจำได้ และยังคงยืนยันทุกอย่างตามที่เคยได้พูดไปว่าเขาไม่ได้โกงใคร”

[![](https://www.khaosod.co.th/wpapp/uploads/2024/11/1162203-1024x773-1-696x525.jpg)](https://www.khaosod.co.th/wpapp/uploads/2024/11/1162203-1024x773-1.jpg)

นายสายหยุด กล่าวต่อว่า กระบวนการขั้นตอนทางกฎหมายก็เป็นแบบนี้ เนื้อหาในคดีฉ้อโกงตัวเองมองว่าก็ไม่ได้ใหญ่โตอะไร พอสู้ได้ถ้ามีพยานหลักฐานที่สามารถอธิบายได้ แต่วันนี้ก็ต้องรอไปลุ้นประกันตัวในชั้นศาลก่อน ซึ่งวันนี้ก็เตรียมความพร้อมที่จะไปยื่นประกันตัวของภรรยาทนายตั้ม

[![](https://www.khaosod.co.th/wpapp/uploads/2024/11/S__396050453-696x464.jpg)](https://www.khaosod.co.th/wpapp/uploads/2024/11/S__396050453.jpg)

ส่วนเงินสดหรือหลักทรัพย์จะเตรียมมาเท่าไหร่นั้น เป็นเรื่องของญาติ ซึ่งเห็นว่าเป็นน้องสาวของฝั่งทนายตั้มเป็นคนจัดการทั้งหมด ตัวเองไปเจอที่ศาลฯ เลย ทั้งหมดก็ต้องขึ้นอยู่กับหลักเกณฑ์และดุลยพินิจของศาลด้วย ส่วนตัวเชื่อว่าทุกอย่างมีความพร้อม อย่างไรก็ตามวันนี้ทราบว่ามีทางญาติฝั่งของทนายตั้มเดินทางมาเยี่ยมทั้งคู่อีกด้วย

