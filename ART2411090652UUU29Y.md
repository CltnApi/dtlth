---
layout: post
code: "ART2411090652UUU29Y"
origin_url: "https://www.khaosod.co.th/entertainment/drama/news_9497499"
image: "https://github.com/user-attachments/assets/699d9e8c-81ee-45d2-9688-8ef447d64950"
title: "สัจจะในชุมโจร คืนจอ ช่วงละคร “รีรันบ่าย” เติมเต็มความคิดถึง อ๋อม อรรคพันธ์"
description: "สัจจะในชุมโจร ผลงานเรื่องสุดท้ายของ อ๋อม อรรคพันธ์ คืนจอให้แฟนละครได้เติมเต็มความคิดถึงอีกครั้ง ในช่วง “ละครรีรันบ่าย” เริ่ม 13 พ.ย."
category: "ENTERTAINMENT"
language: "th"
date: 2024-11-09T06:55:53.682Z
---

# สัจจะในชุมโจร คืนจอ ช่วงละคร “รีรันบ่าย” เติมเต็มความคิดถึง อ๋อม อรรคพันธ์

[![สัจจะในชุมโจร คืนจอ ช่วงละคร “รีรันบ่าย” เติมเต็มความคิดถึง อ๋อม อรรคพันธ์](https://www.khaosod.co.th/wpapp/uploads/2024/11/ปกขาว4คำ-เส้น-10.jpg "สัจจะในชุมโจร คืนจอ ช่วงละคร “รีรันบ่าย” เติมเต็มความคิดถึง อ๋อม อรรคพันธ์")](https://www.khaosod.co.th/wpapp/uploads/2024/11/ปกขาว4คำ-เส้น-10.jpg)

**สัจจะในชุมโจร ผลงานเรื่องสุดท้ายของ อ๋อม อรรคพันธ์ คืนจอให้แฟนละครได้เติมเต็มความคิดถึงอีกครั้ง ในช่วง “ละครรีรันบ่าย” เริ่ม 13 พ.ย.**

ปักหมุดเปิดจอ ช่อง 7HD รอชม ละครน้ำดี “สัจจะในชุมโจร” (เสือสั่งฟ้า 3) ละครแอ๊กชั่นดราม่า จากค่าย กันตนา มูฟวี่ ทาวน์ (2002) ภาคต่อละครเรื่อง “เสือสั่งฟ้า” ที่เคยได้รับความนิยมสุดๆ สร้างจากบทประพันธ์ของ กุสุมา สินสุข เขียนบทโทรทัศน์โดย ดาวเหนือ กำกับการแสดงโดย อนุวัฒน์ ถนอมรอด

![](https://www.khaosod.co.th/wpapp/uploads/2024/11/ละครรีรันบ่าย-สัจจะในชุมโจร-เสือสั่งฟ้า-3-1-696x463.jpg)

นำแสดงโดย อ๋อม-อรรคพันธ์ นะมาตร์, แพรว-เฌอมาวีร์ สุวรรณภาณุโชค, ภูมิ-เกียรติภูมิ บันลือชัยฤทธิ์, แอนน่า กลึคส์ และ เคลลี่ ธนะพัฒน์ ซึ่งละครเรื่องนี้ยังเป็นผลงาน ละครเรื่องสุดท้ายของอ๋อม พระเอกในจอและนอกจอ ที่ได้ฝากให้แฟนๆ ได้หวนคิดถึง

![](https://www.khaosod.co.th/wpapp/uploads/2024/11/2-12-696x392.jpg)

_“สัจจะในชุมโจร” (เสือสั่งฟ้า 3) เป็นเรื่องราวของ ราชันย์ (อ๋อม อรรคพันธ์) ที่ในอดีตพ่อของเขาถูกใส่ร้ายว่าคบคิดกับ เสือหาญ (เคลลี่ ธนะพัฒน์) จึงทำให้ราชันย์ก่อตั้งชุมโจรเสือเดชขึ้นมา เพื่อปล้นคนรวยช่วยคนจน พร้อมทั้งทวงคืนความยุติธรรมให้พ่อ_

ADVERTISEMENT

![](https://www.khaosod.co.th/wpapp/uploads/2024/11/ละครรีรันบ่าย-สัจจะในชุมโจร-เสือสั่งฟ้า-3-4-696x464.jpg)

ขณะที่ แววดาว (แอนน่า กลึคส์) ไม่เคยรู้ว่าพี่ชายอย่างราชันย์เป็นจอมโจร กระทั่งเธอได้ใกล้ชิด ก่อเกียรติ (ภูมิ เกียรติภูมิ) ตำรวจหนุ่มอนาคตไกล ซึ่งมี จริยา (แพรว เฌอมาวีร์) ลูกสาวพ่อค้ายาเสพติดเป็นคู่หมาย กระทั่งหายนะคืบคลานเข้ามาสู่ชุมโจร และบทสรุปของพี่ชายที่รักก็ร้ายแรงเกินคาดคิด

![](https://www.khaosod.co.th/wpapp/uploads/2024/11/ละครรีรันบ่าย-สัจจะในชุมโจร-เสือสั่งฟ้า-3-16-696x463.jpg)

กลับมาติดตามละคร “สัจจะในชุมโจร” (เสือสั่งฟ้า 3) ในช่วง “ละครรีรันบ่าย” ทุกวันจันทร์-ศุกร์ เวลา 14.05 น. เริ่มตอนแรกวันพุธที่ 13 พฤศจิกายนนี้ ทางช่อง 7HD กด 35

![](https://www.khaosod.co.th/wpapp/uploads/2024/11/1-16-696x392.jpg)

และติดตามข่าวสารความเคลื่อนไหวต่าง ๆ ได้ทางช่อง 7HD ดูทีวีกด 35 สดออนไลน์ BUGABOO.TV และช่องทางออนไลน์ Facebook, IG, X, TikTok, YouTube: Ch7HD เว็บไซต์: www.ch7.com