---
layout: post
code: "ART2411060316WLZ798"
origin_url: "https://www.khaosod.co.th/breaking-news/news_9491923"
image: "https://github.com/user-attachments/assets/1c2f5154-348b-4375-b8ec-485fa22b74de"
title: "ไม่หวั่นเลย ทนายเจ๊อ้อย ยัน \"ตั้ม\" โผล่กองปราบ ไม่มีผลต่อรูปคดี"
description: "ทนายเจ๊อ้อย ยัน \"ตั้ม\" โผล่กองปราบ ไม่มีผลต่อรูปคดี ด้านเจ๊อ้อย พร้อมเจอสื่อ ไม่หวั่นคู่กรณีปรากฏตัว"
category: "HOT_NEWS"
language: "th"
date: 2024-11-06T03:22:14.670Z
---

# ไม่หวั่นเลย ทนายเจ๊อ้อย ยัน "ตั้ม" โผล่กองปราบ ไม่มีผลต่อรูปคดี

[![ไม่หวั่นเลย ทนายเจ๊อ้อย ยัน "ตั้ม" โผล่กองปราบ ไม่มีผลต่อรูปคดี](https://www.khaosod.co.th/wpapp/uploads/2024/11/aoytum2.jpg "ไม่หวั่นเลย ทนายเจ๊อ้อย ยัน "ตั้ม" โผล่กองปราบ ไม่มีผลต่อรูปคดี")](https://www.khaosod.co.th/wpapp/uploads/2024/11/aoytum2.jpg)

**ทนายเจ๊อ้อย ยัน “ตั้ม” โผล่กองปราบ ไม่มีผลต่อรูปคดี ด้านเจ๊อ้อย พร้อมเจอสื่อ ไม่หวั่นคู่กรณีปรากฏตัว**

เมื่อเวลา 18.40 น.วันที่ 5 พ.ย.2567 นายสมชาติ พินิจอักษร ทนายความเจ๊อ้อย ลงมาแจ้งกับสื่อมวลชน ภายหลังเจ๊อ้อยให้ปากคำนานกว่า 9 ชั่วโมง ว่า ไม่เกิน 21.00 น. วันนี้เจ๊อ้อยจะมาพบสื่อมวลชนแน่นอน ซึ่งเป็นความต้องการของเจ๊อ้อย หลังจากเจ๊อ้อยทราบแล้วว่าทนายตั้มมาปรากฎตัวที่กองบังคับการปราบปราม ซึ่งเมื่อเจ๊อ้อยทราบ ก็มีสีหน้าเรียบเฉย ไม่ได้กังวลอะไร และไม่ได้มีผลอะไรกับคดี

ทั้งนี้ ได้ฟังทนายตั้มให้สัมภาษณ์ในเบื้องต้น แต่ยังไม่ได้ฟังโดยละเอียด ซึ่งเจ๊อ้อน ก็ยังยืนยันเหมือนเดิม ว่า”ไม่ได้ให้โดยเสน่หา” ซึ่งไม่มีอะไรผูกมัด และมองว่า ทางทนายพูดแบบนั้นเพราะพูดมาตั้งแต่ต้น จึงจำเป็นต้องพูดแบบนั้นต่อไป



ส่วนการมาให้การหลายรอบกังวลหรือไม่ว่าจะทำให้อีกฝ่ายไปสู้ว่าให้การไม่อยู่กับร่องกับรอยนั้น ทนายสมชาติ ยืนยันว่า ได้ให้การตรงตามข้อเท็จจริง และที่ต้องสอบนานเพื่อให้เกิดความรัดกุมรอบคอบ และวันนี้คาดว่า คงให้การไปได้มากกกว่า 80% และถ้าจะเหลือคงจะเหลือน้อยมากแล้ว ซึ่งส่วนใหญ่เป็นการสอบปากคำในประเด็นของเงิน 71 ล้าน