---
layout: post
code: "ART2411180927U0KRNK"
origin_url: "https://www.khaosod.co.th/special-stories/news_9510869"
image: "https://github.com/user-attachments/assets/a2be81d2-a398-445b-9f1d-789b63af66c0"
title: "อึ้ง คู่กรณี เชน ธนา เผยมูลค่าเสียหายมีบริษัทใหญ่รวมกันมา แตะพันล้านแล้ว"
description: "อึ้งทั้งรายการ นริศ ผู้เสียหายคู่กรณี เชน ธนา เผยมูลค่าความเสียหายคนที่ร้องเข้ามา มีบริษัทใหญ่อีกเยอะ รวมๆกันมา แตะพันล้านแล้ว จากกรณี เชน ธนาตรัยฉัตร"
category: "SPECIAL_STORIES"
language: "th"
date: 2024-11-18T09:36:45.991Z
---

# อึ้ง คู่กรณี เชน ธนา เผยมูลค่าเสียหายมีบริษัทใหญ่รวมกันมา แตะพันล้านแล้ว

[![อึ้ง คู่กรณี เชน ธนา เผยมูลค่าเสียหายมีบริษัทใหญ่รวมกันมา แตะพันล้านแล้ว](https://www.khaosod.co.th/wpapp/uploads/2024/11/tananarishonekrasae1811679998.jpg "อึ้ง คู่กรณี เชน ธนา เผยมูลค่าเสียหายมีบริษัทใหญ่รวมกันมา แตะพันล้านแล้ว")](https://www.khaosod.co.th/wpapp/uploads/2024/11/tananarishonekrasae1811679998.jpg)

อึ้งทั้งรายการ นริศ ผู้เสียหายคู่กรณี เชน ธนา เผยมูลค่าความเสียหายคนที่ร้องเข้ามา มีบริษัทใหญ่อีกเยอะ รวมๆกันมา แตะพันล้านแล้ว

จากกรณี เชน ธนาตรัยฉัตร อดีตศิลปินบอยแบนด์ เจ้าของบริษัท อมาโด้ กรุ๊ป จำกัด ธุรกิจขายอาหารเสริม สกินแคร์ ขายปลีกทางอินเตอร์เน็ต ในแบรนด์ “อมาโด้” ถูกบริษัท ไทยยินตัน จำกัด ซึ่งเป็นบริษัทรับผลิตอาหารเสริม ได้เข้าแจ้งความดำเนินคดีในข้อหา “ร่วมกันฉ้อโกง” โดยอ้างว่า บริษัทได้ส่งสินค้าไปให้ แต่อมาโด้กรุ๊ปไม่ยอมจ่ายค่าสินค้ามูลค่ากว่า 79 ล้านบาท อ้างว่าทำผิดสัญญา สินค้าไม่ได้คุณภาพตามที่สั่ง ในครั้งแรก พนักงานสอบสวน กก.1 บก.ป. เห็นว่าคดีนี้เป็นคดีแพ่ง ฝ่ายโจทก์จึงนำหลักฐานเข้ายื่นฟ้องต่อศาลเอง

อัยการมีความเห็นสั่งฟ้องและให้พนักงานสอบสวนออกหมายเรียก แต่ปรากฏว่า เชน ธนา และภรรยา ทำหนังสือขอเลื่อนถึง 3 ครั้ง โดยครั้งล่าสุดส่งหนังสือขอเลื่อนมาในวันนัด อ้างเหตุผลปัญหาสุขภาพและติดธุระบางอย่าง พนักงานสอบสวนจึงออกหมายเรียกรอบที่สอง โดยนัดหมายวันนี้ (18 พ.ย.)

[![](https://www.khaosod.co.th/wpapp/uploads/2024/11/S__397049874.jpg)](https://www.khaosod.co.th/wpapp/uploads/2024/11/S__397049874.jpg)

ในรายการโหนกระแสวันนี้ คุณนริศ และ คุณลี่ สองผู้เสียหายมานั่งเล่าถึงพฤติการณ์ ที่ทำสัญญาธุรกิจ เป็น Supplier ประสานสั่งสินค้าส่งให้บริษัทของ เชน แต่ว่าสิ่งที่หลายคนเจอก็คือ ส่งสินค้าให้ไปแล้ว เขาไม่จ่ายเงิน โดยมีข้ออ้างต่างๆ อาทิ เปลี่ยนผู้บริหาร อนุมัติไม่ได้ ขออนุญาตอะไรต่างๆ ไม่ผ่าน ต่างๆ นานา

โดย เชน ธนา โฟนอิน เข้ามาพยายามชี้แจงได้ในบางประเด็น แต่ยังไม่ทันเคลียร์จบ เจ้าตัวก็วางสายไปเพราะมีนัดเข้าพบเจ้าหน้าที่ตำรวจ โดยทางเชนก็ยืนยันว่า สิ่งที่เป็นปัญหาตอนนี้ เป็นลักษณะความผิดแพ่ง ไม่ได้เป็นความผิดอาญา

ขณะที่คุณนริศ บอกว่า นอกจากตน กับ คุณลี่ ก็ยังมีบริษัทอื่นๆ ที่เป็นบริษัทรายใหญ่ ที่โดนแบบเดียวกัน แต่เขายังไม่ออกมา อาจจะเพราะยังไม่อยากมีปัญหาเป็นข่าวฟ้องร้องอะไรต่างๆ ซึ่งเท่าที่ตนได้พูดคุยกับหลายๆ ราย

[![](https://www.khaosod.co.th/wpapp/uploads/2024/11/tananarishonekrasae1811671.jpg)](https://www.khaosod.co.th/wpapp/uploads/2024/11/tananarishonekrasae1811671.jpg)

_“ที่ติดต่อผมมา อย่างต่ำก็ 4-5 แล้ว มูลค่าความเสียหาย ถ้ารวมๆ กัน ผมพูดตรงนี้เลย ก็เกือบ แตะพันล้านบาทแล้ว (ร้องกันลั่นทั้งรายการ ถามย้ำพันล้านเลยเหรอ)”_

_“มีหลายๆเจ้า คุณลี่ก็น่าจะทราบ โรงงานหลายๆ โรงงาน ถ้ารวมที่ติดต่อผมมาด้วย ผมบวกๆแล้วเนี่ย แตะพันล้านแล้ว ”_

[![](https://www.khaosod.co.th/wpapp/uploads/2024/11/tananarishonekrasae1811674.jpg)](https://www.khaosod.co.th/wpapp/uploads/2024/11/tananarishonekrasae1811674.jpg)