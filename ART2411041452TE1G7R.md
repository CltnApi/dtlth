---
layout: post
code: "ART2411041452TE1G7R"
origin_url: "https://www.khaosod.co.th/sports/news_9490273"
image: "https://github.com/user-attachments/assets/709b13a7-3884-4ddd-bcf8-574e0f3d2f9e"
title: "โค้ชอ้น โพสต์ครั้งแรกหลังลา การท่าเรือ น้อมรับความผิดพลาด และรับผิดชอบผลงาน"
description: "โค้ชอ้น รังสรรค์ วิวัฒน์ชัยโชค กุนซือชาวไทย โพสต์ข้อความผ่านทางโซเชียลมีเดียเป็นครั้งแรก หลังจากประกาศลาออกจากกุนซือของ การท่าเรือ เอฟซี"
category: "SPORTS"
language: "th"
date: 2024-11-04T14:57:18.873Z
---

# โค้ชอ้น โพสต์ครั้งแรกหลังลา การท่าเรือ น้อมรับความผิดพลาด และรับผิดชอบผลงาน

[![โค้ชอ้น โพสต์ครั้งแรกหลังลา การท่าเรือ น้อมรับความผิดพลาด และรับผิดชอบผลงาน](https://www.khaosod.co.th/wpapp/uploads/2024/11/aon-rangsan.jpg "โค้ชอ้น โพสต์ครั้งแรกหลังลา การท่าเรือ น้อมรับความผิดพลาด และรับผิดชอบผลงาน")](https://www.khaosod.co.th/wpapp/uploads/2024/11/aon-rangsan.jpg)

โค้ชอ้น รังสรรค์ วิวัฒน์ชัยโชค กุนซือชาวไทย โพสต์ข้อความผ่านทางโซเชียลมีเดียเป็นครั้งแรก หลังจากประกาศลาออกจากกุนซือของ การท่าเรือ เอฟซี

เมื่อวันเสาร์ ที่ 2 พฤศจิกายนที่ผ่านมา กุนซือวัย 45 ปี ประกาศลาออกจากตำแหน่งเฮดโค้ชของ การท่าเรือ เอฟซี หลังพ่ายแพ้ให้กับ ทรู แบงค็อก ยูไนเต็ด 0-2 ในศึกฟุตบอลไทยลีก

หลังจากนั้นสโมสรได้ออกแถลงการณ์ ยอมรับการตัดสินใจของ โค้ชอ้น แม้จะไม่เห็นด้วยก็ตาม เนื่องมาจากการลาทีมกะทันหัน และส่งผลต่อเกมที่จะออกไปเยือน เจ้อเจียง ในวันฟุตบอล เอเอฟซี แชมเปี้ยนส์ลีก 2 ในวันที่ 7 พฤศจิกายนนี้

ล่าสุด โค้ชอ้น รังสรรค์ ได้โพสต์ข้อความผ่านทางโซเชียลมีเดีย เป็นครั้งแรก หลังจากอำลาตำแแหน่ง โดยเป็นการกล่าวขอบคุณบอร์ดบริหาร และทีม รวมถึงแฟนบอล

“วันนี้ผมอยากจะขอขอบพระคุณ คุณแป้ง นวลพรรณ ล่ำซำ อดีตประธานสโมสรการท่าเรือแห่งประเทศไทย และนายกสมาคมฟุตบอลแห่งประเทศไทยในปัจจุบัน ที่ให้โอกาสผมได้เข้ามาเป็นส่วนนึงของทีมการท่าเรือ”

“ขอขอบคุณทีม Staff น้องๆ นักกีฬาทุกคนที่ได้ร่วมงานกัน รวมไปถึงขอขอบคุณแฟนบอลที่ให้การสนับสนุนผมเป็นอย่างดีมาโดยตลอด”

“และด้วยผลงานที่ไม่เป็นไปตามเป้าที่ได้รับมอบหมาย ผมขอน้อมรับความผิดพลาดนนั้น และพิจารณาตนเอง เพื่อรับผิดชอบในงาน และจะเป็นกำลังใจให้ทีมการท่าเรือประสบความสำเร็จตลอดไปครับ”



