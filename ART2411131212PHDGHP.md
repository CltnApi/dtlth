---
layout: post
code: "ART2411131212PHDGHP"
origin_url: "https://www.khaosod.co.th/entertainment/news_9504334"
image: "https://github.com/user-attachments/assets/0558c77d-0f86-4120-b0cf-a703490f2a78"
title: "ณวัฒน์ ฟาด ฟิล์ม รัฐภูมิ ไม่น่าคบ หมดความน่าเชื่อถือ ฝากถึง กรรชัย อย่าหยุดกลางทาง"
description: "ณวัฒน์ ฟาด ฟิล์ม รัฐภูมิ ไม่น่าคบ หมดความน่าเชื่อถือ ฝากถึง กรรชัย “ผมคอยดูคุณอยู่ เอาจริง ต้องอย่าหยุดกลางทาง”"
category: "ENTERTAINMENT"
language: "th"
date: 2024-11-13T12:17:24.233Z
---

# ณวัฒน์ ฟาด ฟิล์ม รัฐภูมิ ไม่น่าคบ หมดความน่าเชื่อถือ ฝากถึง กรรชัย อย่าหยุดกลางทาง

[![ณวัฒน์ ฟาด ฟิล์ม รัฐภูมิ ไม่น่าคบ หมดความน่าเชื่อถือ ฝากถึง กรรชัย อย่าหยุดกลางทาง](https://www.khaosod.co.th/wpapp/uploads/2024/11/nawat_flim_noom_131167-1.jpg "ณวัฒน์ ฟาด ฟิล์ม รัฐภูมิ ไม่น่าคบ หมดความน่าเชื่อถือ ฝากถึง กรรชัย อย่าหยุดกลางทาง")](https://www.khaosod.co.th/wpapp/uploads/2024/11/nawat_flim_noom_131167-1.jpg)

_**‘ณวัฒน์’ ฟาด ‘ฟิล์ม รัฐภูมิ’ ไม่น่าคบ หมดความน่าเชื่อถือ ฝากถึง กรรชัย “ผมคอยดูคุณอยู่ เอาจริง ต้องอย่าหยุดกลางทาง”**_

เรียกว่าฟาดนิ่มๆ แต่เจ็บมาก สำหรับ **ณวัฒน์ อิสรไกรศีล** ได้ให้สัมภาษณ์ กับ **ผู้สื่อข่าวข่าวสดบันเทิงออนไลน์** ถึงประเด็นที่โพสต์ถึงนักแสดงชื่อดัง **ฟิล์ม รัฐภูมิ โตคงทรัพย์** ที่เป็นประเด็นร้อนแรง กับคลิปเสียงร่วมตบทรัพย์ 20 ล้านให้ไปออกรายการโหนกระแส ว่า

[![](https://www.khaosod.co.th/wpapp/uploads/2024/11/nawat_flim_noom_131167-6_0.jpg)](https://www.khaosod.co.th/wpapp/uploads/2024/11/nawat_flim_noom_131167-6_0.jpg)

_“ฟิล์มเรารู้จักกันมาตั้งแต่เขาเป็นเด็กน้อย เข้าวงการและมีข่าวกับเสี่ย ผมก็ได้สัมภาษณ์เขาไปมาตั้งแต่สมัย ผมทำรายการ “คุยแหกโค้ง” แต่ผมก็ไม่ได้ติดใจว่าเรื่องในอดีตมันจะต้องรู้สึกอะไร เพราะมันผ่านไปแล้ว แต่ว่าสิ่งที่ผมฟัง ชาวบ้านฟังตั้งแต่ต้นจนจบในแต่ละคลิป พูดตรงๆ ว่าไม่น่าคบ ไม่น่ารู้จักกัน แค่นั้นเอง_

อย่างอื่นไม่มีอะไรครับ **แค่ให้กำลังใจ กรรชัย กำเนิดพลอย คือ กรรชัยกับผมสนิทกันเราสนิทกันในฐานะที่เป็นกัลยาณมิตรกัน สิ่งที่เราพูด สิ่งที่เราคุย สิ่งที่เราติดต่อ มันก็เป็นเรื่องระหว่างเราสองคน เราจึงไว้วางใจกัน ได้มีข้อมูลก็แชร์กัน แต่น้องผมว่าเขาไม่ได้สนิทกันขนาดนั้น แล้วดันไปอ้างซะขนาดโน้น** แล้วไปอ้างเพื่อประโยชน์ หนุ่มเขาพูดว่าอะไรนะ เป็นคำที่แสบมาก ผมจำไม่ได้ แต่เขาพูดย้ำแล้วย้ำอีก

[![](https://www.khaosod.co.th/wpapp/uploads/2024/11/nawat_flim_noom_131167-5_0.jpg)](https://www.khaosod.co.th/wpapp/uploads/2024/11/nawat_flim_noom_131167-5_0.jpg)

ADVERTISEMENT

_**เอาเป็นว่าหมดเครดิตทั้งหมดที่มีอยู่ในชีวิต หมดความน่าเชื่อถือ เสียบุคลิกภาพ เสียลักษณะ เสียเพื่อน เสียพี่ เสียน้อง เสียคน จบ ก็ไม่รู้ว่าจะพูดอะไรมากกว่านี้เพราะหนุ่มเองก็ไปแจ้งความแล้ว สอบสวนกลางก็รับไปเป็นเรื่องระหว่างบุคคล ผมก็ไม่อยากพูดอะไรเยอะ**_ เพราะว่ามันไม่ได้ทำให้สังคมสูญเสีย เราแค่บอกว่ามันเสียชื่อเสียง เสียบุคลิก เสียทุกอย่าง นั่นก็เป็นเรื่องระหว่างคุณกรรชัยกับคุณรัฐภูมิแล้ว ว่าจะพยุงกันไปศาลไหนและจะพยุงกันได้แค่ไหน

[![](https://www.khaosod.co.th/wpapp/uploads/2024/11/nawat_flim_noom_131167-4_0.jpg)](https://www.khaosod.co.th/wpapp/uploads/2024/11/nawat_flim_noom_131167-4_0.jpg)

**ต้องคอยดูนะ คุณกรรชัย ถ้าเกิดเขามาขอโทษ ขอโพย ก้มปลกๆ กราบจุ๊บๆ แล้วคุณจะถอนฟ้องไหมอันนี้ผมก็จะคอยดู แล้วที่คุณบอกว่าเอาแน่แล้วผมก็จะคอยดูนะ** และที่คุณบอกว่าจะเอาแน่หลายคดี ผมก็รอดูอยู่นะ ไม่ว่าจะเป็นประตูน้ำที่เขาด่าทอมาแล้วก็ชิ่งมาถึงผมด้วย **ผมก็รออยู่นะ เอาจริง ต้องอย่าหยุดกลางทาง”** ณวัฒน์ กล่าวทิ้งท้าย

[![](https://www.khaosod.co.th/wpapp/uploads/2024/11/nawat_flim_noom_131167-7_0.jpg)](https://www.khaosod.co.th/wpapp/uploads/2024/11/nawat_flim_noom_131167-7_0.jpg)