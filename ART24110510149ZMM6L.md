---
layout: post
code: "ART24110510149ZMM6L"
origin_url: "https://www.khaosod.co.th/special-stories/news_9491713"
image: "https://github.com/user-attachments/assets/2e823b4e-085f-4754-a1a4-705172b174aa"
title: "สะเทือนใจทั้งวัด หนุ่มถูกยิงดับ วิญญาณเข้าร่างน้อง ร้องไห้กอดลาลูกเป็นครั้งสุดท้าย"
description: "กอดแรกและกอดสุดท้าย! สะเทือนใจทั้งวัด หนุ่มถูกยิงดับ วิ..."
category: "SPECIAL_STORIES"
language: "th"
date: 2024-11-05T11:37:18.407Z
---

# สะเทือนใจทั้งวัด หนุ่มถูกยิงดับ วิญญาณเข้าร่างน้อง ร้องไห้กอดลาลูกเป็นครั้งสุดท้าย

[![สะเทือนใจทั้งวัด หนุ่มถูกยิงดับ วิญญาณเข้าร่างน้อง ร้องไห้กอดลาลูกเป็นครั้งสุดท้าย](https://www.khaosod.co.th/wpapp/uploads/2024/11/winyan.jpg "สะเทือนใจทั้งวัด หนุ่มถูกยิงดับ วิญญาณเข้าร่างน้อง ร้องไห้กอดลาลูกเป็นครั้งสุดท้าย")](https://www.khaosod.co.th/wpapp/uploads/2024/11/winyan.jpg)

**กอดแรกและกอดสุดท้าย! สะเทือนใจทั้งวัด หนุ่มถูกยิงดับ วิญญาณเข้าร่างน้อง กอดลาลูกชายที่ไม่เคยได้เจอกันเป็นครั้งสุดท้าย ร้องไห้ฟูมฟาย**

จากกรณี นายยงยุทธ (สงวนนามสกุล) อายุ 37 ปี ถูกนายนิติพันธ์ (สงวนนามสกุล) อายุ 37 ปี เป็นลูกทนายความชื่อดังคนหนึ่งของ อ.หาดใหญ่ ซึ่งเป็นเพื่อนกัน ยิง 7 นัดจนเสียชีวิต สาเหตุมาจากเรื่องทองที่หายไป ที่หน้าร้านแห่งหนึ่ง ซอยสันติราษฎร์ หลังสำนักงานเขตพื้นที่การศึกษาประถมศึกษาสงขลา เขต 2 จ.สงขลา เมื่อวันที่ 1 พ.ย.ที่ผ่านมา **อ่านข่าว [ลูกชายทนายดัง จ่อยิงเพื่อน3นัด เดินขึ้นรถเก๋ง ยังลงมายิงซ้ำอีก 4 นัด ดับคาที่](https://www.khaosod.co.th/around-thailand/news_9486327)**

ล่าสุดวันที่ 5 พ.ย.67 สมาชิก **[TikTok @kiss\_\_sweet](https://www.tiktok.com/@kiss__sweet/video/7433210316625906962)** ซึ่งเป็นอดีตภรรยาของผู้เสียชีวิต โพสต์คลิปสร้างความตื่นตะลึงและสะเทือนใจไปพร้อมกันๆ หลังอดีตสามีเข้าร่างของน้องชายแล้วกอดลูกชายเป็นครั้งแรกและครั้งสุดท้ายเพื่อบอกลา พร้อมกับร้องไห้ไปด้วยอย่างน่าเวทนา โดยระบุข้อความว่า

_**“เรากับพ่อของน้อง เลิกกันตั้งแต่น้องจำความไม่ได้ พ่อกับลูกไม่เคยได้เจอกันเลย ตอนมีชีวิตอยู่ ลูกเราไม่ได้รู้จักกับของพ่อ แต่ความผูกพันของเขายังคงอยู่ สายใย ความคิดถึง อ้อมกอดสุดท้ายของพ่อลูก เลี้ยงเด็กคนนึงมันไม่ได้ง่าย แต่น้องก็เติบโตมาได้อย่างดีคะ ขอบคุณทุกๆ กำลังใจนะ ทุกๆข้อความที่ไม่สามารถตอบได้ทั้งหมด เรื่องคดีความช่วยทุกคนติดตามกันต่อไปนะคะ อย่าให้เรื่องมันเงียบ แล้วทำให้คนทั้งคนตายไปฟรีๆ”**_

ซึ่งในคลิป วิญญาณของผู้เสียชีวิตได้มาเข้าร่างน้องชายแท้ๆ ซึ่งเป็นอาของลูกชาย ก่อนจะร้องไห้ฟูมฟายแล้วดึงตัวลูกชายเข้ามากอดแนบแน่น จนหลายคนในงานเห็นแล้วตะลึงและสะเทือนใจไปด้วย



