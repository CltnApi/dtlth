---
layout: post
code: "ART2411041123QC87Q4"
origin_url: "https://www.khaosod.co.th/entertainment/drama/news_9489991"
image: "https://github.com/user-attachments/assets/f0d2863f-cd73-4425-b195-55bcd8d16771"
title: "ฐิสา วริฏฐิสา ปลื้ม “เล่ห์ร้ายเกมลวง” กระแสแรงตั้งแต่เริ่ม"
description: "ฐิสา วริฏฐิสา หายเหนื่อย ละครดราม่า “เล่ห์ร้ายเกมลวง” กระแสตอบรับดีตั้งแต่เริ่ม เผยเป็นละครบทใหม่ สนุกพีคตลอดเรื่อง ขอบคุณทุกคำติชม"
category: "ENTERTAINMENT"
language: "th"
date: 2024-11-04T11:30:28.381Z
---

# ฐิสา วริฏฐิสา ปลื้ม “เล่ห์ร้ายเกมลวง” กระแสแรงตั้งแต่เริ่ม

[![ฐิสา วริฏฐิสา ปลื้ม “เล่ห์ร้ายเกมลวง” กระแสแรงตั้งแต่เริ่ม](https://www.khaosod.co.th/wpapp/uploads/2024/11/ปกขาว4คำ-เส้น-3.jpg "ฐิสา วริฏฐิสา ปลื้ม “เล่ห์ร้ายเกมลวง” กระแสแรงตั้งแต่เริ่ม")](https://www.khaosod.co.th/wpapp/uploads/2024/11/ปกขาว4คำ-เส้น-3.jpg)

**ฐิสา วริฏฐิสา หายเหนื่อย ละครดราม่า “เล่ห์ร้ายเกมลวง” กระแสตอบรับดีตั้งแต่เริ่ม เผยเป็นละครบทใหม่ ที่สนุกพีคตลอดเรื่อง ขอบคุณทุกคำติชม**

ออกอากาศไปเพียงสองอีพี ก็ได้รับกระแสตอบรับจากแฟนละคร ช่อง 7HD ดีจนเหล่านักแสดง และทีมงานใจฟูไปเลยจ้า สำหรับละครดราม่า เชือดเฉือนเรื่องใหม่ เล่ห์ร้ายเกมลวง โดยค่าย มงคลดี โปรดักชั่น ที่จับ ฐิสา-วริฏฐิสา ลิ้มธรรมมหิศร กับ เปรี้ยว-ทัศนียา การสมนุช มาเปิดศึกฟาดฟันกัน

![](https://www.khaosod.co.th/wpapp/uploads/2024/11/เล่ห์ร้ายเกมลวง-1-696x387.jpg)

โดยมี โดนัท-ภัทรพลฒ์ เดชพงษ์วรานนท์ เข้ามาร่วมเดินเกมปะทะอารมณ์ในครั้งนี้ โดยกระแสตอบรับทางโซเชียลจากแฟนๆ ต่างก็ชื่นชมเนื้อหาละครว่าสนุก กระชับ เดินเรื่องฉับไว ภาพสวย คอสตูมปัง พระนางสวยหล่อ โดยเฉพาะ ฐิสา ที่แฟนๆ ต่างบอกว่าขาวออร่า มีความออนนี่ เกาหลีเกาใจ เห็นกระแสตอบรับดีแบบนี้ ฐิสา จะว่ายังไง ไปฟัง

![](https://www.khaosod.co.th/wpapp/uploads/2024/11/เล่ห์ร้ายเกมลวง-7-696x389.jpg)

“หลังจากละครออกอากาศ ฟีดแบ็กจากแฟนๆ คือทุกคนชอบกันค่ะ อย่างแฟนคลับของฐิสาเอง เขาไม่ได้ชอบแค่ตัวละครพัชณิณ ที่ฐิสาแสดงเท่านั้น ทุกคนบอกว่าชอบภาพรวมของละคร ชอบทุกตัวละครเลย แล้วก็บอกว่า ภาพละครสวย นักแสดงสวย หล่อ เสื้อผ้าเครื่องแต่งกายสวย ชอบหมดทุกอย่างเลย ก็ขอบคุณทุกๆ คำติชมนะคะ เห็นฟีดแบ็กแล้วรู้สึกดีใจมากๆ ที่ผลงานที่เราตั้งใจทำ มีผลตอบรับที่ดี”

ADVERTISEMENT

![](https://www.khaosod.co.th/wpapp/uploads/2024/11/เล่ห์ร้ายเกมลวง-4-696x464.jpg)

“เอาจริงๆ ก่อนที่ละครจะออกอากาศ แอบลุ้นอยู่เหมือนกันว่าแฟนๆ จะว่ายังไง พอได้ออกอากาศ เห็นฟีดแบ็กแล้วก็รู้สึกหายเหนื่อยเลยค่ะ อยากชวนทุกคนติดตามชมละครกันเยอะๆ นะคะ เรื่องนี้เป็นอีกเรื่องหนึ่งที่ทุกคนจะได้เห็นอะไรใหม่ๆ”

![](https://www.khaosod.co.th/wpapp/uploads/2024/11/1-8-696x392.jpg)

“ไม่ได้เป็นละครที่สร้างมาจากในนิยาย เป็นละครบทใหม่ ที่อยากฝากให้แฟนๆ ติดตามเป็นกำลังใจให้นักแสดง และทีมงานทุกคนด้วยนะคะ อยากให้ทุกคนลุ้นในแต่ละตอนไปด้วยกันค่ะ หลังจากนี้จะมีอะไรที่พีค และพลิกไปพลิกมาให้ได้ลุ้น แบบคาดไม่ถึงอีกเยอะมากเลยค่ะ ฝากด้วยนะคะ มาติดตามเป็นกำลังใจให้พวกเราไปจนถึงตอนจบเลยนะคะ”

![](https://www.khaosod.co.th/wpapp/uploads/2024/11/เล่ห์ร้ายเกมลวง-5-696x386.jpg)

**ติดตามชมละคร** “เล่ห์ร้ายเกมลวง” ทุกวันเสาร์ อาทิตย์ เวลา 20.30 น. ทาง ช่อง 7HD ดูทีวีกด 35 เว็บไซต์ www.ch7.com และรับชมย้อนหลังทาง NETFLIX และแฟนๆ **สามารถติดตามข่าวสารความเคลื่อนไหวต่างๆ ได้ทางช่อง 7HD ดูทีวีกด 35 สดออนไลน์ BUGABOO.TV และช่องทางออนไลน์ Ch7HD (Facebook, IG, TikTok, X, YouTube) และ Ch7HD Drama Society (Facebook, IG, TikTok) และเว็บไซต์ www.ch7.com**