---
layout: post
code: "ART2411072256M8N3SQ"
origin_url: "https://www.khaosod.co.th/sports/news_9495514"
image: "https://github.com/user-attachments/assets/008ef5e7-07a5-486d-b7c7-ef1f905500dd"
title: "เชลซียิงโหด 8 ตุง ยืดผลงานชนะรวดและครองจ่าฝูงยูฟ่า คอนเฟอเรนซ์ ลีก"
description: "เชลซียังรักษาสถิติชนะรวด และยึดจ่าฝูงยูฟ่า คอนเฟอเรนซ์ ลีก ล่าสุดโชว์ฟอร์มโหดเปิดบ้านถล่มโนอาห์ 8 ลูก ขณะที่ฟิออเรนตินาพลาดท่าแพ้แมตช์แรกแล้ว"
category: "SPORTS"
language: "th"
date: 2024-11-07T23:01:15.599Z
---

# เชลซียิงโหด 8 ตุง ยืดผลงานชนะรวดและครองจ่าฝูงยูฟ่า คอนเฟอเรนซ์ ลีก

[![เชลซียิงโหด 8 ตุง ยืดผลงานชนะรวดและครองจ่าฝูงยูฟ่า คอนเฟอเรนซ์ ลีก](https://www.khaosod.co.th/wpapp/uploads/2024/11/2024-11-07T210234Z_1080222148_UP1EKB71MG83T_RTRMADP_3_SOCCER-CONFERENCE-CHE-NOA-REPORT.jpg "เชลซียิงโหด 8 ตุง ยืดผลงานชนะรวดและครองจ่าฝูงยูฟ่า คอนเฟอเรนซ์ ลีก")](https://www.khaosod.co.th/wpapp/uploads/2024/11/2024-11-07T210234Z_1080222148_UP1EKB71MG83T_RTRMADP_3_SOCCER-CONFERENCE-CHE-NOA-REPORT.jpg)

การแข่งขันฟุตบอลยูฟ่า คอนเฟอเรนซ์ ลีก 2024-25 รอบลีก เมื่อวันที่ 7 พฤศจิกายน “สิงโตน้ำเงินคราม”เชลซี จากอังกฤษ เปิดสนามสแตมฟอร์ด บริดจ์ ไล่ถล่มโนอาห์ จากอาร์เมเนีย 8-0

เจ้าบ้านได้ประตูจาก โทซิน อดาราบิโอโย นาที 12, มาร์ก กิว นาที 13, อักเซล ดิซาซี นาที 18, ชูเอา เฟลิกซ์ นาที 21 และ 41, มิไคโล มูดริก นาที 39, คริสโตเฟอร์ เอ็นคุนคู นาที 69 และ 76 (จุดโทษ)

ทำให้ผ่านไป 3 นัด เชลซียังรักษาสถิติชนะรวด เก็บไป 9 คะแนนเต็ม นำจ่าฝูงของตารางคะแนนในตอนนี้ ส่วนโนอาห์มี 3 คะแนน รั้งอันดับ 28

ทางด้านอาโปเอล จากไซปรัส เปิดบ้านเฉือนชนะฟิออเรนตินา รองแชมป์เก่าจากอิตาลี 2-1 ผ่านไป 3 แมตช์ อาโปเอลเพิ่งคว้าชัยเกมแรก เก็บเพิ่มเป็น 4 คะแนน อยู่อันดับ 17 ส่วนฟิออเรนตินาแพ้เกมแรก ตอนนี้มี 6 คะแนน ยึดอันดับ 8

ผลคู่อื่น วิกิงกูร์ เรกยาวิก (ไอซ์แลนด์) ชนะ โบรัส บันยา ลูกา (บอสเนีย) 2-0, เปโตรคุบ ฮิสเซสติ (มอลโดวา) แพ้ ราปิด เวียนนา (ออสเตรีย) 0-3, ทีเอสซี (เซอร์เบีย) ชนะ ลูกาโน (สวิตเซอร์แลนด์) 4-1, เอชเจเค (ฟินแลนด์) แพ้ โอลิมปิยา ลูเบลียนา (สโลวีเนีย) 0-2

เกนต์ (เบลเยียม) ชนะ โอโมเนีย นิโคเซีย (ไซปรัส) 1-0, ลีเกีย วอร์ซอว์ (โปแลนด์) ชนะดินาโม มินส์ก (เบลารุส) 4-0, ปาฟอส (ไซปรัส) ชนะ อัสตานา (คาซัคสถาน) 1-0, แชมร็อก โรเวอร์ส (ไอร์แลนด์) ชนะ เดอะ นิว เซนต์ส (เวลส์) 2-1

เยอร์การ์เดน (สวีเดน) ชนะ พานาธิไนกอส (กรีซ) 2-1, เอฟซี โคเปนเฮเกน (เดนมาร์ก) เสมอ อิสตันบูล บาซักเซฮีร์ (ตุรกี) 2-2, ฮาร์ตส์ (สกอตแลนด์) แพ้ ไฮเดนไฮม์ (เยอรมนี) 0-2, ยากิเอลโลเนีย เบียลีสโตก (โปแลนด์) ชนะ โมลเด (นอร์เวย์) 3-0

ลาร์น (ไอร์แลนด์เหนือ) แพ้ เซนต์. กัลเลน (สวิตเซอร์แลนด์) 1-2, ลาสก์ (ออสเตรีย) เสมอ แซร์เคลอ บรูช (เบลเยียม) 0-0, เรอัล เบติส (สเปน) ชนะ เชลเย (สโลวีเนีย) 2-1, วิตอเรีย กิมาไรส์ (โปรตุเกส) ชนะ มลาดา โบเลสลาฟ (สาธารณรัฐเช็ก) 2-1