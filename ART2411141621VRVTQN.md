---
layout: post
code: "ART2411141621VRVTQN"
origin_url: "https://www.khaosod.co.th/sports/news_9506182"
image: "https://github.com/user-attachments/assets/04e9c6e6-a892-42e2-97b1-df6240706750"
title: "กองทุนกีฬา ลุยมอบอุปกรณ์กีฬาช่วยโรงเรียนน้ำท่วม ส่งท้าย จ.แพร่"
description: "ปิดสนามสุดท้าย กองทุนพัฒนาการกีฬาแห่งชาติ CSR “สืบสาน ส..."
category: "SPORTS"
language: "th"
date: 2024-11-14T16:26:18.329Z
---

# กองทุนกีฬา ลุยมอบอุปกรณ์กีฬาช่วยโรงเรียนน้ำท่วม ส่งท้าย จ.แพร่

[![กองทุนกีฬา ลุยมอบอุปกรณ์กีฬาช่วยโรงเรียนน้ำท่วม ส่งท้าย จ.แพร่](https://www.khaosod.co.th/wpapp/uploads/2024/11/njrey.jpg "กองทุนกีฬา ลุยมอบอุปกรณ์กีฬาช่วยโรงเรียนน้ำท่วม ส่งท้าย จ.แพร่")](https://www.khaosod.co.th/wpapp/uploads/2024/11/njrey.jpg)

![](https://www.khaosod.co.th/wpapp/uploads/2024/11/465316.jpg)

เมื่อวันที่ 14 พฤศจิกายน 2567 ประธาน นายสมศักดิ์ สุขประเสริฐ นายอำเภอเมืองแพร่ นายชนาธิป ศุภศิริ นายกสมาคมกีฬาแห่งจังหวัดแพร่ นางสาว ภิม นครศรี หัวหน้าส่วนกองทุนกีฬา ร่วมมอบอุปกรณ์กีฬาในโครงการสนับสนุนและเสริมสร้างการตื่นตัวและการมีส่วนร่วมของการเล่นกีฬาและการออกกำลังกายของประชาชนผ่านกิจกรรมหรือบริการทางการกีฬา ประจำปีงบประมาณ พ.ศ. 2567 ให้แก่โรงเรียนในพื้นที่จังหวัดแพร่ ณ โรงเรียนวัดเมธังกราวาส โดย กองทุนพัฒนาการกีฬาแห่งชาติร่วมกับ จังหวัดแพร่ จัดขึ้น เพื่อส่งมอบให้กับ 10 โรงเรียน ที่ได้รับผลกระทบจากน้ำท่วม ทำให้อุปกรณ์กีฬาได้รับความเสียหาย โดยอุปกรณ์กีฬาทั้งหมดได้รับการสนับสนุนจาก กองทุนพัฒนาการกีฬาแห่งชาติ โดยมี นางสาว สุมินตรา จินดาขัด ผู้อำนวยการสำนักงานการกีฬาแห่งประเทศไทยจังหวัดแพร่, นายปรีชาชาญ อินทรชิต ผู้อำนวยการโรงเรียนวัดเมธังกราวาส , หัวหน้าส่วนราชการจังหวัดแพร่

![](https://www.khaosod.co.th/wpapp/uploads/2024/11/465332.jpg)

ภายในงานยังได้มีการจัดกิจกรรมการแข่งขันกีฬาบาส 3X3 รุ่นอายุไม่เกิน 20 ปี โดยเป็นเยาวชนในพื้นที่จังหวัดแพร่ เข้าร่วมการแข่งขัน และมีการอบรมให้ความรู้เกี่ยวกับการเล่นกีฬาบาสเก็ตบอล โดย นาย โจนาธาน ชาลส์ ฮาสซ์ นักกีฬาบาส 3X3 ซึ่งน้องๆ เยาวชนที่เข้าร่วมกิจกรรมต่างได้รับความรู้และความสนุกสนานโดยทั่วหน้ากัน  
สำหรับโครงการกิจกรรมนี้ เล็งเห็นความสำคัญของคุณภาพชีวิตและความเป็นอยู่ของเด็กและเยาวชนในสังคมของ โรงเรียนที่ยังขาดแคลนอุปกรณ์กีฬาและขาดโอกาสในเข้าถึงกิจกรรมหรือบริการทางการกีฬา จึงมีแผน ดำเนินการจัดทำโครงการกิจกรรมมอบอุปกรณ์กีฬาเพื่อพัฒนาสังคม เพื่อส่งเสริมการสร้างโอกาสและ ประสบการณ์ในการเล่นกีฬาให้สนุก โดยเริ่มจากมีความพร้อมด้านอุปกรณ์กีฬาที่มีคุณภาพและมาตรฐาน ต่อด้วยการเล่นกีฬาให้สนุกสนาน พัฒนาจิตใจให้เบิกบาน เพื่อให้เด็กและเยาวชนได้ค้นพบศักยภาพของตนเอง ทางด้านกีฬาและต่อยอดสู่ความเป็นเลิศและกีฬาอาชีพได้ต่อไปในอนาคต อันจะนำไปสู่การพัฒนาสังคมได้ อย่างยั่งยืน และการสร้างประชากรนักกีฬาเพิ่มขึ้น