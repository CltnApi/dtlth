---
layout: post
code: "ART2411270817U70SWS"
origin_url: "https://www.matichon.co.th/politics/news_4922911"
image: "https://github.com/user-attachments/assets/3cccc8e5-e5cc-4ead-86c5-8ffea90459c9"
title: "ผนึกกำลังปราบนอมินี พาณิชย์ตั้งเป้าล้างให้หมดกลางปี 69 เร่งแก้ กม.เพิ่มยึดทรัพย์"
description: "นายนภินทร ศรีสรรพางค์ รัฐมนตรีช่วยว่าการกระทรวงพาณิชย์ กล่าวภายหลังการประชุมคณะอนุกรรมการป้องกันและป้องปรามธุรกิจอำพรางของคนต่างด้าว (นอมินี) ครั้งที่ 2/2567 วันที่ 27 พฤศจิกายนที่ผ่านมา"
category: "ECONOMY"
language: "th"
date: 2024-11-27T09:02:35.191Z
---

# ผนึกกำลังปราบนอมินี พาณิชย์ตั้งเป้าล้างให้หมดกลางปี 69 เร่งแก้ กม.เพิ่มยึดทรัพย์

[![](https://www.matichon.co.th/wp-content/uploads/2024/11/thumbnail_DSC_4652-3.jpg "thumbnail_DSC_4652-3")](https://www.matichon.co.th/wp-content/uploads/2024/11/thumbnail_DSC_4652-3.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**ผนึกกำลังปราบนอมินี พาณิชย์ตั้งเป้าล้างให้หมดกลางปี 69 เร่งแก้ กม.เพิ่มยึดทรัพย์**

นายนภินทร ศรีสรรพางค์ รัฐมนตรีช่วยว่าการกระทรวงพาณิชย์ กล่าวภายหลังการประชุมคณะอนุกรรมการป้องกันและป้องปรามธุรกิจอำพรางของคนต่างด้าว (นอมินี) ครั้งที่ 2/2567 วันที่ 27 พฤศจิกายนที่ผ่านมา ว่า เป็นการประชุมร่วมกับหน่วยงานที่เกี่ยวข้อง และเห็นพ้องในการจัดทำแผนงานแก้ปัญหานอมินี แบ่งเป็น 3 ระยะ คือ ระยะสั้น ระยะกลาง ระยะยาว รวมเป็นเวลา 1 ปี 9 เดือน บนเป้าหมายลดผลกระทบจากนอมินีผิดกฎหมายให้รวดเร็วและหมดลง โดยแต่ละหน่วยงานจะไปทำแผนงานตามอำนาจหน้าที่ตามที่กำกับดูแลและจัดส่งให้กระทรวงพาณิชย์ โดยกรมพัฒนาธุรกิจการค้าได้จัดตั้งศูนย์รับเรื่องร้องเรียนและเป็นผู้รวบรวม ภายในวันที่ 4 ธันวาคม เพื่อรวบรวมและสรุปแผนงานเสนอต่อที่ประชุมคณะกรรมการบริหารจัดการแก้ไขปัญหาสินค้าและธุรกิจต่างประเทศที่ฝ่าฝืนกฎหมาย (ชุดใหญ่) วันที่ 9 ธันวาคม ที่มีนายพิชัย นริพทะพันธุ์ รัฐมนตรีว่าการกระทรวงพาณิชย์ เป็นประธาน

นายนภินทร กล่าวว่า ข้อมูลที่จะนำเสนอคณะกรรมการชุดใหญ่ จะได้เห็นจำนวนนอมินีที่ผิดกฎหมายในปัจจุบัน จำนวนคดีทั้งหมด มูลค่าความเสียหาย และพื้นที่เป้าหมาย/พื้นที่ได้ดำเนินการแล้ว รวมถึงแอคชั่นแพลนระยะสั้น กลาง ยาว เพื่อสู่การปฎิบัติต่อไป ทั้งนี้ เป้าหมายตรวจสอบธุรกิจเสี่ยงเป็นนอมินี มี 5 กลุ่ม คือ ท่องเที่ยว อสังหาริมทรัพย์ ขนส่ง คลังสินค้า และซื้อขายที่ดินเพื่อการเกษตร โดยพื้นที่จะแตกต่างกันไปทั่วประเทศ อย่างธุรกิจท่องเที่ยวและอสังหาฯ เน้นจังหวัดท่องเที่ยว เช่น กทม. ปริมณฑล ภูเก็ต ชลบุรี สุราษฎร์ธานี เชียงใหม่ เป็นต้น ธุรกิจซื้อขายที่ดินเพื่อการเกษตร เน้นตรวจสอบในจังหวัดที่ผลิตผลไม้เมืองร้อน เช่น ระยอง จันทบุรี ตราด บางจังหวัดภาคใต้ เนื่องจากตรวจพบการเข้ามาเช่าที่ดินเพื่อปลูกผลไม้เมืองร้อนของต่างชาติซึ่งตามกฎหมายกำหนดให้เช่าได้ไม่เกิน 30 ปี และห้ามมิให้มีการซื้อขาย ธุรกิจขนส่ง เน้นจังหวัดชายแดนทางภาคเหนือ และตะวันออกเฉียงเหนือ ธุรกิจคลังสินค้า เน้นกทม และปริมณฑล ซึ่งได้รับการร้องเรียนจากเอสเอ็มอีไทยจากมีแพลตฟอร์มต่างชาติและทุนเทาเข้ามาดำเนินการในไทย

“ธุรกิจน่าห่วงมากสุด คือ ท่องเที่ยว อสังหาริมทรัพย์ และขนส่ง เพราะผลกระทบเชิงครอบงำและมูลค่าความเสียหายต่อเศรษฐกิจสูง ในเดือนธันวาคมปีนี้ต่อถึงเดือนมกราคมปีหน้า จะมีการแผนรุกตรวจสอบครั้งใหญ่ จากที่ได้รับการร้องเรียนและแจ้งเบาะแสเข้ามาจำนวนมาก ในระยะ 6 เดือนจากนี้ จะเห็นความร่วมมือและเชื่อมโยงระบบการทำงานของทุกฝ่ายที่เกี่ยวข้อง เพื่อให้การดำเนินการรวดเร็วและบรรลุเป้าหมายให้นอมินีผิดกฎหมายหลดลงหรือมีน้อยที่สุด และหลายหน่วยงานกำลังแก้ไขระเบียบ เช่น สำนักงานป้องกันและปราบปรามการฟอกเงิน (ปปง.) เร่งแก้ไขกฎหมายเพื่อบรรจุมูลฐานความผิดกรณีนอมินีให้สามารถพิจารณายึดอายัดทรัพย์ผู้กระทำความผิดได้ด้วยเพื่อลดผลกระทบความเสียหายที่เกิดขึ้น สำนักงานทนายความและสำนักงานบัญชี ช่วยคัดกรองบริษัทที่มีความเสี่ยงเป็นนอมินี แผนระยะยาว เร่งรัดแก้ไขกฎหมายและระเบียบต่างๆ มุ่งป้องกันและปราบปรามนอมินีใหม่ประสิทธิภาพมากขึ้น

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)