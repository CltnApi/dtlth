---
layout: post
code: "ART2411150908L39FOR"
origin_url: "https://www.khaosod.co.th/entertainment/news_9506751"
image: "https://github.com/user-attachments/assets/0c2e009b-2ba0-4593-ad74-19f740142d0e"
title: "“หมอลักษณ์” ผ่าดวง “ฟิล์ม” แม่นจนขนลุก! ระวังเจอวิบากกรรมซ้ำ รู้ตัวว่าเป็นผลจากการกระทำ"
description: "“หมอลักษณ์” ผ่าดวง “ฟิล์ม” แม่นจนขนลุก! ระวังเจอวิบากกรรมซ้ำ เจ้าตัวรู้ตัว ว่าเป็นผลจาการกระทำ ก่อนต่อมาอีก2ปี ถูกศาลสั่งจำคุก! เหตุผลที่ชีวิตไปถึงดาว หนังเรื่องนี้มันยาวต้องดูนานๆ"
category: "ENTERTAINMENT"
language: "th"
date: 2024-11-15T13:31:14.365Z
---

# “หมอลักษณ์” ผ่าดวง “ฟิล์ม” แม่นจนขนลุก! ระวังเจอวิบากกรรมซ้ำ รู้ตัวว่าเป็นผลจากการกระทำ

[![“หมอลักษณ์” ผ่าดวง “ฟิล์ม” แม่นจนขนลุก! ระวังเจอวิบากกรรมซ้ำ รู้ตัวว่าเป็นผลจากการกระทำ](https://www.khaosod.co.th/wpapp/uploads/2024/11/Flim-1-1.jpg "“หมอลักษณ์” ผ่าดวง “ฟิล์ม” แม่นจนขนลุก! ระวังเจอวิบากกรรมซ้ำ รู้ตัวว่าเป็นผลจากการกระทำ")](https://www.khaosod.co.th/wpapp/uploads/2024/11/Flim-1-1.jpg)

“หมอลักษณ์” ผ่าดวง “ฟิล์ม” แม่นจนขนลุก! ระวังเจอวิบากกรรมซ้ำ เจ้าตัวรู้ตัว ว่าเป็นผลจากการกระทำ ก่อนต่อมาอีก2ปี ถูกศาลสั่งจำคุก! เหตุผลที่ชีวิตไปถึงดาว หนังเรื่องนี้มันยาวต้องดูนานๆ

เกิดเป็นกระแสร้อนขึ้นมาทันที หลังศิลปินและนักเเสดงหนุ่มชื่อดัง **“ฟิล์ม รัฐภูมิ โตคงทรัพย์”** มีชื่อเข้าไปพัวพันกับคดีฉาว **“ดิไอคอนกรุ๊ป”** กับกรณีมีคลิปเสียง **การพูดคุยระหว่าง ฟิล์ม รัฐภูมิ และ กฤษอนงค์ สุวรรณวงศ์ แอบอ้างชื่อ หนุ่ม กรรชัย และรายการโหนกระแส เรียกรับเงินจาก น.ส.ปัญจรัศม์ กนกรักษ์ธนพร หรือ บอสปัน จำนวน 20 ล้านบาท** เพื่อแลกกับการให้ **นายวรัตน์พล วรัทย์วรกุล หรือ บอสพอล** ได้ไปออกรายการ

ซึ่งงานนี้พิธีกรดัง **“หนุ่ม กรรชัย”** เปิดหน้าแฉ ปล่อยคลิปเสียงลับปมตบทรัพย์ 20 ล้าน เนื่องจากให้โอกาสฟิล์มได้สารภาพ ถึง3ครั้ง แต่ยังไม่ยอมพูดความจริง พร้อมประกาศตัดสัมพันธ์ ฟิล์ม รัฐภูมิ ย้ำดำเนินคดีถึงที่สุด

![](https://www.khaosod.co.th/wpapp/uploads/2024/11/Flim-1-2.jpg)

โดยเมื่อวานนี้ (14 พ.ย. 67) **หนุ่ม กรรชัย** เดินทางไปที่กองบังคับการปราบปราม (บก.ป.) และเปิดเผยกับสื่อมวลชนว่า ตนมาให้ปากคำในกรณีที่มีคลิปเสียงของ ฟิล์ม รัฐภูมิ และ น.ส.กฤษอนงค์ ที่พูดคุยกันกับ บอสปัน โดยกล่าวอ้างพาดพิงชื่อตนในการเรียกรับเงิน 20 ล้านบาท เพื่อที่จะไปออกรายการโหนกระแส โดยใช้ถ้อยคำประมาณว่า สามารถที่จะเขียนบทหรือเขียนสคริปต์รายการให้ บอสพอล ได้ หาก บอสพอล มาออกรายการ และยังกล่าวอ้างอีกว่าตนเปิดทางให้แล้ว และตนก็สามารถชี้ผิดให้เป็นถูกได้

ซึ่งทุกสิ่งที่ได้พูดออกไปในคลิปเสียงนั้น เป็นการหมิ่นประมาทตน และโกหกหลอกลวงคนอื่นเพื่อกรรโชกทรัพย์ เบื้องต้นตนจะแจ้งความดำเนินคดีในข้อหาหมิ่นประมาทก่อน แต่หากกฎหมายจะสามารถเอาผิดในเรื่องใดได้บ้างตนจะดำเนินการในทุกเรื่อง และจะดำเนินคดีให้ถึงที่สุดไม่มีการยอมความ ไกล่เกลี่ยหรือเจรจา เพราะตนไม่ใช่นักเคลียร์ ไม่ต้องมาเคลียร์กับตน

ADVERTISEMENT

![](https://www.khaosod.co.th/wpapp/uploads/2024/11/Flim-2.png)  
ขณะที่ในโซเชียลได้มีการแชร์คลิปเก่าของรายการ [**ทอล์คทะลุดาว**](https://www.youtube.com/watch?v=jnXDqKcDhYc&t=316s) ที่ **หมอลักษณ์** เคยผ่าดวงฟิล์ม เอาไว้ เมื่อ 9 ปีที่เเล้ว **“เตรียมดังอีกรอบ ระวังเจอวิบากกรรมซ้ำ!”** บอกเลยว่าแม่นขนลุก!

ซึ่งรายการนี้ออนแอร์เมื่อปี 2558 ในรายการเป็นการพูดคุยเกี่ยวกับว่า **เวลาที่ฟิล์มจะดังหรือจะประสบความสำเร็จอะไรมันมักจะมีอะไรที่กระตุกให้ลงมา** ซึ่งรื่องนี้ เจ้าตัวก็บอกว่า “ในส่วนตัวก็คิดว่ามันเป็นเรื่องที่ตลกกับตัวเองเหมือนกัน แต่เรามานั่งวิเคราะห์มานั่งดูเหตุผลแล้ว เออมันก็คือการกระทำของเรา แล้วบวกกับว่าสิ่งที่มันคงเป็นเรื่องต่างๆที่เราประมาทกับชีวิต”

**ด้านหมอลักษณ์บอกว่า** “สิ่งที่เกิดขึ้นแค่เศษๆธรรมดา ถ้าตราบใดที่ฟิล์มเป็นคนที่กตัญญูต่อบิดามารดา เป็นคนที่ให้ความสำคัญกับคนที่มีพระคุณ เป็นคนที่มีความกตัญญู จงรักภักดีอย่ากลัวอะไร หลังจากนี้จะไปสูงกว่าเดิม แล้วที่บอกว่าไปไม่ถึงดวงดาวซักที หนังเรื่องนี้มันยาวต้องดูกันนานๆ”

**ถามว่าหลังจากนี้ฟิล์มจะเจอสกัดขาหนักๆ หรือเจอวิบากกรรมเหมือนที่ผ่านมาอีกไหม?** หมอลักษณ์บอกว่า “เจออีก โดยเฉพาะคนดวงชะตาราศีกันย์ แต่จะพ้นตอนเดือนมกราคม 2559 ซึ่งระหว่างนี้จะทำอะไรหรือเปิดตัวอะไรต้องระวัง เพราะมันก็ต้องเจอกระแสบางเรื่อง ทั้งเป็นเรื่องเก่า ทั้งคนสกัดที่เป็นเรื่องใหม่ ภาวะเศรษฐกิจ สังคมการเมือง ประเทศยังไม่เอื้อ”

![](https://www.khaosod.co.th/wpapp/uploads/2024/11/Flim-1.png)  
ซึ่งภายหลังจากมีการผ่าดวงผ่านไป2 ปี ต่อมาในปี 2561 ฟิล์ม รัฐภูมิ ถูกศาลสั่งจำคุก 1 ปี ปรับ 1 แสนบาท รอลงอาญา 2 ปี หลังร่วมกันเปิดบริษัทบัตรเติมเงินจ่ายค่าสินค้าผ่านแอป เพย์ออล ซึ่งเป็นแอปฯ ที่ให้เติมเงินสดเข้าไป และใช้แอปฯ ในการชำระสินค้าต่าง ๆ ได้ แต่ไม่มีการขออนุญาตก่อน ฟิล์มได้ยอมรับสารภาพและไม่สู้คดี จนนำไปสู่คำตัดสินดังกล่าว และคดีนี้ก็ปิดตัวไป

รวมทั้ง ฟิล์ม รัฐภูมิ ยังเคยถูกดีเอสไอเรียกพบ กรณีที่เส้นเงินไปโยงกับนายอภิรักษ์ โกฎธิ จากคดี Forex 3-D เข้าออกกว่า 6 ล้านบาท ซึ่งฟิล์มบอกว่า เงินนั้นคือค่าจ้างที่นายอภิรักษ์มาจ้างบริษัทของฟิล์มเขียนโปรแกรมเท่านั้น และได้ไปคุยกับดีเอสไอทีเดียวเท่านั้น

