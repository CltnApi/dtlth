---
layout: post
code: "ART24111805175NEAOT"
origin_url: "https://www.khaosod.co.th/breaking-news/news_9510172"
image: "https://github.com/user-attachments/assets/a902f177-f4f3-4a0f-97a3-9ca18b420adb"
title: "คุมตัว ผู้ต้องหา ฆ่าแม่ยายอัยการ ทำแผน เปิดนาทีนำทองไปขาย"
description: "คุมตัว ผู้ต้องหา ฆ่าแม่ยายอัยการ ทำแผน เปิดนาทีนำทองไปขาย อ้างปมแหวนเบี้ยว เจ้าของร้าน เผยสาเหตุทำไมตำรวจมาถามถึงไม่มีข้อมูล"
category: "HOT_NEWS"
language: "th"
date: 2024-11-18T05:22:13.125Z
---

# คุมตัว ผู้ต้องหา ฆ่าแม่ยายอัยการ ทำแผน เปิดนาทีนำทองไปขาย

[![คุมตัว ผู้ต้องหา ฆ่าแม่ยายอัยการ ทำแผน เปิดนาทีนำทองไปขาย](https://www.khaosod.co.th/wpapp/uploads/2024/11/Killed-the-prosecutors-mother-in-law.jpg "คุมตัว ผู้ต้องหา ฆ่าแม่ยายอัยการ ทำแผน เปิดนาทีนำทองไปขาย")](https://www.khaosod.co.th/wpapp/uploads/2024/11/Killed-the-prosecutors-mother-in-law.jpg)

**คุมตัว ผู้ต้องหา ฆ่าแม่ยายอัยการ ทำแผน เปิดนาทีนำทองไปขาย อ้างปมแหวนเบี้ยว เจ้าของร้าน เผยสาเหตุทำไมตำรวจมาถามถึงไม่มีข้อมูล**

จากกรณีพบศพ นางวรรณา (ขอสงวนนามสกุล) อายุ 67 ปี แม่ยายของอัยการ ถูกฆ่าตัดนิ้วมือ ทิ้งศพในสวนปาล์ม ต.ป่ายุบใน อ.วังจันทร์ จ.ระยอง หลังหายไปจากบ้านขณะไปทำบุญงานกฐิน ที่สำนักสงฆ์ปฎิบัติเขาพลอย

นอกจากนี้ ยังพบว่าสร้อยคอทองคำ สร้อยข้อมือ และแหวน 2 วงหายไป ต่อมาตำรวจสามารถคุมตัว นางกมลวรรณ (ขอสงวนนามสกุล) อายุ 57 ปี เพื่อนของผู้ตายและเป็นผู้ต้องสงสัยมาสอบปากคำ ก่อนแจ้งข้อหาฆ่าผู้อื่นโดยเจตนา

คุมตัว ผู้ต้องหา ฆ่าแม่ยายอัยการ ทำแผน เปิดนาทีนำทองไปขาย อ้างปมแหวนเบี้ยว เจ้าของร้าน เผยสาเหตุทำไมตำรวจมาถามถึงไม่มีข้อมูล

ล่าสุดเมื่อเวลา 10.30 น. วันที่ 18 พ.ย.2567 พ.ต.อ.พัฒนา รอบรู้ ผกก.สภ.วังจันทร์ พร้อมเจ้าหน้าที่ตำรวจ ได้ทำการควบคุมตัว นางกมลวรรณ มาชี้ที่ร้านห้างทองแห่งหนึ่ง เขตเทศบาลเมืองบ้านบึง ต.บ้านบึง อ.บ้านบึง จ.ชลบุรี

[![](https://www.khaosod.co.th/wpapp/uploads/2024/11/18-แผน3.jpeg)](https://www.khaosod.co.th/wpapp/uploads/2024/11/18-แผน3.jpeg)

ซึ่งผู้ต้องหาได้นำทองของผู้ตาย ประกอบด้วย แหวน 2 วง สร้อยคอ 1 บาท สร้อยข้อมือ 1 บาท มาขายในราคา 88,300 บาท ในวันที่ 15 พ.ย.ที่ผ่านมา เวลา 17.25 น. ที่ใช้รถคันก่อเหตุ สีขาวมาจอด แล้วเข้าไปในร้าน อ้างชื่อเดิม และไม่ได้ให้บัตรประชาชน ที่กล่าวกับทางร้านว่าบัตรประชาชนหาย ก่อนรับเงิน แล้วขับรถไป

พ.ต.อ.พัฒนา กล่าวว่า หลังจากสืบทราบ ได้จับกุมผู้ต้องหาที่เป็นเพื่อนกับผู้ตาย เนื่องจากหลักฐานที่สำคัญมีเส้นผมของผู้ต้องหาอยู่ในมือของผู้ตาย ซึ่งทีแรกไม่ปักใจเชื่อว่าลงมือทำคนเดียว

[![](https://www.khaosod.co.th/wpapp/uploads/2024/11/18-แผน4.jpeg)](https://www.khaosod.co.th/wpapp/uploads/2024/11/18-แผน4.jpeg)

พ.ต.อ.พัฒนา กล่าวต่อว่า จนมีการพบว่า มีการตีที่หัว ก่อนนำศพไปทิ้ง และตัดนิ้วเอาแหวนไป ส่วนสาเหตุประเด็นการก่อเหตุ จากการหวังชิงทรัพย์เพียงอย่างเดียว เนื่องจากต้องการนำเงินไปใช้หนี้การพนัน

ด้าน น.ส.กบ (นามสมมติ) หลานเจ้าของร้านทอง กล่าวว่า ตามที่กล้องวงจรปิดจับภาพผู้ต้องหา ได้ขับรถเก๋งสีขาวมาจอดหน้าร้าน และเข้ามาในร้าน ได้ยื่นแหวนมาก่อน อ้างว่าแหวนมันเบี้ยวเลยต้องการขาย แล้วได้นำสร้อยคอกับสร้อยข้อมือ ออกมาขอขายพร้อมกัน อ้างว่าเก่าแล้ว พอได้เงิน ก็ออกจากร้านไป

[![](https://www.khaosod.co.th/wpapp/uploads/2024/11/18-แผน1.jpeg)](https://www.khaosod.co.th/wpapp/uploads/2024/11/18-แผน1.jpeg)

น.ส.กบ กล่าวต่อว่า จนทางเจ้าหน้าที่ตำรวจมาสอบถาม ไม่มีข้อมูล เพราะตอนเอามาขาย ได้ใช้ชื่ออื่นที่ไม่ใช่ชื่อปัจจุบัน ซึ่งคนร้ายตอนเข้ามาขายไม่มีอาการตกใจอะไร เหมือนลูกค้าทั่วไป