---
layout: post
code: "ART24110308131UN0B0"
origin_url: "https://www.khaosod.co.th/entertainment/news_9488340"
image: "https://github.com/user-attachments/assets/46d530a4-bd19-433f-a2d8-83e3b77fd421"
title: "วง COCKTAIL ดีใจขึ้นแท่นพรีเซ็นเตอร์ครั้งแรก แง้มความพร้อมคอนเสิร์ตใหญ่อำลา"
description: "วง COCKTAIL ดีใจขึ้นแท่นพรีเซ็นเตอร์ครั้งแรก แง้มความพร้อมคอนเสิร์ตใหญ่อำลา ชวนแฟนเพลงมาร่วมเริ่มต้นบทสรุป 23 ปีด้วยกัน"
category: "ENTERTAINMENT"
language: "th"
date: 2024-11-03T08:17:49.245Z
---

# วง COCKTAIL ดีใจขึ้นแท่นพรีเซ็นเตอร์ครั้งแรก แง้มความพร้อมคอนเสิร์ตใหญ่อำลา

[![วง COCKTAIL ดีใจขึ้นแท่นพรีเซ็นเตอร์ครั้งแรก แง้มความพร้อมคอนเสิร์ตใหญ่อำลา](https://www.khaosod.co.th/wpapp/uploads/2024/11/ct111.jpg "วง COCKTAIL ดีใจขึ้นแท่นพรีเซ็นเตอร์ครั้งแรก แง้มความพร้อมคอนเสิร์ตใหญ่อำลา")](https://www.khaosod.co.th/wpapp/uploads/2024/11/ct111.jpg)

_**วง COCKTAIL ดีใจขึ้นแท่นพรีเซ็นเตอร์ครั้งแรก แง้มความพร้อมคอนเสิร์ตใหญ่อำลา ชวนแฟนเพลงมาร่วมเริ่มต้นบทสรุป 23 ปีด้วยกัน**_

6 หนุ่ม วง **COCKTAIL** นำโดย _**โอม ปัณฑพล (ร้องนำ), เชา ชวรัตน์ (กีตาร์), ปาร์ค เกริกเกียรติ (กีตาร์เบส), ฟิลิปส์ เปรมสิริกรณ์ (กลอง), เหน่ง วิวัฒน์ (กีตาร์) และ เอ็กซ์ ชรัณ (เปียโน, คีย์บอร์ด)**_ มาร่วมงาน THE MITH ODYSSEY 9th Anniversary ในฐานะพรีเซ็นเตอร์ของแบรนด์น้ำหอมไทย MITH พร้อมเปิดตัวน้ำหอมกลิ่นใหม่ The Odyssey ที่ ลานลิฟต์แก้ว ชั้น1 ศูนย์การค้าเซ็นทรัลเวิลด์ วันก่อน

[![](https://www.khaosod.co.th/wpapp/uploads/2024/11/22222222222222-1.jpg)](https://www.khaosod.co.th/wpapp/uploads/2024/11/22222222222222-1.jpg)

หลังจบงาน **วงค็อกเทล** ได้พูดถึงการตัดสินใจรับเป็นพรีเซ็นเตอร์ครั้งแรกว่า “พอได้รับการติดต่อจากทางแบรนด์ พวกเรารู้สึกดีใจมากและได้มีโอกาสทำเพลงให้ด้วย สำหรับซิงเกิลพิเศษ “น้ำหอม” จะต่างจากแนวเพลงที่พวกเราเคยทำมา แต่ยังคงความเป็นค็อกเทลอยู่ พวกเราอยากสนุกกับบทบาทใหม่ๆ อย่างเช่นการเป็นพรีเซ็นเตอร์ให้กับแบรนด์ครั้งนี้ ต้องขอบคุณทางแบรนด์ที่เปิดรับ และสนุกไปกับเราด้วย”

“ถามว่าตัดสินใจยากไหมในการรับเป็นพรีเซ็นเตอร์ _วงค็อกเทลเป็นวงที่เน้นทำเพลง ถ้าเทียบกับงานอื่นๆ เราก็เก็บตัวกันพอสมควร นอกจากเรื่องเพลงเราไม่ได้ทำอย่างอื่นกันมาก ด้วยบุคลิกภาพของเราค่อนข้างชัด พอมีคนเลือกเรา สิ่งเดียวที่เรากังวลคือเขาเข้าใจในแบบที่เราเป็นเรา 100% ใช่ไหม_ เพราะเรารู้ตัวว่าเราคงจะบิดไปเป็นอย่างอื่นได้ยากโดยเฉพาะอย่างยิ่งในวัยกลางคน”

[![](https://www.khaosod.co.th/wpapp/uploads/2024/11/1111111111111-1.jpg)](https://www.khaosod.co.th/wpapp/uploads/2024/11/1111111111111-1.jpg)

ADVERTISEMENT

“แต่หลังจากที่ได้มีการพูดคุยกัน เราก็ได้เข้าใจว่าแบรนด์ได้ทำความรู้จักเรามาเป็นอย่างดี ผมรู้สึกว่าตรงนี้เป็นการให้เกียรติกันอย่างที่สุดแล้วครับ เลยดีใจ และไม่ได้ตัดสินใจอะไรยากมากขนาดนั้น”

จากนั้น **วงค็อกเทล** ได้แง้มความพร้อมสำหรับคอนเสิร์ตใหญ่เต็มรูปแบบครั้งสุดท้าย ซึ่งจะเกิดขึ้นในวันที่ 30 มี.ค.2568 ณ ราชมังคลากีฬาสถาน โดยเผยว่า “เรื่องคอนเสิร์ต**_เราเพิ่งประกาศไปก็ยังมีเวลาเตรียมตัวอีก 5 เดือนครึ่ง ตอนนี้ถ้าจะบอกว่าพร้อมแล้วก็คงดูโกหก แต่จะพร้อมในเวลาอันควรแน่นอน จริงๆ ระยะเวลา 5 เดือน สำหรับการเตรียมการในขั้นตอนนี้ไม่น้อยไม่มาก แต่การเตรียมการสำหรับคอนเสิร์ตนี้ พวกเราเตรียมตัวมากกว่า 2 ปีแล้ว_** เพราะฉะนั้นผมคิดว่าเราจะพร้อมตามกำหนดการทุกอย่างแน่นอน”

[![](https://www.khaosod.co.th/wpapp/uploads/2024/11/44444444444444-2.jpg)](https://www.khaosod.co.th/wpapp/uploads/2024/11/44444444444444-2.jpg)

“ถามว่าจะมีเซอร์ไพรส์อะไรที่ทำให้แฟนๆ ว้าว **ถ้าบอกตอนนี้ก็ไม่เหลืออะไรให้เซอร์ไพรส์แล้ว(ยิ้ม) แต่เราเชื่อว่าทุกคนกลับบ้านไปจะรู้สึกว่าไม่ได้เสียเงินไปโดยเปล่าประโยชน์ ในส่วนของธีมคอนเสิร์ต ผมว่ามันคล้ายๆ เป็นบทสรุปของการเดินทางตลอดที่ผ่านมาของวงค็อกเทล** จนมาถึงทุกวันนี้ นั่นคือบทสรุป แล้วเราก็กำลังก้าวไปสู่ Chapter หลังจากนี้ ผมคิดว่าทุกคนคงจะได้ไปเห็นว่าเราจะเล่าเรื่องราวผ่านบทเพลงอย่างไร”

“สิ่งที่ยากสำหรับคอนเสิร์ตนี้น่าจะเป็นเรื่องของลิสต์เพลง อันนี้เป็นสิ่งที่เราคุยกันมาหลายเดือนมาก การที่เราเป็นคนแต่งคนสร้างเอง ถ้าเป็นไปได้ก็อยากเล่นทุกเพลงเลยครับ แต่ด้วยเวลามันอาจจะไม่ได้จริงๆ ฉะนั้นมันก็เป็นโจทย์ที่ยาก”

[![](https://www.khaosod.co.th/wpapp/uploads/2024/11/88888888888888.jpg)](https://www.khaosod.co.th/wpapp/uploads/2024/11/88888888888888.jpg)

“สำหรับความพร้อมของร่างกายก็คงต้องเตรียมตัวกันเยอะหน่อย เพราะว่าระยะเวลาในการเล่นคอนเสิร์ตใหญ่มันจะคนละแบบกัน แล้วก็พื้นที่ในการรับผิดชอบน่าจะมากขึ้น ฉะนั้นเรื่องความฟิตของร่างกาย ทางวงก็ยังจะต้องดูแลมากขึ้น พูดตรงๆ ก็คือด้วยวัยที่เพิ่มขึ้น โภชนาการ การพักผ่อน การดูแลร่างกายกล้ามเนื้อ ทุกอย่างก็อยู่ในมือผู้เชี่ยวชาญ”

_**“เคยมีคนพูดว่าเวลา On Stage เราทำงานอย่างศิลปิน แต่เราใช้แรงอย่างนักกีฬา ฉะนั้นมันก็เลยกลายเป็นเรื่องที่ต้องผสมผสานกันไป ในการดูแลสภาพกล้ามเนื้อทุกอย่างให้มันพร้อมที่จะเล่นในระยะเวลายาวนาน และใช้กำลังได้เต็มที่ด้วยเช่นเดียวกัน”**_

[![](https://www.khaosod.co.th/wpapp/uploads/2024/11/33333333333333.jpg)](https://www.khaosod.co.th/wpapp/uploads/2024/11/33333333333333.jpg)

“และหลังจากเสร็จคอนเสิร์ตใหญ่แล้วก็ยังเป็นไปตามสัญญาที่เราได้แถลงไว้เมื่อต้นปี 2567 ว่าเป็นปีแห่งการอำลา เราจะได้มีโอกาสไปอำลาใกล้ชิดกับเพื่อนๆ ที่เหลืออีก 76 จังหวัด หลังจากจังหวัดที่ 77 ที่จะเล่นเป็นจังหวัดแรกคือกรุงเทพฯ เสร็จสิ้นลง ส่วนรายละเอียดก็จะว่ากันในภายหลังอีกที ขอเน้นไปที่คอนเสิร์ตใหญ่ครั้งสุดท้ายนี้ก่อน ยังไงก็ต้องขอขอบพระคุณมากๆ เลยสำหรับ 23 ปีที่ผ่านมา เรามาเริ่มต้นบทสรุปด้วยกันนะครับ” **วงค็อกเทล** กล่าวทิ้งท้าย

[![](https://www.khaosod.co.th/wpapp/uploads/2024/11/66666666666666.jpg)](https://www.khaosod.co.th/wpapp/uploads/2024/11/66666666666666.jpg)

[![](https://www.khaosod.co.th/wpapp/uploads/2024/11/77777777777777-1.jpg)](https://www.khaosod.co.th/wpapp/uploads/2024/11/77777777777777-1.jpg)

[![](https://www.khaosod.co.th/wpapp/uploads/2024/11/555555555555555.jpg)](https://www.khaosod.co.th/wpapp/uploads/2024/11/555555555555555.jpg)