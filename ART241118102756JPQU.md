---
layout: post
code: "ART241118102756JPQU"
origin_url: "https://www.khaosod.co.th/entertainment/news_9511037"
image: "https://github.com/user-attachments/assets/32d13443-1106-4e17-9251-245daa57b554"
title: "ชาว COOL สนุกลั่นข้ามขุนเขา กับเทศกาลดนตรีสุดป๊อป เอาใจชาวด้อมให้มารับความฟิน!"
description: "สนุกลั่นข้ามขุนเขาส่งท้ายปี กับเทศกาลดนตรีสุดป๊อป “COOL Windy Fest 2024” เอาใจชาวด้อมให้มารับความฟินอินแบบตะโกน ติด Trend X อันดับ 1"
category: "ENTERTAINMENT"
language: "th"
date: 2024-11-18T10:37:50.579Z
---

# ชาว COOL สนุกลั่นข้ามขุนเขา กับเทศกาลดนตรีสุดป๊อป เอาใจชาวด้อมให้มารับความฟิน!

[![ชาว COOL สนุกลั่นข้ามขุนเขา กับเทศกาลดนตรีสุดป๊อป เอาใจชาวด้อมให้มารับความฟิน!](https://www.khaosod.co.th/wpapp/uploads/2024/11/coolwindy1.jpg "ชาว COOL สนุกลั่นข้ามขุนเขา กับเทศกาลดนตรีสุดป๊อป เอาใจชาวด้อมให้มารับความฟิน!")](https://www.khaosod.co.th/wpapp/uploads/2024/11/coolwindy1.jpg)

_**สนุกลั่นข้ามขุนเขาส่งท้ายปี กับเทศกาลดนตรีสุดป๊อป “COOL Windy Fest 2024” เอาใจชาวด้อมให้มารับความฟินอินแบบตะโกน ติด Trend X อันดับ 1**_

เป็นอีกความสนุกลั่นข้ามขุนเขาของชาว COOL สุด ๆ สำหรับ ‘BBLAM และ ขนมทอดกรอบตราปูไทย Present COOL Windy Fest 2024 : POP OUT LOUD’ เทศกาลดนตรีสุด POP รับลมหนาวส่งท้ายปีที่ ‘COOLfahrenheit’ สถานีเพลงเพราะอันดับ 1 ของเมืองไทย จัดพื้นที่กว้างใหญ่อย่าง WISDOM VALLEY, PATTAYA เอาใจชาวด้อมให้มารับความฟินอินแบบตะโกนจนติด Trend X อันดับ 1 เมื่อคืนวันที่ 16 พ.ย.กันไปเลย

[![](https://www.khaosod.co.th/wpapp/uploads/2024/11/coolwindy3.jpg)](https://www.khaosod.co.th/wpapp/uploads/2024/11/coolwindy3.jpg)

โดยบรรยากาศสุดคึกคัก เมื่อแฟนคลับเริ่มทยอยตั้งแถวเพื่อเข้าไปจับจองพื้นที่หน้าเวทีจนแน่นขนัด ก่อนที่น้องใหม่ตัวจี๊ดจาก ‘อาร์เอส มิวสิค’ จะขึ้นมาสร้างสีสันอย่าง **‘JUST IMPROVIZE’** เจ้าของผลงานเพลง ‘ห้องเธอ’ ตามด้วย 3 หนุ่มบอยแบนด์ **‘ซอยบอย อาร์สยาม’** ที่มาแจกความสดใสในเพลง ‘หล่อเหรียญทอง’ แล้วส่งต่อวง **‘NEVONE’** ขึ้นมาโชว์สเต็ปซิงเกิลล่าสุด ‘ต่อต้าน (Shout out)’ เป็นที่แรก

[![](https://www.khaosod.co.th/wpapp/uploads/2024/11/coolwindy4.jpg)](https://www.khaosod.co.th/wpapp/uploads/2024/11/coolwindy4.jpg)

และแล้วหัวใจชาว COOL ก็แทบละลายเมื่อ **‘JAONAAY X JAOKHUN’** สองพี่น้องหนุ่มหล่อก็ขึ้นมาในเพลง ‘ดึกแล้วอย่าเพิ่งกลับ, ถ้าเธออยากไปทะเลฉันพร้อม…(Talay), คนละชั้น’ จากนั้น ตัวพ่อสุดโรแมนติก **‘THE PARKINSON’** ก็มาโชว์พลังความหวานจนแฟนเพลงต้องหันไปมองคนข้าง ๆ กับ ‘จะบอกเธอว่ารัก (Tell Her That I love)’

ADVERTISEMENT

[![](https://www.khaosod.co.th/wpapp/uploads/2024/11/coolwindy5.jpg)](https://www.khaosod.co.th/wpapp/uploads/2024/11/coolwindy5.jpg)

ส่วนตัวพ่อเพลงฮิต ที่มีแฟนคลับติดตามมาชมจนเต็มลานอย่าง **‘NONT TANONT’** ก็ออกแนว ‘คลั่งเธอ (Dopamine)’ ไม่แพ้กัน แม้ตอนหลังจะมี ‘วันครบเลิก (UNNIVERSARY)’ แต่ ‘ทุกนาทีที่สวยงาม (Always With Me)’ เสมอ

[![](https://www.khaosod.co.th/wpapp/uploads/2024/11/coolwindy6.jpg)](https://www.khaosod.co.th/wpapp/uploads/2024/11/coolwindy6.jpg)

จากนั้นพัทยาแทบจะลุกเป็นไฟ เมื่อ 7 หนุ่มป๊อปตัวท็อปสายแดนซ์ **‘ATLAS’** ได้ขึ้นมาฟาดสเต็ปมันส์กับ ‘MAYDAY MAYDAY, มังคุด (Mangosteen)’

[![](https://www.khaosod.co.th/wpapp/uploads/2024/11/coolwindy7.jpg)](https://www.khaosod.co.th/wpapp/uploads/2024/11/coolwindy7.jpg)

ก่อนจะส่งเสียงกรี๊ดลั่นเขาไม้แก้วให้กับศิลปิน T-Pop ตัว Top แห่งยุค อย่าง **‘BUS because of you I shine’** รุกกี้ปีศาจที่มากระชากหัวใจชาว #BEUS ในเพลงตื้ด ‘WATCH YOUR STEP’ พร้อมเพลงฮิตจาก ‘BUS5 – แค่ไหนแค่นั้น (NO MATTER WHAT)’ และ ‘BUS7 – แค่น้องชาย (brother zone)’ ที่ทุกคนโยกตัวตาม พร้อมลั่นทวิต #COOLWindyFest2024xBUS จนขึ้นเทรนด์ X อันดับ 1

[![](https://www.khaosod.co.th/wpapp/uploads/2024/11/coolwindy8.jpg)](https://www.khaosod.co.th/wpapp/uploads/2024/11/coolwindy8.jpg)

ไม่ใช่แค่ความสนุกกับเทศกาลดนตรี COOL Windy Fest 2024 เท่านั้น แต่ชาว COOL ยังน่ารักสุด ๆ เพราะร่วมสานต่อกิจกรรมมิวสิคเฟสติวัลคาร์บอนต่ำ (Low Carbon Event) ลดการปล่อยก๊าซคาร์บอนไดออกไซด์จากกิจกรรมที่เกิดขึ้นภายในงาน โดยช่วยกันคัดแยกขยะ เพื่อนำเข้าสู่กระบวนการรีไซเคิล และการกำจัดอย่างถูกวิธี ตามนโยบาย RS Net Zero ของ อาร์เอส กรุ๊ป อีกด้วย

[![](https://www.khaosod.co.th/wpapp/uploads/2024/11/coolwindy9.jpg)](https://www.khaosod.co.th/wpapp/uploads/2024/11/coolwindy9.jpg)