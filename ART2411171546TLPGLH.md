---
layout: post
code: "ART2411171546TLPGLH"
origin_url: "https://www.khaosod.co.th/breaking-news/news_9509819"
image: "https://github.com/user-attachments/assets/14c63b1b-64cf-41d2-b177-5b585389aabb"
title: "เปิดปากสารภาพแล้ว ฆ่าแม่ยายอัยการ เล่านาทีสังหาร เผยหลักฐานที่ทำให้จนมุม ไม่เชื่อทำคนเดียว"
description: "เปิดปากสารภาพแล้ว ฆ่าแม่ยายอัยการ เล่านาทีสังหาร เผยหลั..."
category: "HOT_NEWS"
language: "th"
date: 2024-11-17T15:56:45.743Z
---

# เปิดปากสารภาพแล้ว ฆ่าแม่ยายอัยการ เล่านาทีสังหาร เผยหลักฐานที่ทำให้จนมุม ไม่เชื่อทำคนเดียว

[![เปิดปากสารภาพแล้ว ฆ่าแม่ยายอัยการ เล่านาทีสังหาร เผยหลักฐานที่ทำให้จนมุม ไม่เชื่อทำคนเดียว](https://www.khaosod.co.th/wpapp/uploads/2024/11/killmother2.jpg "เปิดปากสารภาพแล้ว ฆ่าแม่ยายอัยการ เล่านาทีสังหาร เผยหลักฐานที่ทำให้จนมุม ไม่เชื่อทำคนเดียว")](https://www.khaosod.co.th/wpapp/uploads/2024/11/killmother2.jpg)

**เปิดปากสารภาพแล้ว ฆ่าแม่ยายอัยการ เล่านาทีสังหาร เผยหลักฐานที่ทำให้จนมุม ไม่เชื่อทำคนเดียว เตรียมสาวถึงผู้ร่วมขบวนการ**

จากกรณีพบศพ นางวรรณา อายุ 67 ปี แม่ยายของอัยการ ถูกฆ่าตัดนิ้วมือ ทิ้งศพในสวนปาล์ม ต.ป่ายุบใน อ.วังจันทร์ จ.ระยอง หลังหายไปจากบ้านขณะไปทำบุญงานกฐิน ที่สำนักสงฆ์ปฎิบัติเขาพลอย นอกจากนี้ยังพบว่าสร้อยคอทองคำ สร้อยข้อมือ รวมหนัก 8 บาท และ แหวนเพชร 2 วงหายไป ต่อมาตำรวจคุมตัว นางกมลวรรณ (ขอสงวนนามสกุล) อายุ 57 ปี เพื่อนของผู้ตายและเป็นผู้ต้องสงสัยมาสอบปากคำ ก่อนแจ้งข้อหาฆ่าผู้อื่นโดยเจตนา ตามที่เสนอข่าวไปแล้วนั้น

ล่าสุดวันที่ 17 พ.ย.67 พ.ต.อ.อภิชนัน วัฒนวรางกูร ผกก.สส.ภ.จว.ระยอง เปิดเผยว่า จากการสอบสวน นางกมลวรรณ เบื้องต้นให้การรับสารภาพแล้ว โดยอ้างว่า พาผู้ตายขณะยังมีชีวิตอยู่ มาบริเวณจุดเกิดเหตุ แล้วลงมือทำร้ายจนเสียชีวิตเพียงคนเดียว

สำหรับการที่ผู้ต้องหายอมรับสารภาพ เพราะจนมุมด้วยหลักฐานเส้นผมของผู้ต้องหา เข้าไปติดอยู่ในเล็บของผู้ตาย ซึ่งคาดว่าอาจจะเป็นช่วงระหว่างต่อสู้กัน ก่อนเสียชีวิต

เบื้องต้นเจ้าที่ตำรวจยังไม่ปักใจเชื่อในคำให้การ และอยู่ระหว่างรวบรวมพยานหลักฐานในการติดตามตัวผู้ร่วมก่อเหตุมาดำเนินคดี และจะเตรียมทำแผนประกอบคำรับสารภาพ ในวันที่ 18 พ.ย.นี้