---
layout: post
code: "ART2411190356XHGF18"
origin_url: "https://www.khaosod.co.th/special-stories/news_9511669"
image: "https://github.com/user-attachments/assets/a2698efa-7895-4a95-b08b-0864f93f4d7d"
title: "สรยุทธ ทดสอบให้ดู ยกหมดแก้ว น้ำประปา กทม. แฟนข่าวห่วง กลัวเป็น EP สุดท้าย"
description: "สรยุทธ ทดสอบให้ดู ยกหมดแก้ว น้ำประปา กทม. หลังการเมืองโต้กันเดือด ปมน้ำประปาดื่มได้ แฟนข่าวแห่เป็นห่วง พรุ่งนี้จะอ่านข่าวไหวไหม กลัวเป็น EP สุดท้าย"
category: "SPECIAL_STORIES"
language: "th"
date: 2024-11-19T04:01:26.536Z
---

# สรยุทธ ทดสอบให้ดู ยกหมดแก้ว น้ำประปา กทม. แฟนข่าวห่วง กลัวเป็น EP สุดท้าย

[![สรยุทธ ทดสอบให้ดู ยกหมดแก้ว น้ำประปา กทม. แฟนข่าวห่วง กลัวเป็น EP สุดท้าย](https://www.khaosod.co.th/wpapp/uploads/2024/11/water.jpg "สรยุทธ ทดสอบให้ดู ยกหมดแก้ว น้ำประปา กทม. แฟนข่าวห่วง กลัวเป็น EP สุดท้าย")](https://www.khaosod.co.th/wpapp/uploads/2024/11/water.jpg)

**สรยุทธ ทดสอบให้ดู ยกหมดแก้ว น้ำประปา กทม. หลังการเมืองโต้กันเดือด ปมน้ำประปาดื่มได้ แฟนข่าวแห่เป็นห่วง พรุ่งนี้จะอ่านข่าวไหวไหม กลัวเป็น EP สุดท้าย**

หลังเป็นประเด็นวิวาทะทางการเมืองสำหรับเรื่องน้ำประปาดื่มได้ ในการเลือกตั้ง นายกอบจ.อุดรธานี ระหว่าง พรรคประชาชน กับ พรรคเพื่อไทย ว่าใครเป็นต้นคิดในการดำเนินการนโยบายดังกล่าว

ต่อมา **สรยุทธ สุทัศนะจินดา** พิธีกรข่าวคนดัง อ่านในประเด็นดังกล่าว ในรายการ [“**กรรมกรข่าว คุยนอกจอ**“](https://www.youtube.com/watch?v=lnzopdnY7D8) 19 พฤศจิกายน 2567 ต่อมาพูดถึงประเด็นเรื่องน้ำประปาดื่มได้ในกทม. ก่อนที่เจ้าตัว จะให้ทีมงานกดน้ำประปา มาเพื่อทดลอง เพื่อยืนยันว่าข่าวสารต้องถึงลูกถึงคน โดยให้ทีมงานกดมา 2 แก้ว แต่เมื่อ **ไบรท์ พิชญทัฬห์** จะดื่ม แต่ สรยุทธ ห้ามไว้ โดยบอกว่ากลัวไม่มีคนอ่านข่าววันพรุ่งนี้ ไม่อยากตามใครเป็นการเร่งด่วน  
[![](https://www.khaosod.co.th/wpapp/uploads/2024/11/1-43-696x386.jpg)](https://www.khaosod.co.th/wpapp/uploads/2024/11/1-43.jpg)

จากนั้น **สรยุทธ** ยกน้ำประปาที่ทีมงานกดขึ้นมายกดื่มจนหมดแก้ว โดยยืนยันว่าไม่มีกินคลอรีน พร้อมบอกผมเชื่อมั่นในประเทศนี้ และบอกอีกว่าคืนนี้รู้กันจะเป็นอย่างไร ก่อนจะบอกว่าปวดท้องนิดๆ แต่ไม่รู้ว่าเป็นอุปทานหรือไม่  
[![](https://www.khaosod.co.th/wpapp/uploads/2024/11/2-27-696x358.jpg)](https://www.khaosod.co.th/wpapp/uploads/2024/11/2-27.jpg)

ขณะที่คอมเมนต์เข้ามาแสดงความคิดเห็น ต่างเข้ามาแซว อาทิ พรุ่งนี้ใครจะมาอ่านข่าว , คุยนอกจอ EP สุดท้าย , อวสานคุยนอกจอ นอกจากนี้ส่วนใหญ่ยังเข้ามาแสดงความเป็นห่วงจำนวนมาก



