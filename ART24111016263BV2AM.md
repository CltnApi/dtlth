---
layout: post
code: "ART24111016263BV2AM"
origin_url: "https://www.khaosod.co.th/breaking-news/news_9499348"
image: "https://github.com/user-attachments/assets/a71f6a61-1c0b-4ca7-877b-51fb5cb096a3"
title: "ตรงนี้เจ้าที่แรง ไฟรั่วชอร์ต 2 ศพ ตา-หลาน 10 ขวบ ลูกร้องระงมเพิ่งย้ายมาอยู่มีคนเคยทัก"
description: "เสียงร้องไห้ระงม ตา-หลาน 10 ขวบ ยกพัดลมเข้าเต็นท์ไฟรั่วชอร์ตดับคู่ ลูกสาว เล่า ครอบครัวเพิ่งย้ายมาอยู่ 3 เดือน คนเคยทักตรงนี้เจ้าที่แรง"
category: "HOT_NEWS"
language: "th"
date: 2024-11-10T16:31:27.951Z
---

# ตรงนี้เจ้าที่แรง ไฟรั่วชอร์ต 2 ศพ ตา-หลาน 10 ขวบ ลูกร้องระงมเพิ่งย้ายมาอยู่มีคนเคยทัก

[![ตรงนี้เจ้าที่แรง ไฟรั่วชอร์ต 2 ศพ ตา-หลาน 10 ขวบ ลูกร้องระงมเพิ่งย้ายมาอยู่มีคนเคยทัก](https://www.khaosod.co.th/wpapp/uploads/2024/11/Short-out.jpg "ตรงนี้เจ้าที่แรง ไฟรั่วชอร์ต 2 ศพ ตา-หลาน 10 ขวบ ลูกร้องระงมเพิ่งย้ายมาอยู่มีคนเคยทัก")](https://www.khaosod.co.th/wpapp/uploads/2024/11/Short-out.jpg)

เสียงร้องไห้ระงม ตา-หลาน 10 ขวบ ยกพัดลมเข้าเต็นท์ไฟรั่วชอร์ตดับคู่ ลูกสาว เล่า ครอบครัวเพิ่งย้ายมาอยู่ 3 เดือน คนเคยทักตรงนี้เจ้าที่แรง เคยฝันเห็นผู้หญิง 2 คน

เมื่อเวลา 19.00 น. วันที่ 10 พ.ย.2567 ร.ต.อ.นิวัฒน์ แจงกระโทก รองสารวัตร(สอบสวน) สภ.ย่อยโนนสูง จ.อุดรธานี รับแจ้งชายถูกไฟฟ้าชอร์ตเสียชีวิต พร้อมหลานชาย 10 ขวบที่บ้านพัก หมู่ 8 ต.หนองขอนกว้าง อ.เมืองอุดรธานี จึงประสานแพทย์รพ.อุดรธานี แล้วรุดไปตรวจสอบพร้อม ฝ่ายสืบสวน และกู้ภัยมูลนิธิส่งเสริมธรรมแห่งอุดรธานี

ที่เกิดเหตุเป็นบ้านชั้นเดียวพบศพชาย อายุ 52 ปี นอนเสียชีวิตอยู่ใกล้ร่างหลานชาย วัย 10 ขวบ บริเวณมือและเท้ามีรอยไหม้ คาดถูกชอร์ตจากไฟฟ้ารั่วบริเวณโครงเหล็กพัดลม โดยมีสายไฟสีดำที่ต่อเข้ามอเตอร์มีการพันด้วยผ้าเทปแล้วแตะกับโครงเหล็กที่ตั้งอยู่ไม่ไกลกัน ท่ามกลางความเสียใจของครอบครัว

[![](https://www.khaosod.co.th/wpapp/uploads/2024/11/ไฟ3-696x392.jpg)](https://www.khaosod.co.th/wpapp/uploads/2024/11/ไฟ3.jpg)

ภรรยาผู้ตาย ระบุ หลังกินข้าวเสร็จสามีกับหลานกำลังจะเข้าไปนอน โดยเขากางเต็นท์นอนข้างบ้านปกติตา-หลานจะยกพัดลมเข้าเต็นท์ทำแบบนี้ทุกวัน ได้ยินแต่เสียงหลานร้อง เรียกพ่อ ๆ ตนรีบวิ่งออกมาดูเห็นแต่สามีล้มลงแล้วรีบวิ่งไปถอดปลั๊ก ตกใจแทบช็อกเจอหลานแน่นิ่งไปอีกคน พัดลมตัวนี้ใช้ประจำใช้มานานแล้วไม่เคยเสีย

[![](https://www.khaosod.co.th/wpapp/uploads/2024/11/ไฟ2-696x392.jpg)](https://www.khaosod.co.th/wpapp/uploads/2024/11/ไฟ2.jpg)

ส่วนลูกสาวผู้ตาย บอกว่า ครอบครัวเพิ่งย้ายมาอยู่ที่นี่ได้ประมาณ 3 เดือน ก่อนหน้านี้เคยฝันเห็นผู้หญิง 2 คน นั่งอยู่ตรงต้นมะม่วงหลังบ้าน ในฝันเขาบอกว่าขอไปหน่อยขอผ่านหน่อยแต่เขาขอมะม่วงน้ำดอกไม้และแจกัน เคยมีคนมาทักว่าแถวนี้มีเจ้าที่แรง ไม่คิดว่าความฝันนี้จะเป็นลางบอกเหตุว่าพ่อและหลานจะเสียชีวิตในวันนนี้พร้อมกัน

[![](https://www.khaosod.co.th/wpapp/uploads/2024/11/ไฟ1-696x392.jpg)](https://www.khaosod.co.th/wpapp/uploads/2024/11/ไฟ1.jpg)

จากนั้นเจ้าหน้าที่นำศพส่งรพ. พร้อมสอบสวนดำเนินการตามกฎหมาย ก่อนให้ครอบครัวรับศพกลับไปประกอบพิธีทางศาสนาต่อไป