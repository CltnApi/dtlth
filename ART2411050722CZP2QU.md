---
layout: post
code: "ART2411050722CZP2QU"
origin_url: "https://www.khaosod.co.th/breaking-news/news_9490316"
image: "https://github.com/user-attachments/assets/7efbffbf-3085-4c03-a1df-26fcf980d583"
title: "รัวยิง\"ร.ต.อ.\"คว่ำ นัดแรกเข้าอกโดนมือถือซ้ำอีกโป้งแก้มทะลุ กัดฟันชักปืนยิงสู้ดวลสนั่นยะรัง"
description: "2 คนร้ายประกบยิง ร.ต.อ. เสร็จจากละหมาดขี่รถจักรยานยนต์กลับบ้าน นัดแรกเข้าอกโดนมือถือ ซ้ำอีกนัดแก้มทะลุ กัดฟันสู้เจ็บชักปืนยิงสู้โดนอีกฝ่ายเจ็บด้วยหนีเตลิด"
category: "HOT_NEWS"
language: "th"
date: 2024-11-05T07:31:53.708Z
---

# รัวยิง"ร.ต.อ."คว่ำ นัดแรกเข้าอกโดนมือถือซ้ำอีกโป้งแก้มทะลุ กัดฟันชักปืนยิงสู้ดวลสนั่นยะรัง

[![รัวยิง"ร.ต.อ."คว่ำ นัดแรกเข้าอกโดนมือถือซ้ำอีกโป้งแก้มทะลุ กัดฟันชักปืนยิงสู้ดวลสนั่นยะรัง](https://www.khaosod.co.th/wpapp/uploads/2024/11/southern-police.jpg "รัวยิง"ร.ต.อ."คว่ำ นัดแรกเข้าอกโดนมือถือซ้ำอีกโป้งแก้มทะลุ กัดฟันชักปืนยิงสู้ดวลสนั่นยะรัง")](https://www.khaosod.co.th/wpapp/uploads/2024/11/southern-police.jpg)

2 คนร้ายประกบยิง ร.ต.อ. เสร็จจากละหมาดขี่รถจักรยานยนต์กลับบ้าน นัดแรกเข้าอกโดนมือถือ ซ้ำอีกนัดแก้มทะลุ กัดฟันสู้เจ็บชักปืนยิงสู้โดนอีกฝ่ายเจ็บด้วยหนีเตลิด

เมื่อเวลา 20.30 น. วันที่ 4 พ.ย.2567 ผู้สื่อข่าวรายงาน เกิดเหตุคนร้ายใช้อาวุธปืนประกบยิง ร.ต.อ.อับดุลฮาดี ยือแร อายุ 52 ปี เจ้าหน้าที่ตำรวจ สภ.มายอ จ.ปัตตานี ขณะขับขี่รถจักรยานยนต์ออกจากมัสยิดกลับบ้านพักที่ ต.ยะรัง อ.ยะรัง จ.ปัตตานี เหตุเกิดบนถนนภายในหมู่บ้าน หมู่ 1 บ้านชามู ต.ปิตูมุดี อ.ยะรัง จ.ปัตตานี ถูกนำตัวส่งโรงพยาบาล เบื้องต้นอาการปลอดภัย

[![](https://www.khaosod.co.th/wpapp/uploads/2024/11/รตอ.2-696x392.jpg)](https://www.khaosod.co.th/wpapp/uploads/2024/11/รตอ.2.jpg)

จากการสอบสวนเบื้องต้นทราบว่า หลังจาก ร.ต.อ.อับดุลฮาดี เสร็จจากละหมาดและขับขี่รถจักรยานยนต์มุ่งหน้ากลับบ้านพัก มีคนร้ายจำนวน 2 คนขับขี่รถจักรยานยนต์ฮอนด้าเวฟแซงขึ้นไป จากนั้นคนนั่งซ้อนท้ายใช้อาวุธปืนยิงใส่ 1 นัดบริเวณช่วงหน้าอก

[![](https://www.khaosod.co.th/wpapp/uploads/2024/11/รตอ.1-696x392.jpg)](https://www.khaosod.co.th/wpapp/uploads/2024/11/รตอ.1.jpg)

กระสุนปืนไปโดนโทรศัพท์มือถือที่ใส่ในกระเป๋าเสื้อที่อกด้านซ้าย ก่อนคนร้ายลั่นไกซ้ำอีก 1 นัด กระสุนเข้าที่แก้มทะลุออก แต่ร.ต.อ.อับดุลฮาดี ชักอาวุธปืนประจำกายยิงตอบโต้ คาดคนร้ายถูกกระสุนได้รับบาดเจ็บแล้วพากันหลบหนีไป ซึ่งเจ้าหน้าที่อยู่ระหว่างเร่งสอบสวนและติดตามจับกุมคนร้ายมาดำเนินคดีต่อไป