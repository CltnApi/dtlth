---
layout: post
code: "ART24111505122CUGX9"
origin_url: "https://www.khaosod.co.th/breaking-news/news_9506629"
image: "https://github.com/user-attachments/assets/fdfafdaf-25f7-40c9-a5f3-a7c6ac714b38"
title: "อี้ แทนคุณ แฉเพิ่ม นักตบทรัพย์ชาย มีพฤติกรรมตบทรัพย์มานานแล้ว"
description: "อี้ แทนคุณ แฉเพิ่ม นักตบทรัพย์ชาย มีพฤติกรรมตบทรัพย์มานานแล้ว เชื่อเอี่ยวอีกหลายคดี ตอบปมคลิปเสียง 60 ล้าน ยอมรับเป็นความจริง เผยสาเหตุ"
category: "HOT_NEWS"
language: "th"
date: 2024-11-15T05:20:53.301Z
---

# อี้ แทนคุณ แฉเพิ่ม นักตบทรัพย์ชาย มีพฤติกรรมตบทรัพย์มานานแล้ว

[![อี้ แทนคุณ แฉเพิ่ม นักตบทรัพย์ชาย มีพฤติกรรมตบทรัพย์มานานแล้ว](https://www.khaosod.co.th/wpapp/uploads/2024/11/Yee-for-you.jpg "อี้ แทนคุณ แฉเพิ่ม นักตบทรัพย์ชาย มีพฤติกรรมตบทรัพย์มานานแล้ว")](https://www.khaosod.co.th/wpapp/uploads/2024/11/Yee-for-you.jpg)

**อี้ แทนคุณ แฉเพิ่ม นักตบทรัพย์ชาย มีพฤติกรรมตบทรัพย์มานานแล้ว เชื่อเอี่ยวอีกหลายคดี ตอบปมคลิปเสียง 60 ล้าน ยอมรับเป็นความจริง เผยสาเหตุ**

เมื่อเวลา 10.10 น. วันที่ 15 พ.ย.2567 ที่บริเวณด้านหน้ากองบัญชาการตำรวจสอบสวนกลาง (บช.ก.) นายแทนคุณ จิตต์อิสระ หรือ อี้ แทนคุณ ประธานชมรมสันติประชาธรรม เปิดเผยถึงกรณีนักตบทรัพย์ชายที่กำลังเป็นกระแสอยู่ในขณะนี้

นายแทนคุณ กล่าวว่า ก่อนหน้านี้ตนได้มีการออกมาเปิดเผยถึงนักตบทรัพย์ชายที่กำลังเป็นกระแสอยู่ขณะนี้ว่า นอกจากประเด็น 20 ล้านบาทแล้ว ยังมีอีก 1 ประเด็นคือ 60 ล้านบาท แต่ประเด็นดังกล่าวไม่ได้มีความเกี่ยวข้องกับคดีดิไอคอนกรุ๊ป

อี้ แทนคุณ แฉเพิ่ม นักตบทรัพย์ชาย มีพฤติกรรมตบทรัพย์มานานแล้ว เชื่อเอี่ยวอีกหลายคดี ตอบปมคลิปเสียง 60 ล้าน ยอมรับเป็นความจริง เผยสาเหตุ

นายแทนคุณ กล่าวต่อว่า ซึ่งนักตบทรัพย์ชายรายนี้มีพฤติกรรมหลอกลวงให้คนลงทุน โดยทางผู้เสียหายได้มีการไปแจ้งความที่ สภ.ห้วยยอด จ.ตรัง แล้วเป็นที่เรียบร้อย นอกจากนี้ ตนยังทราบมาว่าตัวนักตบทรัพย์ชายรายนี้ยังมีพฤติกรรมไปหลอกลวงคนอื่นอีกหลายราย โดยหนึ่งในนั้นได้สูญเสียเงินมูลค่ากว่า 100 ล้านบาท

นายแทนคุณ กล่าวอีกว่า รวมเเล้วนักตบทรัพย์ชายรายนี้ยังมีความเชื่อมโยงในความเสียหายอีกหลายกรณี เช่น แชร์ลูกโซ่หรือขายตรง ซึ่งตนเข้าใจว่า เดิมทีตัวนักตบทรัพย์รายนี้อาจไม่ทราบว่า พฤติกรรมดังกล่าวนี้นั้นผิดกฎหมายหรือไม่อย่างไร

นายแทนคุณ กล่าวด้วยว่า ทั้งนี้ นักตบทรัพย์ชายรายนี้ยังเคยออกมาเปิดเผยว่า มีคลิปเสียงที่มีการพูดคุยกับตนในกรณี 60 ล้านบาท ซึ่งตนยอมรับว่าเป็นความจริง แต่การพูดคุยครั้งนั้นเป็นการที่ตนพยายามจะฟังข้อเท็จจริงจากทั้ง 2 ฝ่าย ทั้งฝั่งผู้เสียหายและนักตบทรัพย์ชายรายนี้

นายแทนคุณ กล่าวว่า โดยยืนยันว่าไม่ได้มีการเรียกรับทรัพย์แต่อย่างใด หากจะเปิดคลิปเสียงดังกล่าวก็ยินดี ซึ่งตนอยากให้นักตบทรัพย์ชายรายนี้ออกมาให้การตามความจริง อย่าไปทำให้มันเกิดความคลาดเคลื่อนมากกว่านี้เลย