---
layout: post
code: "ART2411190207DKWHNP"
origin_url: "https://www.khaosod.co.th/entertainment/news_9510338"
image: "https://github.com/user-attachments/assets/0557a43b-b2d3-4571-aa43-5cd06e169de1"
title: "ฮัลโหลดารา- ปอนด์ พลวิชญ์ ออกอาการเขิน กับบท “หมอฮิลล์” หมอหล่อต้องบอกต่อ"
description: "ฮัลโหลดารา - ปอนด์  พลวิชญ์ ออกอาการเขิน กับบท “หมอฮิลล์” ที่ได้รับกระแสชื่นชม หมอหล่อต้องบอกต่อ ในซีรีส์ “Fourever You เพราะรักนำทาง”"
category: "ENTERTAINMENT"
language: "th"
date: 2024-11-19T02:21:38.272Z
---

# ฮัลโหลดารา- ปอนด์ พลวิชญ์ ออกอาการเขิน กับบท “หมอฮิลล์” หมอหล่อต้องบอกต่อ

[![ฮัลโหลดารา- ปอนด์ พลวิชญ์ ออกอาการเขิน กับบท “หมอฮิลล์” หมอหล่อต้องบอกต่อ](https://www.khaosod.co.th/wpapp/uploads/2024/11/mm18.jpg "ฮัลโหลดารา- ปอนด์ พลวิชญ์ ออกอาการเขิน กับบท “หมอฮิลล์” หมอหล่อต้องบอกต่อ")](https://www.khaosod.co.th/wpapp/uploads/2024/11/mm18.jpg)

ฮัลโหลดารา- ปอนด์ พลวิชญ์ ออกอาการเขิน กับบท “หมอฮิลล์” ที่ได้รับกระแสชื่นชม หมอหล่อต้องบอกต่อ ในซีรีส์ “Fourever You เพราะรักนำทาง”

![](https://www.khaosod.co.th/wpapp/uploads/2024/11/ผู้บ่าวนิกะห์.jpg)

⚫️_ภาพยนตร์ “ผู้บ่าวนิกะห์” จากค่าย MONWICHIT_ ที่ได้รับการสนับ สนุนเพื่อส่งเสริมซอฟต์พาวเวอร์ไทยจากกระทรวงวัฒนธรรมปล่อยทีเซอร์พร้อมภาพโปสเตอร์รวมนักแสดง อาทิ _ด้งเด้ง ณัฐวุฒิ แสนยะบุตร, เเทมมี่ กมลพร แสงวัชรสุนทร, ตาต้า ชาติชาย ชินศรี, ชาลี อาหมัดกูเชียรี ดอเล๊าะ และ อดุลย์ บอสู_ ออกมาเป็นออร์เดิร์ฟให้ชมก่อนฉาย 19 ธ.ค.

![](https://www.khaosod.co.th/wpapp/uploads/2024/11/เก่ง-น้ำปิง.jpg)

⚫️ถ่ายทำซีรีส์ **“เขมจิราต้องรอด”** แถมงานก็เยอะจนไม่มีฟิตหุ่น **หนุ่ม เก่ง หฤษฎ์’ โอดครวญ** _“ช่วงหลังมาผมเป็นห่วงเรื่องหุ่นเพราะว่าค่อนข้างทำงานเกือบทุกวันเลย_ ไม่ได้เข้าฟิตเนสเลย ผอมแห้งแรงน้อยมากตอนนี้” ทางคู่จิ้น น้ำปิง นภัสกร’ รีบแทรกทันที “เขาไม่ได้ผอมลงหรอก แค่ไม่ได้ลีนเท่าตอนนั้น เขาซ่อนรูปจะตายคนนี้ แต่ก่อนหน้านั้นเขาก็ฟิตหุ่นเยอะมากเลย แล้วถ้าเขามีมวลกล้ามเนื้อแบบนี้ อยู่แล้วถ้ากลับไปมันก็ไม่ยาก” หืม..คอนเฟิร์มซะขนาดนี้

![](https://www.khaosod.co.th/wpapp/uploads/2024/11/ปอนด์-พลวิชญ์.jpg)

ADVERTISEMENT

⚫️หมอหล่อต้องบอกต่อ **หนุ่ม ปอนด์ พลวิชญ์’ กับบท หมอฮิลล์’** ในซีรีส์ “Fourever You เพราะรักนำทาง” ทาง WeTV ได้ ฟีดแบ็กคำชมกลับมารัวๆ เจ้าตัวบอกเขินๆ “ดีใจมากที่คนชอบ หมอฮิลล์ เยอะขนาดนี้ครับ ได้ยินแฟนๆ ชื่นชมตัวละครที่เราได้รับว่าเหมือนออกมาจากนิยายจริงๆ ถือเป็นความสำเร็จอย่างหนึ่งในด้านการแสดงของผมเลยก็ว่าได้ เป็นครั้งแรกที่ได้ร่วมงานกับ เอิร์ธ (กัษมนณัฏฐ์) รู้สึกโชคดีที่ได้เจอเขา เอิร์ธเป็นคนที่สู้มากในทุกเรื่อง ทำให้เรารู้เลยว่าทุกผลงานของเอิร์ธเขาตั้งใจมากๆ ครับ”

![](https://www.khaosod.co.th/wpapp/uploads/2024/11/เอสเอฟ-1.jpg)

⚫️เอส เอฟ คอร์ปอเรชั่น โดย พิมสิริ ทองร่มโพธิ์’ ผู้อำนวยการฝ่ายการตลาด ร่วมกับพรีเมียม โกลด์ เยาวราช โดย พศินพัชร์ ชัยธวัชสกุล’ ผู้จัดการฝ่ายแบรนด์ แสดงความยินดีและมอบ ตั๋วหนังทองคำ _จากแคมเปญ “Big Campaign Big Bonus สมาชิก SF+ ซื้อบัตรชมภาพยนตร์ทุกที่นั่ง ลุ้นรับทองคำฟรีทุกเดือน ตลอดปี 2567” ให้แก่ ผู้โชคดี_ สำหรับสมาชิก SF+ ที่พลาดในครั้งนี้ ยังรับสิทธิ์ ลุ้นการ์ดทองคำน้ำหนัก 50 สตางค์ได้อีก ดูรายละเอียด ได้ที่แอปพลิเคชั่น SF Cinema, [www.sfcinema.com](http://www.sfcinema.com)