---
layout: post
code: "ART2411220732O4BQVR"
origin_url: "https://www.khaosod.co.th/entertainment/news_9516393"
image: "https://github.com/user-attachments/assets/5b0ecbd7-efc9-4154-8767-173cb0ece0da"
title: "ช่อง 3 ขนทัพซุปตาร์ แจกปฏิทิน แฟนคลับไทย–เทศ แห่รอรับข้ามคืน"
description: "สร้างปรากฏการณ์ ตึกมาลีนนท์แตกกันเลยทีเดียว กับงานแจกปฏิทินช่อง 3 ประจำปี 2568 พร้อมลายเซ็นดารานักแสดง ซึ่งเมื่อวันพฤหัสบดีที่ 21 พฤศจิกายน 2567"
category: "ENTERTAINMENT"
language: "th"
date: 2024-11-22T07:56:58.860Z
---

# ช่อง 3 ขนทัพซุปตาร์ แจกปฏิทิน แฟนคลับไทย–เทศ แห่รอรับข้ามคืน

[![ช่อง 3 ขนทัพซุปตาร์ แจกปฏิทิน แฟนคลับไทย–เทศ แห่รอรับข้ามคืน](https://www.khaosod.co.th/wpapp/uploads/2024/11/10-10.jpg "ช่อง 3 ขนทัพซุปตาร์ แจกปฏิทิน แฟนคลับไทย–เทศ แห่รอรับข้ามคืน")](https://www.khaosod.co.th/wpapp/uploads/2024/11/10-10.jpg)

สร้างปรากฏการณ์ ตึกมาลีนนท์แตกกันเลยทีเดียว กับงานแจกปฏิทินช่อง 3 ประจำปี 2568 พร้อมลายเซ็นดารานักแสดง ซึ่งเมื่อวันพฤหัสบดีที่ 21 พฤศจิกายน 2567 ที่ผ่านมา นำทีมโดยคู่รักยืนหนึ่ง **อาเล็ก ธีรเดช, โบว์ เมลดา** พร้อมด้วยสองคู่จิ้น **เก้า นพเก้า, พีพี ปุญญ์ปรีดี** และ **หลิงหลิง คอง, ออม กรณ์นภัส** ด้านฉายเดี่ยวนำมาโดย **นาย ณภัทร, กลัฟ คณาวุฒิ, น้ำฟ้า ธัญญภัสร์ และ แบม สราลี** แท็กทีมมาร่วมส่งมอบความสุขให้แฟน ๆ กันแบบถึงมือ

![ช่อง 3](https://www.khaosod.co.th/wpapp/uploads/2024/11/ch3-6.jpg)

โดยบรรยากาศคึกคักตั้งแต่เช้า มีแฟนคลับชาวไทยและอินเตอร์แฟนที่บินมาจากต่างประเทศ ทยอยมาเฝ้ารอรับบัตรคิวตั้งแต่วันก่อนเพื่อรอรับปฏิทิน และมาชูป้ายไฟให้กำลังใจนักแสดงกันอย่างล้นทะลักกันเลยทีเดียว

โดยงานนี้ได้ 2 พิธีกร **สายฝน ชีช้าง และ ยูโด ธรรม์ธัช** ขึ้นมาดำเนินความสนุกและร่วมพูดคุยกับคู่จิ้น คู่จริง คู่หวาน ที่นอกจากจะชวนกันมาแจกลายเซ็นปฏิทินดาราแล้ว ยังมาอัปเดตผลงานและอัปเดตชีวิตกันอีกด้วย อย่างคู่ตัวตึง **“โบว์ – อาเล็ก”** ที่หมั่นหยอดความหวาน จนหลายคนอิจฉา ยิงมุกประชันฝีปากแข่งกับแฟนคลับกันแบบสู้ตาย

![ช่อง 3](https://www.khaosod.co.th/wpapp/uploads/2024/11/ch3-7.jpg)

ด้าน **“เก้า – พีพี”** ก็พลัดกันอู้เหนือ แหลงใต้กัน แจกโมเมนต์ทำแฟนคลับแทบสลบคาตึกมาลีนนท์ ด้าน **“หลิงหลิง – ออม”** โดนแซวหนัก เมื่อสาวออมที่ถ่ายปฏิทินปีแรก จัดชุดขึ้นแจกลายเซ็นหวังมาในลุกส์สบายๆ แต่กลับได้เป็นสาวคาวบอย ส่วนสาวหลิงก็โดนแซวหนักกว่า เพราะโดนแฟนคลับเอาหน้าไปเมิดคู่กับน้องเสือเอวาที่สวนสัตว์เชียงใหม่ทำเอาเจ้าตัวเขินหนัก

ADVERTISEMENT

ฝั่ง **“น้ำฟ้า”** ก็ขอขิงพี่ๆ เพื่อนๆ ว่าตัวเองลายเซ็นสั้นที่สุดแต่โชคดีที่สุดเพราะมูเตลูมาแล้วเรียกเสียงฮาจากแฟนคลับไปเต็ม ๆ ฟากรุ่นพี่ **“นาย”** ประสบการณ์โชกโชนแม้โดนยื่นไมค์ให้พูดไม่ขาดปากแต่ก็มีเรื่องให้พูดได้ไม่หยุด

![ช่อง 3](https://www.khaosod.co.th/wpapp/uploads/2024/11/ch3-10.jpg)

ส่วนสาวออร่าผิวสวย **“แบม”** แม้จะเป็นการเซ็นปฏิทินปีแรกก็ไม่หวั่นโปรยเสน่ห์ให้แฟน ๆ หลงหัวปักหัวปำกับการโชว์ลูกคอร้องเพลงตัวเองกลางเวทีกันเลยทีเดียว และปิดท้ายกันด้วยหนุ่ม กลัฟ แม้เป็นปีที่สามที่เซ็นปฏิทินแต่ก็ทุบสถิติความเร็วอยู่ตลอดกับระยะเวลาการเซ็น 15 เล่ม ใน 30 วินาที เร็วจนพิธีกรเอ่ยปากว่า **“เรื่องความเร็วเป็นเรื่องของปีศาจ”**

![ช่อง 3](https://www.khaosod.co.th/wpapp/uploads/2024/11/ch3-2.jpg)

แม้จะจบไปแล้วกับงานแจกปฏิทินที่อาคารมาลีนนท์ แต่หลังจากนี้ยังมีเหล่านักแสดงที่พร้อมจะขนทัพไปแจกปฏิทินพร้อมลายเซ็น **ในวันเสาร์ที่ 23 พ.ย. 67 ณ บิ๊กซีเพลส สาขารัชดาภิเษก เวลา 10.00 – 11.00 น.** และ**วันอาทิตย์ที่ 24 พ.ย. 67 ณ บิ๊กซี เอ็กซ์ตร้า บางใหญ่ เวลา 10.00 – 11.00 น.**

![](https://www.khaosod.co.th/wpapp/uploads/2024/11/ch3-9.jpg)

สำหรับผู้ที่ไม่สะดวกมารับด้วยตัวเอง สามารถดาวน์โหลดปฏิทินออนไลน์ได้ทาง 3Plus ตั้งแต่วันพุธที่ 25 ธันวาคม 2567 เป็นต้นไป และติดตามรายละเอียดเพิ่มเติมได้ทาง Ch3Thailand และ 3Plus

![](https://www.khaosod.co.th/wpapp/uploads/2024/11/ch3-1.jpg) ![](https://www.khaosod.co.th/wpapp/uploads/2024/11/ch3-14.jpg) ![](https://www.khaosod.co.th/wpapp/uploads/2024/11/ch3-15.jpg)