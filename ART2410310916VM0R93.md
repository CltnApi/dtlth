---
layout: post
code: "ART2410310916VM0R93"
origin_url: "https://www.khaosod.co.th/https://www.khaosod.co.th/special-stories/news_9483495"
image: "https://github.com/user-attachments/assets/779865d9-7f3c-41ee-99b3-59a7c753de50"
title: "ชายสี่ ปั้นแบรนด์ใหม่ ส่ง 'ก๋วยเตี๋ยวเรือเสือร้องไห้' ขึ้นห้าง เตรียมเปิดสาขาที่กรุงเทพ"
description: "ชายสี่ ปั้นแบรนด์ใหม่ ส่ง 'ก๋วยเตี๋ยวเรือเสือร้องไห้' ขึ้นห้าง เตรียมเปิดสาขาที่กรุงเทพเดือนหน้า หลังมีสาขาแรกที่ จ.อยุธยา ไปแล้ว"
category: "SPECIAL_STORIES"
language: "th"
date: 2024-10-31T11:20:00.281Z
---

# ชายสี่ ปั้นแบรนด์ใหม่ ส่ง 'ก๋วยเตี๋ยวเรือเสือร้องไห้' ขึ้นห้าง เตรียมเปิดสาขาที่กรุงเทพ

[![ชายสี่ ปั้นแบรนด์ใหม่ ส่ง 'ก๋วยเตี๋ยวเรือเสือร้องไห้' ขึ้นห้าง เตรียมเปิดสาขาที่กรุงเทพ](https://www.khaosod.co.th/wpapp/uploads/2024/10/noodle-1.jpg "ชายสี่ ปั้นแบรนด์ใหม่ ส่ง 'ก๋วยเตี๋ยวเรือเสือร้องไห้' ขึ้นห้าง เตรียมเปิดสาขาที่กรุงเทพ")](https://www.khaosod.co.th/wpapp/uploads/2024/10/noodle-1.jpg)

**ชายสี่ ปั้นแบรนด์ใหม่ ส่ง ‘ก๋วยเตี๋ยวเรือเสือร้องไห้’ ขึ้นห้าง เตรียมเปิดสาขาที่กรุงเทพเดือนหน้า หลังมีสาขาแรกที่ จ.อยุธยา ไปแล้ว**
นายพัฒนพันธุ์ ชัญณ์ตมงคล ผู้อำนวยการฝ่ายการตลาด บริษัท ชายสี่ คอร์ปอเรชั่น จำกัด เปิดเผยว่า ขณะนี้แผนธุรกิจของบริษัทในปี 2567 ยังเป็นไปตามเป้าหมาย สามารถขยายสาขา 3 แบรนด์ที่ได้ซื้อกิจการเข้ามาเพิ่มได้ตามแผน
โดยก๋วยเตี๋ยวเรือเสือร้องไห้ ขณะนี้มี 2 สาขา ที่อยุธยา และวันที่ 10 พ.ย. จะเปิดที่เซ็นทรัล อีสต์วิลล์ ราคามีตั้งแต่หลัก 10 – 1,000 บาทต่อชาม ร้านหมูกระทะหมูสองชั้น จากเดิมมีสาขาที่เชียงใหม่ ได้เปิดเพิ่ม 2 สาขาในกรุงเทพที่แอมพาร์ค สามย่าน และ เดอะพร้อม ดินแดง
ส่วนร้านขนมหวาน BRIX dessert bar มี 5 สาขาที่สยามพารากอน ไอคอนสยาม เดอะสลิล โฮเทล ริเวอร์ไซด์ ล่าสุดเปิดสาขาวันแบงค็อก โซน The Storeys และวันที่ 15 พ.ย. จะเปิดที่เซ็นทรัลลาดพร้าว
ปัจจุบันบริษัทมีแบรนด์สตรีทฟู้ดในเครือรวมทุกแบรนด์กว่า 4,500 สาขา เช่น ชายสี่หมี่เกี๊ยว ลูกชิ้นทอดโอ้มายก๊อด เป็นต้น ส่วนแบรนด์ชายสี่พลัส ซึ่งเป็นแบรนด์ที่ขยับจากชายสี่หมี่เกี้ยว ขึ้นเป็นแบรนด์พรีเมียมราคาเริ่มต้น 79 บาท หลังเริ่มทำตลาดเมื่อเดือน ส.ค. ที่ผ่านมา
ล่าสุดเปิดแล้ว 4 สาขา โดยอยู่ในปั๊มน้ำมันเป็นส่วนใหญ่ ได้แก่ ปตท. วิภาวดี 62, ปตท.ประชาอุทิศ, คาลเท็กซ์ งามวงศ์วาน และ โออาร์สเตชั่น สุขาภิบาล 3 หลังจากนี้น่าจะขยายสาขาใหม่เพิ่มเติม
**Photo :** [FB ก๋วยเตี๋ยวเรือ เสือร้องไห้](https://www.facebook.com/cryingtiger.boatnoodles?__tn__=-UC*F)