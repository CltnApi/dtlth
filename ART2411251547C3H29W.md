---
layout: post
code: "ART2411251547C3H29W"
origin_url: "https://www.khaosod.co.th/special-stories/news_9521046"
image: "https://github.com/user-attachments/assets/f5f7348e-c5e2-4603-a840-1894746ce762"
title: "ฝรั่งถึงกับหัวร้อน บอกถูกปล้นที่ไทย หลังขี่จยย.มาจอดที่ชายหาด กลับมาอีกทีรองเท้าหาย"
description: "ฝรั่งถึงกับหัวร้อน บอกถูกปล้นที่ไทย หลังขี่จยย.มาจอดที่..."
category: "SPECIAL_STORIES"
language: "th"
date: 2024-11-25T15:56:56.515Z
---

# ฝรั่งถึงกับหัวร้อน บอกถูกปล้นที่ไทย หลังขี่จยย.มาจอดที่ชายหาด กลับมาอีกทีรองเท้าหาย

[![ฝรั่งถึงกับหัวร้อน บอกถูกปล้นที่ไทย หลังขี่จยย.มาจอดที่ชายหาด กลับมาอีกทีรองเท้าหาย](https://www.khaosod.co.th/wpapp/uploads/2024/11/farang.jpg "ฝรั่งถึงกับหัวร้อน บอกถูกปล้นที่ไทย หลังขี่จยย.มาจอดที่ชายหาด กลับมาอีกทีรองเท้าหาย")](https://www.khaosod.co.th/wpapp/uploads/2024/11/farang.jpg)

**ฝรั่งถึงกับหัวร้อน บอกถูกปล้นที่ไทย หลังขี่จยย.มาจอดที่ชายหาด กลับมาอีกทีรองเท้าหาย คนไทยบอกนับประสาอะไรกับชายหาด ถอดไว้หน้าวัดยังหาย**

วันที่ 25 พ.ย.67 สมาชิก **[TikTok @imlukematthew](https://www.tiktok.com/@imlukematthew/video/7440061355501079816)** ซึ่งเป็นชายชาวต่างชาติอาศัยอยู่ในประเทศไทย โพสต์คลิปหลังขี่รถจยย.มาเที่ยวชายหาดแต่กลับพบว่ารองเท้าถูกขโมยไป โดยระบุว่า

I’ve just been Robbed in Thailand ฉันเพิ่งถูกปล้นในประเทศไทย.. มาที่หาด จอดมอเตอร์ไซค์ไว้ ทิ้งรองเท้าไว้ด้วย แต่รองเท้าหายไปแล้ว พร้อมกับชี้จุดที่ถอดรองเท้าไว้ ซึ่งอยู่ใต้รถจยย. แต่ตอนนี้ไม่มีแล้ว

พร้อมกับบอกต่ออีกว่า มีคนขโมยรองเท้าจากมอเตอร์ไซค์ ตอนนี้มีเท้าแต่ไม่มีรองเท้า ดูสิรองเท้าหายไปแล้ว อะไรกันเนี่ย? ทำไมต้องขโมยรองเท้าด้วย? พระเจ้า รองเท้าราคา 2,500 บาท แล้วโดนขโมยไปซะงั้น อะไรกันเนี่ย? พระเจ้า คิดว่ามีคนขโมยรองเท้าไปจริงๆ เหรอ ทำไมกันนะ วันนี้แย่แล้ว อะไรกันเนี่ย ทีมไทยเลย ไปกันเถอะ

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก โดยหลายๆ คนคาดว่าผู้ก่อเหตุน่าจะเป็นสุนัข คงมาแอบคาบเอาไป นอกจากนี้หลายๆ คนยังบ่นเรื่องรองเท้าหาย ไม่ว่าจะเอาไปถอดไว้ที่ไหน แม้แต่วัดหรือหน้าบ้านตัวเอง

