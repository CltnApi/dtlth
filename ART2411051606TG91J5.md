---
layout: post
code: "ART2411051606TG91J5"
origin_url: "https://www.khaosod.co.th/entertainment/news_9492005"
image: "https://github.com/user-attachments/assets/a1d2cb8f-f2c5-4a2d-8d41-7a64223bd3d9"
title: "'แพท ณปภา' ตั้งเป้าปั๊มลูก เม.ย. ปีหน้า ให้เวลาฝ่ายชาย 1 เดือนเต็ม ช่วงนี้ห้ามสะกิด!"
description: "'แพท ณปภา' ตั้งเป้าปั๊มลูก เม.ย. ปีหน้า ให้เวลาฝ่ายชาย 1 เดือนเต็ม ช่วงนี้ห้ามสะกิด! เผยตั้งใจอยากมีลูกในปีม้า ดีใจเรซซิ่งบอกอยากมีน้อง"
category: "ENTERTAINMENT"
language: "th"
date: 2024-11-05T16:11:11.350Z
---

# 'แพท ณปภา' ตั้งเป้าปั๊มลูก เม.ย. ปีหน้า ให้เวลาฝ่ายชาย 1 เดือนเต็ม ช่วงนี้ห้ามสะกิด!

[!['แพท ณปภา' ตั้งเป้าปั๊มลูก เม.ย. ปีหน้า ให้เวลาฝ่ายชาย 1 เดือนเต็ม ช่วงนี้ห้ามสะกิด!](https://www.khaosod.co.th/wpapp/uploads/2024/11/pat-p.jpg "'แพท ณปภา' ตั้งเป้าปั๊มลูก เม.ย. ปีหน้า ให้เวลาฝ่ายชาย 1 เดือนเต็ม ช่วงนี้ห้ามสะกิด!")](https://www.khaosod.co.th/wpapp/uploads/2024/11/pat-p.jpg)

**‘แพท ณปภา’ ตั้งเป้าปั๊มลูก เม.ย. ปีหน้า ให้เวลาฝ่ายชาย 1 เดือนเต็ม ช่วงนี้ห้ามสะกิด! เผยตั้งใจอยากมีลูกในปีม้า ดีใจเรซซิ่งบอกอยากมีน้อง**

เรียกว่าถูกแซวทุกทริปสำหรับ แพท ณปภา หลังลงรูปสวีตหวานกับแฟนหนุ่ม พี ชานนท์ จนทำให้หลายคนคนมุ่งเป้าไปว่าลูกคนที่สองมาแน่นอน ล่าสุด สาวแพท มาร่วมงาน “แจ๋วแซ่บเฟอร์” ณ ลานโปรโมชั่น ชั้นจี เซ็นทรัล ปิ่นเกล้า หลังจากเปิดงานได้ให้สัมภาษณ์ถึงการวางแผนมีลูกคนที่สอง

**แพท :** ตอนนี้คงไปปฏิบัติการปีหน้า เป็นช่วง เม.ย. ไป เพราะตั้งใจจะไปคลอดช่วงปีม้า คำนวณแล้วควรจะท้องช่วง เม.ย. เวลาปฏิบัติการหนูเต็มที่ได้เลย ช่วงนี้ให้หลับพักผ่อน ไม่ต้องสะกิด หลับไปเลย แต่ช่วง เม.ย. ฉันให้เธอเปิดระบบได้

**แสดงว่าระบบปิดกั้นอยู่ รอได้เหรอ ?**  
**แพท :** เขาหลับเร็วทุกวัน เราบอกว่าเดี๋ยวนี้คุณนอนเร็ว เขาบอกว่าอยากทำให้ทุกวันผ่านไป ทำยังไงก็ได้ให้ถึง เม.ย. ปีหน้า เขาอยากเปิดปฏิบัติการ

**เชื่อเรื่องดวงไหมดูเดือน เม.ย. ไว้ ?**  
**แพท :** อาจารย์เบียร์ตื่นธรรมค่ะ ขอพูดเลยนะ หนูชอบค่ะ (หัวเราะ) ถึงหนูจะตื่นแล้วแต่หนูก็ชอบ ที่ตั้งใจจะปฏิบัติการในช่วง เม.ย. เพื่อจะตั้งท้องให้ไปคลอดปีม้า อยากได้ปีม้าสักหนึ่งคน

![](https://www.khaosod.co.th/wpapp/uploads/2024/11/pat-p-a.jpg)

ADVERTISEMENT

**เพราะอะไรถึงอยากได้ปีม้า ?**  
**แพท :** มันครึกครื้น เวลาออกรบ ออกศึก ล่าสุดมีคนช่วยตั้งชื่อ คนโตชื่อ เรซซิ่ง อีกคนคนชื่อ ไรเฟิล คนนึงแข่ง อีกคนก็ยิง ไม่ไหวแม่

**เรซซิ่ง ว่าไงจะมีน้องแล้ว ?**  
**แพท :** ดีใจมาก แพทหยั่งเชิงเขาทุกวัน เนื่องจากแพทมีหลานเล็ก ก็บอกเนี่ยมีหลานแล้ว ได้เล่นสนุกกันด้วย แต่ถ้าหนูมีเบบี๋กว่าจะได้เล่นกับน้อง เขาพูดมาคำนึงว่า อยากได้ น้องที่มาจากท้องแม่ เขาพูดอย่างนี้ คงต้องท้องแล้วแหละลูก

**ล่าสุดสวีตมาก ?**  
**แพท :** สวีตมาก เริ่มมีชื่อ น้องเขาใหญ่ น้องพัทยา น้องหัวหิน น้องมาปีหน้า แต่ไม่รู้ว่าจะมาหรือไม่มา ก็รอปฏิบัติการธรรมชาติปีหน้าไปก่อน

**ไม่กลัวหรอว่าวันนึงเขาเอา เรซซิ่ง แยกไปก่อน ?**  
**แพท :** เขาพยายามแล้ว แต่ไม่สำเร็จ“

**มีแผนสำรองไหม ถ้า เม.ย. ยังไม่มา ?**  
**แพท :** แพทให้เวลาเขาหนึ่งเดือนเต็ม แต่ถ้าไม่ได้จริง ๆ พ.ค. ต้องคุยกับคุณหมอแล้ว มันจะเรทไป

**กดดันเขาเหมือนกันนะ มีเวลาให้เขาแค่หนึ่งเดือน ?**  
**แพท :** ต้นปีหน้าปุ๊บ จะจูงมือกันไปตรวจสุขภาพดู เพื่อเป็นการตัดปัญหาว่าถ้าเกิดไม่ติด ไม่ใช่โทษว่าเราแก่ เพราะปีหน้าหนู 39 แต่ปีหน้าเขา 25

**เราเคยเช็กไข่ไหม ?**  
**แพท :** ฝากไว้แล้ว ก็เลยบอกปฏิบัติไปเลยหนึ่งเดือน ถ้าไม่ประสบความสำเร็จ ก็ไปคุยกับหมอ แต่เพื่อไม่ให้มาโทษแพท ก็เลยต้องไปตรวจสุขภาพด้วยกัน บางทีหนูอาจจะไม่มีน้ำยาหรือเปล่า

**แหวนแสบตามาก ?**  
**แพท :** ขอโทษด้วย เพชรลิเก เวลาอยู่บ้านเอาไว้ส่องไฟฉาย คุณพ่อให้ เช็กแล้ว 3 กะรัต ข้อมือซ้ายหนักมาก เขาเด็กใช่ไหม เราบอกว่าถ้าจะมาให้เราเรารีเควสไปเลยขอเป็น 3 กะรัต เป็นไอเดียนะ สำหรับใครที่ผู้ชายจะมาขอ ของเก่าเราใส่ 2 กว่า ถ้าหนูซื้อ 2 กว่ามันก็ซ้ำซ้อน แต่ถ้าหนูซื้อน้อยกว่า 2 กว่ามันก็ไม่ได้ พี่ว่าหนูซื้อ 3 ไปเลยจบ เดี๋ยวพี่ใส่ให้หนูยาว ๆ



