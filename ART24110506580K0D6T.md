---
layout: post
code: "ART24110506580K0D6T"
origin_url: "https://www.khaosod.co.th/sports/news_9490975"
image: "https://github.com/user-attachments/assets/58fae05c-6f40-4204-977e-27cbf7b9fbdf"
title: "เอเอฟซี แต่งตั้ง ‘มาดามแป้ง’ รับตำแหน่งสานสันธ์สมาชิกสมาพันธ์ฟุตบอลเอเชีย"
description: "เอเอฟซี หรือสมาพันธ์ฟุตบอลเอเชีย ประกาศแต่งตั้ง “มาดามแป้ง”นวลพรรณ ล่ำซำ นายกบอลไทยรับตำแหน่งผู้ประสานความสันธ์ระหว่างชาติสมาชิก"
category: "SPORTS"
language: "th"
date: 2024-11-05T07:03:00.734Z
---

# เอเอฟซี แต่งตั้ง ‘มาดามแป้ง’ รับตำแหน่งสานสันธ์สมาชิกสมาพันธ์ฟุตบอลเอเชีย

[![เอเอฟซี แต่งตั้ง ‘มาดามแป้ง’ รับตำแหน่งสานสันธ์สมาชิกสมาพันธ์ฟุตบอลเอเชีย](https://www.khaosod.co.th/wpapp/uploads/2024/11/AFC.jpg "เอเอฟซี แต่งตั้ง ‘มาดามแป้ง’ รับตำแหน่งสานสันธ์สมาชิกสมาพันธ์ฟุตบอลเอเชีย")](https://www.khaosod.co.th/wpapp/uploads/2024/11/AFC.jpg)

เอเอฟซี หรือสมาพันธ์ฟุตบอลเอเชีย ประกาศแต่งตั้ง “มาดามแป้ง”นวลพรรณ ล่ำซำ นายกบอลไทยรับตำแหน่งผู้ประสานความสันธ์ระหว่างชาติสมาชิก

เอเอฟซี หรือสมาพันธ์ฟุตบอลอเชีย ส่งหนังสือยืนยันการแต่งตั้ง “มาดามแป้ง” นวลพรรณ ล่ำซำ นายกสมาคมกีฬาฟุตบอลแห่งประเทศไทยฯ พร้อมด้วย เจ้าหน้าที่สมาคม 2 ราย ในการทำหน้าที่ AFC Committee วาระปี 2023-2027 โดยจะมีผลตั้งแต่วันที่ 30 ตุลาคม 2567 เป็นต้นไป

สำหรับ มติดังกล่าวเกิดขึ้นจากการประชุม AFC Member Assiciations & Regional Associations Presidents’& General Secretaries ที่กรุงโซล ประเทศเกาหลีใต้ เมื่อวันที่ 30 ตุลาคม 2567 ที่ผ่านมา

โดย “มาดามแป้ง” นวลพรรณ ล่ำซำ จะดำรงตำแหน่ง AFC Associations Committee รับผิดชอบเรื่องความสัมพันธ์ระหว่างสมาพันธ์ฟุตบอลเอเชีย (AFC) และสมาคมสมาชิก รวมถึงการปฏิบัติตามข้อบังคับของฟีฟ่าและเอเอฟซีของสมาคมสมาชิก

ขณะที่ ไพฤทธิ์ ต้านไพรี จะดำรงตำแหน่ง AFC Competition Committee มีหน้าที่ให้คำแนะนำแก่คณะกรรมการบริหาร AFC เกี่ยวกับกลยุทธ์และนโยบายที่เกี่ยวข้องกับการแข่งขันและแมตช์ต่างๆ

ส่วน พิสุทธา นันทวรเวช ดำรงตำแหน่ง AFC Women’s Football Committee มีหน้าที่ให้คำแนะนำแก่คณะกรรมการบริหาร AFC เกี่ยวกับกลยุทธ์และนโยบายที่เกี่ยวข้องกับฟุตบอลหญิง