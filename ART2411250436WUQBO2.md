---
layout: post
code: "ART2411250436WUQBO2"
origin_url: "https://www.khaosod.co.th/breaking-news/news_9519887"
image: "https://github.com/user-attachments/assets/9ccdb0bd-3434-4597-a0e6-f9cd2cf10f5d"
title: "รองผบช.ก. จ่อออกหมายจับ ผู้ร่วมขบวนการ ทนายตั้ม คดีฉ้อโกง 'เจ๊อ้อย' เพิ่ม"
description: "รองผบช.ก. จ่อออกหมายจับ ผู้ร่วมขบวนการ 'ทนายตั้ม' คดีฉ้อโกง 'เจ๊อ้อย' เพิ่มอีก 1-2 คน จะเร่งสรุปสำนวนออกหมายเรียกหรือหมายจับเร็วๆ นี้"
category: "HOT_NEWS"
language: "th"
date: 2024-11-25T04:56:16.776Z
---

# รองผบช.ก. จ่อออกหมายจับ ผู้ร่วมขบวนการ ทนายตั้ม คดีฉ้อโกง 'เจ๊อ้อย' เพิ่ม

[![รองผบช.ก. จ่อออกหมายจับ ผู้ร่วมขบวนการ ทนายตั้ม คดีฉ้อโกง 'เจ๊อ้อย' เพิ่ม](https://www.khaosod.co.th/wpapp/uploads/2024/11/tum-6.jpg "รองผบช.ก. จ่อออกหมายจับ ผู้ร่วมขบวนการ ทนายตั้ม คดีฉ้อโกง 'เจ๊อ้อย' เพิ่ม")](https://www.khaosod.co.th/wpapp/uploads/2024/11/tum-6.jpg)

**รองผบช.ก. จ่อออกหมายจับ ผู้ร่วมขบวนการ ทนายตั้ม คดีฉ้อโกง ‘เจ๊อ้อย’ เพิ่มอีก 1-2 คน จะเร่งสรุปสำนวนออกหมายเรียกหรือหมายจับเร็วๆ นี้**

เมื่อวันที่ 25 พ.ย.67 พล.ต.ต.สุวัฒน์ แสงนุ่ม รองผู้บัญชาการตำรวจสอบสวนกลาง (รอง ผบช.ก.) เปิดเผยความคืบหน้าคดีของ น.ส.จตุพร อุบลเลิศ หรือ เจ๊อ้อย ที่ถูกนายษิทรา เบี้ยบังเกิด หรือ ทนายตั้ม ฉ้อโกง โดยระบุว่า ขณะนี้ยังไม่มีรายงานจากพนักงานสอบสวน เกี่ยวกับการแจ้งข้อกล่าวหาเพิ่มเติมต่อทนายตั้มในกรณีเงิน 39 ล้านบาท อย่างไรก็ตามอยู่ระหว่างดำเนินการ

[![](https://www.khaosod.co.th/wpapp/uploads/2024/11/1-314-696x439.jpg)](https://www.khaosod.co.th/wpapp/uploads/2024/11/1-314.jpg)

พล.ต.ต.สุวัฒน์ กล่าวต่อว่า ส่วนตอนนี้เจ้าหน้าที่ตำรวจอยู่ระหว่างการพิจารณาและรวบรวมพยานหลักฐาน เพื่อชี้ชัดว่าผู้ใดมีส่วนร่วมกระทำความผิดหรือมีเจตนาเกี่ยวข้องกับการกระทำผิดดังกล่าว

[![](https://www.khaosod.co.th/wpapp/uploads/2024/11/S__588611593-696x464-1.jpg)](https://www.khaosod.co.th/wpapp/uploads/2024/11/S__588611593-696x464-1.jpg)

ซึ่งเบื้องต้นพบว่าอาจมีผู้กระทำความผิดเพิ่มเติมอีกประมาณ 1-2 ราย ซึ่งจำนวนผู้ร่วมกระทำความผิดอาจเปลี่ยนแปลงได้ ขึ้นอยู่กับผลการสอบสวน

พล.ต.ต.สุวัฒน์ กล่าวว่า เจ้าหน้าที่จะเร่งสรุปสำนวนเพื่อออกหมายเรียกหรือหมายจับผู้เกี่ยวข้องเพิ่มเติมในเร็วๆ นี้ และจะดำเนินการตามขั้นตอนกฎหมายอย่างเคร่งครัดต่อไป