---
layout: post
code: "ART24112109278HLT23"
origin_url: "https://www.khaosod.co.th/sports/news_9515592"
image: "https://github.com/user-attachments/assets/98037fe2-e394-4c87-81fb-a6a6ec296cd3"
title: "คุณหญิงปัทมา หารือ สรวงศ์ ผลักดัน ไทย เป็นเจ้าภาพ กีฬา ยูธ โอลิมปิก"
description: "นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา ให้การต้อนรับและเปิดโอกาสให้คุณหญิงปัทมา ลีสวัสดิ์ตระกูล กรรมการคณะกรรมการโอลิม"
category: "SPORTS"
language: "th"
date: 2024-11-21T09:32:01.146Z
---

# คุณหญิงปัทมา หารือ สรวงศ์ ผลักดัน ไทย เป็นเจ้าภาพ กีฬา ยูธ โอลิมปิก

[![คุณหญิงปัทมา หารือ สรวงศ์ ผลักดัน ไทย เป็นเจ้าภาพ กีฬา ยูธ โอลิมปิก](https://www.khaosod.co.th/wpapp/uploads/2024/11/462539987_558846053421915_5374557130681564937_n.jpg "คุณหญิงปัทมา หารือ สรวงศ์ ผลักดัน ไทย เป็นเจ้าภาพ กีฬา ยูธ โอลิมปิก")](https://www.khaosod.co.th/wpapp/uploads/2024/11/462539987_558846053421915_5374557130681564937_n.jpg)

นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา ให้การต้อนรับและเปิดโอกาสให้คุณหญิงปัทมา ลีสวัสดิ์ตระกูล กรรมการคณะกรรมการโอลิมปิกสากล หรือไอโอซีเมมเบอร์ เข้าเยี่ยมคารวะ เพื่อหารือและรายงานความคืบหน้าด้านการจัดการแข่งขันมหกรรมกีฬาโอลิมปิกในอนาคต โดยมี ดร.สมศักดิ์ ลีสวัสดิ์ตระกูล ประธานคณะกรรมการอำนวยการศูนย์ตรวจสอบสารต้องห้ามในนักกีฬาฯ เข้าร่วมด้วย ที่กระทรวงการท่องเที่ยวและกีฬา

[![](https://www.khaosod.co.th/wpapp/uploads/2024/11/464997798_1612890332916629_5844660921779396368_n-696x464.jpg)](https://www.khaosod.co.th/wpapp/uploads/2024/11/464997798_1612890332916629_5844660921779396368_n.jpg)

คุณหญิงปัทมา ได้รายงานถึงการเตรียมการและแผนการจัดการแข่งขันมหกรรมกีฬาโอลิมปิกทั้งฤดูร้อน ไม่ว่าจะเป็นโอลิมปิก แอลเอ 2028 และ บริสเบน 2032 รวมถึงโอลิมปิก ฤดูหนาว ในอนาคต รวมถึงการผลักดันการเสนอตัวเป็นเจ้าภาพจัดการแข่งขันมหกรรมกีฬาโอลิมปิกเยาวชน ฤดูร้อน ปี 2030 ซึ่งถือเป็นก้าวสำคัญในการแสดงศักยภาพด้านกีฬาของประเทศไทยในเวทีระดับโลก

[![](https://www.khaosod.co.th/wpapp/uploads/2024/11/462550161_450177788115517_8385227405912071927_n-696x464.jpg)](https://www.khaosod.co.th/wpapp/uploads/2024/11/462550161_450177788115517_8385227405912071927_n.jpg)  
รัฐมนตรีว่าการกระทรวงการท่องเที่ยวและกีฬา ได้แสดงความยินดีและชื่นชมความพยายามของไอโอซี และ คุณหญิงปัทมา ในการส่งเสริมบทบาทของประเทศไทยในด้านกีฬา พร้อมย้ำถึงความพร้อมของกระทรวงการท่องเที่ยวและกีฬาในการสนับสนุนการดำเนินการตามแผนงานดังกล่าว เพื่อสร้างชื่อเสียงให้กับประเทศและส่งเสริมการพัฒนาด้านกีฬาของไทยในระดับสากล

[![](https://www.khaosod.co.th/wpapp/uploads/2024/11/462543998_494975233580485_4087203096150657692_n-696x464.jpg)](https://www.khaosod.co.th/wpapp/uploads/2024/11/462543998_494975233580485_4087203096150657692_n.jpg)

การหารือในครั้งนี้สะท้อนถึงความมุ่งมั่นร่วมกันระหว่างภาครัฐและองค์กรด้านกีฬาระดับโลก เพื่อผลักดันประเทศไทยสู่การเป็นผู้นำด้านกีฬา และเสริมสร้างความเชื่อมั่นในการเป็นศูนย์กลางมหกรรมกีฬาระดับนานาชาติในอนาคต