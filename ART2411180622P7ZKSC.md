---
layout: post
code: "ART2411180622P7ZKSC"
origin_url: "https://www.khaosod.co.th/sports/news_9510343"
image: "https://github.com/user-attachments/assets/7dc8f43a-783f-4c6c-bd6a-cb24f6056e7f"
title: "ศิษย์เก่าคณะวิศวะ 8 สถาบันพร้อมบู๊กอล์ฟ 8 เกียร์ปีที่ 7 เปิดฉากวงสะวิง 13 ธ.ค."
description: "ศิษย์เก่าคณะวิศวะ 8 สถาบันใหญ่ เดินหน้าจัดกอล์ฟเชื่อมความรักสามัคคี มิตรภาพ “กอล์ฟ 8 เกียร์” ครั้งที่ 7 ระเบิดความสนุกวันที่ 13 ธ.ค. ที่บางกอก กอล์ฟ คลับ"
category: "SPORTS"
language: "th"
date: 2024-11-18T06:27:38.596Z
---

# ศิษย์เก่าคณะวิศวะ 8 สถาบันพร้อมบู๊กอล์ฟ 8 เกียร์ปีที่ 7 เปิดฉากวงสะวิง 13 ธ.ค.

[![ศิษย์เก่าคณะวิศวะ 8 สถาบันพร้อมบู๊กอล์ฟ 8 เกียร์ปีที่ 7 เปิดฉากวงสะวิง 13 ธ.ค.](https://www.khaosod.co.th/wpapp/uploads/2024/11/8Gear.jpg "ศิษย์เก่าคณะวิศวะ 8 สถาบันพร้อมบู๊กอล์ฟ 8 เกียร์ปีที่ 7 เปิดฉากวงสะวิง 13 ธ.ค.")](https://www.khaosod.co.th/wpapp/uploads/2024/11/8Gear.jpg)

ศิษย์เก่าคณะวิศวะ 8 สถาบันใหญ่ เดินหน้าจัดกอล์ฟเชื่อมความรักสามัคคี มิตรภาพ “กอล์ฟ 8 เกียร์” ครั้งที่ 7 ระเบิดความสนุกวันที่ 13 ธ.ค. ที่สนามบางกอก กอล์ฟ คลับ

นายเทิดศักดิ์ พ่วงจินดา นายกสมาคมศิษย์เก่าคณะวิศวกรรมศาสตร์ มหาวิทยาลัยสงขลานครินทร์ ในฐานะประธานจัดการแข่งขัน เป็นประธานแถลงข่าวการแข่งขัน “กอล์ฟ 8 เกียร์” ครั้งที่ 7 ที่สนามบางกอก กอล์ฟ คลับ เมื่อ 18 พ.ย. โดยมีตัวแทนของ 8 สถาบันเข้าร่วม

นายเทิดศักดิ์กล่าวว่า ครั้งนี้มีวัตถุประสงค์เพื่อสร้างความสัมพันธ์และสุขภาพอันดี เชื่อมความรักสามัคคี มิตรภาพ และความร่วมมือเพื่อพัฒนาประเทศและช่วยเหลือสังคมไทย กีฬากอล์ฟนำพาเหล่าวิศวกรจากต่างสถาบันได้มารู้จักเข้าใจกัน พบปะพูดคุยกัน ทั้งการแลกเปลี่ยนด้านวิชาการ การบริหาร ความคิดเห็นทางธุรกิจ และเป็นโอกาสในการต่อยอดนวัตกรรม งานวิจัย และประสบการณ์ทางด้านวิศวกรรม ปีนี้มาถึงครั้งที่ 7 แล้ว ที่ผ่านมาได้รับความร่วมมือที่ดีจากทุกสถาบัน เชื่อมั่นว่าครั้งนี้จะประสบความสำเร็จ และสร้างความสุขให้กับทุกคนได้เหมือนที่ผ่านมา

![](https://www.khaosod.co.th/wpapp/uploads/2024/11/S__58859531-696x465.jpg)

สำหรับ 8 สถาบันที่ร่วมได้แก่ มหาวิทยาลัยสงขลานครินทร์, จุฬาลงกรณ์มหาวิทยาลัย, มหาวิทยาลัยขอนแก่น, มหาวิทยาลัยเชียงใหม่, มหาวิทยาลัยเกษตรศาสตร์, สถาบันเทคโนโลยีพระจอมเกล้าเจ้าคุณทหารลาดกระบัง, มหาวิทยาลัยเกษตรศาสตร์, มหาวิทยาลัยเทคโนโลยีพระจอมเกล้าธนบุรี, มหาวิทยาลัยเทคโนโลยีพระจอมเกล้าพระนครเหนือ

การแข่งขันในปีนี้จะขึ้นในวันที่ 13 ธ.ค. ที่สนามบางกอก กอล์ฟ คลับ จ.ปทุมธานี เริ่มแข่งขันเวลา 11.00 น. สำหรับทำเนียบแชมป์ 6 ครั้งที่ผ่านมา ลาดกระบังครองแชมป์ 2 ครั้ง ม.เกษตรศาตร์ 2 ครั้ง และเป็นแชมป์เก่าครั้งที่แล้ว ส่วนจุฬาฯ และม.เชียงใหม่ ได้แชมป์สถาบันละ 1 ครั้ง