---
layout: post
code: "ART2411250452W2ZF4K"
origin_url: "https://www.khaosod.co.th/special-stories/news_9519908"
image: "https://github.com/user-attachments/assets/cd29d73d-8347-4803-b9dc-7c8fc013770b"
title: "ห้างดังย่านลาดพร้าว แจงแล้ว ไม่ใช่ ส้วมแตก เศษสีเหลืองไม่ใช่อุจจาระ"
description: "ห้างดังย่านลาดพร้าว แจงแล้ว ไม่ใช่ ส้วมแตก เศษสีเหลืองกระจายทั่วไม่ใช่อุจจาระ ตอบชัดมันคืออะไร เผยสาเหตุท่อแตก เตรียมตรวจสอบย้อนหลังด้วย"
category: "SPECIAL_STORIES"
language: "th"
date: 2024-11-25T04:56:23.030Z
---

# ห้างดังย่านลาดพร้าว แจงแล้ว ไม่ใช่ ส้วมแตก เศษสีเหลืองไม่ใช่อุจจาระ

[![ห้างดังย่านลาดพร้าว แจงแล้ว ไม่ใช่ ส้วมแตก เศษสีเหลืองไม่ใช่อุจจาระ](https://www.khaosod.co.th/wpapp/uploads/2024/11/The-toilet-is-broken.jpg "ห้างดังย่านลาดพร้าว แจงแล้ว ไม่ใช่ ส้วมแตก เศษสีเหลืองไม่ใช่อุจจาระ")](https://www.khaosod.co.th/wpapp/uploads/2024/11/The-toilet-is-broken.jpg)

**ห้างดังย่านลาดพร้าว แจงแล้ว ไม่ใช่ ส้วมแตก เศษสีเหลืองกระจายทั่วไม่ใช่อุจจาระ ตอบชัดมันคืออะไร เผยสาเหตุท่อแตก เตรียมตรวจสอบย้อนหลังด้วย**

จากกรณีแฟนเพจเฟซบุ๊ก “บิ๊กเกรียน” ได้เผยแพร่คลิปวิดีโอที่มีลักษณะคล้ายส้วมภายในห้างสรรพสินค้าชื่อดังย่านลาดพร้าวเกิดแตก ทำให้อุจจาระไหลกระจายเต็มพื้น ทำให้ร้านค้าได้รับความเสียหาย ตามที่เสนอข่าวไปแล้วนั้น

ล่าสุดเมื่อเวลา 11.00 น. วันที่ 25 พ.ย.2567 ผู้สื่อข่าวได้เดินทางมายังห้างสรรพสินค้าดังกล่าว และได้ลงพื้นที่มายังจุดเกิดเหตุ บริเวณชั้น 3 โซนแฟชั่น ติดกับประตูทางเข้าลานจอดรถ

โดย ณ เวลานี้ห้างกำลังเปิด จึงได้เจอกับกลุ่มเจ้าหน้าที่ของหน่วยงานที่มีส่วนเกี่ยวข้อง กำลังเข้ามาควบคุมดูแลพื้นที่ที่เกิดเหตุพร้อมมีการประสานงานกันอยู่ ในขณะที่พ่อค้าแม่ค้ากำลังทยอยเปิดร้านตามปกติ

ห้างดังย่านลาดพร้าว แจงแล้ว ไม่ใช่ ส้วมแตก เศษสีเหลืองกระจายทั่วไม่ใช่อุจจาระ ตอบชัดมันคืออะไร เผยสาเหตุท่อแตก เตรียมตรวจสอบย้อนหลังด้วย

ผู้สื่อข่าวสอบถามกับเจ้าหน้าที่ ด้านเจ้าหน้าที่ได้ให้ข้อมูลว่า จากข่าวที่สื่อลงไปกันว่าห้างมีการส้วมแตกนั้น ไม่เป็นความจริงแต่อย่างใด พร้อมอธิบายว่า ท่อที่แตกคือท่อน้ำทิ้ง จากชั้น 4 ซึ่งเป็นโซนร้านอาหารและครัว

เศษก้อนสีเหลืองที่คนเข้าใจผิดว่าเป็นอุจจาระนั้นก็คือก้อนไขมันจากร้านอาหาร ซึ่งเป็นของเสียทำให้มีกลิ่นไม่พึงประสงค์เช่นเดียวกับอุจจาระ แต่ยืนยันว่าท่อที่แตกไม่ใช่ท่อส้วมอุจจาระอย่างที่เป็นข่าว

ทั้งนี้ เจ้าหน้าที่กำลังเร่งตรวจสอบสาเหตุที่ทำให้ท่อแตก เบื้องต้นมีการสันนิษฐานว่าท่ออาจจะมีการอุดตันเยอะเกินไป จึงทำให้น้ำแตกออกมา โดยปกติแล้วทางห้างจะมีโครงการให้ร้านอาหารแต่ละร้านเข้าร่วมในการตรวจเช็กสภาพท่อ แยงท่อ

พร้อมทั้งให้ผู้รับเหมาเข้ามาดูแลงานระบบ แต่ทั้งนี้บางร้านก็อาจจะไม่ได้เข้าร่วมโครงการดังกล่าว ซึ่งตอนนี้ทางห้างกำลังเร่งตรวจสอบย้อนหลังอยู่

จึงขอวิงวอนให้ทุกสื่อช่วบแก้ข่าวที่ลงไปว่าห้างท่อส้วมแตก เนื่องจากตอนนี้ทางห้างได้รับผลกระทบอย่างมากจากการลงข่าวที่ไม่เป็นความจริง พร้อมเตรียมดำเนินคดีกับสื่อที่ลงข้อมูลเท็จไป ทั้งนี้กำลังติดต่อประสานงานว่าสามารถให้สื่อถ่ายรูปได้หรือไม่