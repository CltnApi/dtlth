---
layout: post
code: "ART24112510478NLLY3"
origin_url: "https://www.khaosod.co.th/sports/news_9520750"
image: "https://github.com/user-attachments/assets/0207742f-1aa2-4b7b-b505-58d42e0ffa26"
title: "กุลธิดา+ภูษิต คว้าแชมป์ท้าแกร่ง UA Combine 2024 powered by Supersports"
description: "บรรดานักกีฬาคนดังและเหล่าดารา ร่วมทดสอบความแข่งแกร่งในศึก UA Combine 2024 powered by Supersports ชิงเงินรางวัลรวม 5 แสนบาท"
category: "SPORTS"
language: "th"
date: 2024-11-25T10:51:38.463Z
---

# กุลธิดา+ภูษิต คว้าแชมป์ท้าแกร่ง UA Combine 2024 powered by Supersports

[![กุลธิดา+ภูษิต คว้าแชมป์ท้าแกร่ง UA Combine 2024 powered by Supersports](https://www.khaosod.co.th/wpapp/uploads/2024/11/S__12632352_0.jpg "กุลธิดา+ภูษิต คว้าแชมป์ท้าแกร่ง UA Combine 2024 powered by Supersports")](https://www.khaosod.co.th/wpapp/uploads/2024/11/S__12632352_0.jpg)

บรรดานักกีฬาคนดังและเหล่าดารา ร่วมทดสอบความแข่งแกร่งในศึก UA Combine 2024 powered by Supersports ชิงเงินรางวัลรวม 5 แสนบาท “กุลธิดา” ควง “ภูษิต” คว้าแชมป์ รับเงินรางวัลไปคละ 125,000 บาท  
[![](https://www.khaosod.co.th/wpapp/uploads/2024/11/S__12632390_0-696x464.jpg)](https://www.khaosod.co.th/wpapp/uploads/2024/11/S__12632390_0.jpg) การแข่งขัน UA Combine 2024 powered by Supersports ประลองความแข็งแกร่งของร่างกาย รายการยิ่งใหญ่ที่สุดในเอเชียตะวันออกเฉียงใต้ จัดต่อเนื่องเป็นปีที่ 3 ครั้งนี้ชิงเงินรางวัลรวม 5 แสนบาท ได้รับการตอบรับจากนักกีฬาคนดังทั้งระดับอาชีพและสมัครเล่นรวมถึงเหล่าเซเลปฯรวมและประชาชนทั่วไปรวมแล้วเกือบ 1,000 คน ภายใต้เกมส์การแข่งขันที่สนุกสนาน ท้าทายความสามารถถึง 8 บททดสอบ ในรูปแบบที่ได้มาตรฐานจากสหรัฐอเมริกา มีเงินรางวัลให้กับทีมแชมป์ ประเภททีมรับเงินรางวัล 50,000 บาท ขณะที่ แชมป์ประเภทบุคคลทั้งชายและหญิง รับเงินรางวัลคนละ 125,000 บาท รายการนี้จัดขึ้นภายใต้การสนับสนุนจาก Under Armour (อันเดอร์ อาร์เมอร์) ผนึกกำลัง Supersports บริษัท โฮลดิ้ง จัดขึ้น ณ MCC HALL เซ็นทรัลลาดพร้าว เมื่อเสาร์ที่ผ่านมา

[![](https://www.khaosod.co.th/wpapp/uploads/2024/11/S__12632330_0-696x464.jpg)](https://www.khaosod.co.th/wpapp/uploads/2024/11/S__12632330_0.jpg)

การแข่งขันรายการ UA Combine 2024 powered by Supersports จัดขึ้นเพื่อสร้างแรงบัลดาลใจให้กับทุกคนหันมาเล่นกีฬากันมากขึ้นเพื่อสุขภาพที่ดี ผ่านกิจกรรมในบททดสอบต่างๆ ที่ได้จัดความยากง่ายถึง 8 ด่านทดสอบรูปแบบที่ได้มาตรฐานจากสหรัฐอเมริกา ได้แก่ Agility (ความว่องไว), Stamina (ความแข็งแกร่ง), Vertical (แนวดิ่ง), Power (พละกำลัง), Endurance (ความทนทาน), Strength (ความแข็งแรง), Speed (ความเร็ว) และ Cognition (การรับรู้) โดยจัดการแข่งทั้งหมด 32 Batches แบบ Non Stop ซึ่งในแต่ละรอบแข่งใช้เวลาประมาณ 1 ชั่วโมง ให้ผู้เข้าร่วมการแข่งขันทุกคนได้ท้าทายขีดจำกัดของร่างกายและจิตใจ ผู้ที่มีความคะแนนรวมในทุกฐานมากที่สุด จะเป็นผู้ชนะ

[![](https://www.khaosod.co.th/wpapp/uploads/2024/11/S__12632449_0-696x464.jpg)](https://www.khaosod.co.th/wpapp/uploads/2024/11/S__12632449_0.jpg)

โดยครั้งนี้ได้รับความสนใจจากบรรดานักกีฬาคนดัง ทั้งระดับอาชีพและสมัครเล่นรวมถึงประชาชนทั่วไปเข้าเกือบ 1,000 คน อาทิ “ซุปเปอร์บอน” ศุภชัย หมื่นสังข์ นักมวยชื่อดัง อดีตแชมป์โลก 2x คิกบ็อกซิ่ง เฟเธอร์เวต, “แม็ค” ณัฐพงศ์ วีระวงศ์รัตนศิริ นักกรีฑาทีมชาติไทย, “หนึ่ง” วรกร วงศกรเมือง นักเพาะกาย, “แคท” พิมพโชษิตา ทรัพย์เย็น นักกีฬาบาสเก็ตบอลทีมชาติไทย ฯลฯ นอกจากนี้ยังมีเวเลปคนดังจากวงการบันเทิง อาทิ “วาววา” ณิชชา โชคประจักษ์ชัด, แมทธิว ดีน, “พลอย” ภัทรากร ตั้งศุภกุล รวมกิจกรรมแข่งขันครั้งนี้ด้วยเช่นกัน

[![](https://www.khaosod.co.th/wpapp/uploads/2024/11/S__12632352_0-696x464.jpg)](https://www.khaosod.co.th/wpapp/uploads/2024/11/S__12632352_0.jpg)

ผลการแข่งขัน ประเภทเดี่ยว ฝ่ายหญิง แชมป์ ได้แก่ กุลธิดา ทับทิมหิน รับเงินรางวัลมูลค่า 125,000 บาท, อันดับ 2 พรธิดา จุโลภาส รับเงินรางวัล 62,500 บาท, อันดับ 3 สเตฟานี ออริง รับเงินรางวัล 25,000 บาท ส่วนประเภทเดี่ยว ฝ่ายชาย แชมป์ ได้แก่ ภูษิต ทรงเจริญ รับเงินรางวัล 125,000 บาท, อันดับ 2 ดาเนียล การ์ดิเนอร์ รับเงินรางวัล 62,500 บาท, อันดับ 3 ปีเตอร์ ฟอร์เน็ค รับเงินรางวัล 25,000 บาท

[![](https://www.khaosod.co.th/wpapp/uploads/2024/11/S__12632313_0-696x464.jpg)](https://www.khaosod.co.th/wpapp/uploads/2024/11/S__12632313_0.jpg)

นายเทพฤทธิ์ ไรวินท์ ผู้จัดการอาวุโสฝ่ายการตลาด บริษัท ยูเอ สปอร์ต ประเทศไทย กล่าวว่า รู้สึกยินดีเป็นอย่างมากที่การจัดงาน UA Combine 2024 powered by Supersports ได้กระแสตอบรับที่ดีและมีผู้สนใจเข้าร่วมงานอย่างล้นหลาม ทั้งจากคนที่เคยเข้าร่วมงานและคนใหม่ๆ ที่สนใจมาประชันความแข่งแกร่งไปด้วยกัน โดยงานนี้จัดขึ้นเพื่อมุ่งเน้นให้ผู้เข้าแข่งขันทุกคน ไม่ว่าจะเป็นนักกีฬามืออาชีพ หรือนักกีฬามือสมัครเล่น ได้มีโอกาสพัฒนาศักยภาพและก้าวข้ามผ่านขีดจำกัดทั้งร่างกายและจิตใจของตัวเอง อีกทั้งยังสามารถวัดระดับสมรรถนะของร่างกายในแต่ละปีสำหรับผู้ที่เคยเข้าร่วมงานว่ามีการเปลี่ยนแปลงหรือไม่ นอกจากนี้ยังสามารถเทียบระดับของตัวเองกับคนอื่น ๆ รวมถึงระดับของนักกีฬาทีมชาติว่าลำดับของตัวเองเป็นอย่างไร ซึ่งงานนี้ถือเป็นงานใหญ่แห่งปีของวงการกีฬาในประเทศไทยที่จัดต่อเนื่องมาตลอด 3 ปี และเรายืนยันที่จะจัดขึ้นอีกในปีต่อไป เพื่อสนับสนุนและพัฒนาวงการกีฬาในประเทศให้เติบโตยิ่งขึ้น

[![](https://www.khaosod.co.th/wpapp/uploads/2024/11/S__12632338_0-696x464.jpg)](https://www.khaosod.co.th/wpapp/uploads/2024/11/S__12632338_0.jpg)

นายอเล็กซองต์ อัมเบล กรรมการผู้จัดการใหญ่ บริษัท ซี อาร์ ซี สปอร์ต จำกัด ในเครือเซ็นทรัล รีเทล กล่าวว่า ในช่วงที่ผ่านมาซูเปอร์สปอร์ตเดินหน้าสร้างมาตรฐานและบริการรุกตลาดเจาะกลุ่มลูกค้าให้เข้าถึงกลุ่มกีฬาทุกประเภท โดยมุ่งเน้นสร้างคอมมิวนี้ตี้ของกลุ่ม Performance ของวงการกีฬาให้เพิ่มขึ้น เพื่อตอกย้ำความเป็นผู้นำตลาดอุปกรณ์กีฬาที่ใหญ่ที่สุดในไทย ทั้งปรับปรุงสโตร์ให้ทันสมัย ให้มีสินค้าครอบคลุม รองรับความต้องการของลูกค้าทุกประเภท จึงเข้ามาเป็นพาร์ทเนอร์หลักกับ Under Armour ในโปรเจกต์ Combine ด้วยพันธกิจเดียวกัน เพื่อผลักดันและสร้างความเติบโตในประเภทกีฬาเทรนนิ่งพร้อมทั้งเพิ่มศักยภาพของคนไทยส่งเสริมสังคมสุขภาพดี ให้สอดคล้องกับแบรนด์ ไดเรกชั่น Move You, Move Sports ของซูเปอร์สปอร์ต

[![](https://www.khaosod.co.th/wpapp/uploads/2024/11/S__12632287_0-696x464.jpg)](https://www.khaosod.co.th/wpapp/uploads/2024/11/S__12632287_0.jpg)

ภายในงานยังมี Interactive Zone สำหรับถ่ายรูปและเล่นเกมออกกำลังกายผ่านการจำลองฐานต่างๆ ของการแข่งขัน อาทิ Vertical Jump และ Cognition พร้อมมีของรางวัลให้ร่วมสนุกตลอดงาน โดยผู้ที่เข้าร่วม Interactive Zone ต้องมี UA Rewards โปรแกรมสะสมคะแนนที่ Under Armour สร้างขึ้นเพื่อช่วยสร้างแรงบันดาลใจและกระตุ้นให้นักกีฬาพัฒนาตัวเอง สมาชิกสามารถเข้าร่วมได้ฟรีเพื่อรับคะแนนสำหรับการเตรียมพร้อม จากนั้นคะแนนจะแลกเป็นของรางวัลได้ สำหรับผู้ที่สนใจร่วมกิจกรรมของแบรนด์ในครั้งถัดไป สามารถติดตามรายละเอียดเพิ่มเติมเกี่ยวกับการรับสมัคร เงื่อนไข และกติกาการแข่งขันได้ที่เว็บไซต์ www.uacombineasia.com และ Line Official : @uacombineth , Facebook : UnderArmourThailand รวมทั้ง Instagram : underarmourth