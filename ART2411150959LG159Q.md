---
layout: post
code: "ART2411150959LG159Q"
origin_url: "https://www.khaosod.co.th/sports/news_9507225"
image: "https://github.com/user-attachments/assets/f58f2bf6-bd14-44aa-943d-7d0bdcd27006"
title: "เปิดสาเหตุ ไมก์ ไทสัน ฟิวส์ขาดตบหน้า เจก พอล ก่อนไฟต์พิเศษ"
description: "เปิดสาเหตุที่ ไมก์ ไทสัน นักชกอดีตแชมป์โลกรุ่นเฮฟวีเวตฟิวส์ขาดตบหน้า เจก พอล กำปั้นยูทูบเบอร์ระหว่างช่วงชั่งน้ำหนักก่อนที่ทั้งคู่จะขึ้นชกในไฟต์พิเศษเนื่องจากโดนอีกฝ่ายเหยียบเท้า"
category: "SPORTS"
language: "th"
date: 2024-11-15T14:02:23.580Z
---

# เปิดสาเหตุ ไมก์ ไทสัน ฟิวส์ขาดตบหน้า เจก พอล ก่อนไฟต์พิเศษ

[![เปิดสาเหตุ ไมก์ ไทสัน ฟิวส์ขาดตบหน้า เจก พอล ก่อนไฟต์พิเศษ](https://www.khaosod.co.th/wpapp/uploads/2024/11/tyson-jake-7723666.jpg "เปิดสาเหตุ ไมก์ ไทสัน ฟิวส์ขาดตบหน้า เจก พอล ก่อนไฟต์พิเศษ")](https://www.khaosod.co.th/wpapp/uploads/2024/11/tyson-jake-7723666.jpg)

**เปิดสาเหตุที่ ไมก์ ไทสัน นักชกอดีตแชมป์โลกรุ่นเฮฟวีเวตฟิวส์ขาดตบหน้า เจก พอล กำปั้นยูทูบเบอร์ระหว่างช่วงชั่งน้ำหนักก่อนที่ทั้งคู่จะขึ้นชกในไฟต์พิเศษเนื่องจากโดนอีกฝ่ายเหยียบเท้า**

โดย ไมก์ ไทสัน นักชกอดีตแชมป์โลกรุ่นเฮฟวีเวตวัย 58 ปีมีโปรแกรมขึ้นชกไฟต์พิเศษกับ เจก พอล กำปั้นยูทูบเบอร์วัย 27 ปีที่สังเวียน เอทีแอนด์ทีสเตเดียม เมืองอาร์ลิงตัน รัฐเท็กซัส สหรัฐอเมริกา วันเสาร์ที่ 16 พฤศจิกายน เวลา 08.00 น. ตามเวลาประเทศไทย

Nov 14, 2024; Irving, TX, USA; Mike Tyson slaps Jake Paul after weighing in at the Toyota Music Factory. Mandatory Credit: Kevin Jairaj-Imagn Images



ทว่าล่าสุดเมื่อวันที่ 15 พ.ย. ระหว่างการชั่งน้ำหนัก และเฟซออฟของทั้งคู่ซึ่งเกิดเหตุการณ์ที่ เจก พอล พยายามกวนประสาท ไมก์ ไทสัน ด้วยการคลานเข้ามาหาก่อนจะเผชิญหน้ากันส่งผลให้ “มฤตยูดำ” ตบะแตกตบไปที่ใบหน้าของนักชกรุ่นน้องรายนี้ไปหนึ่งทีก่อนที่จะมีการแยกทั้งคู่ออกจากกัน

หลังเหตุดังกล่าว ทอม แพตตี อดีตคู่ซ้อมของ ไมก์ ไทสัน เผยถึงสาเหตุที่นักมวยวัย 58 ปีตบหน้าคู่ชกดังกล่าวเนื่องมาจากถูกเหยียบเท้าในจังหวะที่ฝ่ายหลังลุกจากการคลานขึ้นมา “เจก เหยียบเท้า ไมก์ นั่นทำให้เกิดปฏิกิริยาตอบโต้”

ส่วน เจก พอล ระบุถึงความรู้สึกหลังโดนตบหน้าว่า “เขากำลังโกรธ เขาเป็นเอลฟ์ตัวน้อยที่โกรธจัด ตอนนี้มันเป็นเรื่องส่วนตัวแล้ว และเขาต้องตาย”