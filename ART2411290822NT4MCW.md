---
layout: post
code: "ART2411290822NT4MCW"
origin_url: "https://www.khaosod.co.th/entertainment/news_9527394"
image: "https://github.com/user-attachments/assets/7ec20a1c-8f28-464a-be88-e7f11541cf98"
title: "BUS อัพเดตคอนเสิร์ตครบรอบ 1 ปี เผยความรู้สึกหลังเป็นทีป็อปวงเดียวขึ้น “AAA 2024”"
description: "วง BUS อัพเดตความพร้อม คอนเสิร์ตครบรอบ 1 ปี พร้อมเผยความรู้สึกหลังเป็นทีป็อปวงเดียวขึ้น งานประกาศรางวัลระดับโลก “AAA 2024”"
category: "ENTERTAINMENT"
language: "th"
date: 2024-11-29T08:46:30.590Z
---

# BUS อัพเดตคอนเสิร์ตครบรอบ 1 ปี เผยความรู้สึกหลังเป็นทีป็อปวงเดียวขึ้น “AAA 2024”

[![BUS อัพเดตคอนเสิร์ตครบรอบ 1 ปี เผยความรู้สึกหลังเป็นทีป็อปวงเดียวขึ้น “AAA 2024”](https://www.khaosod.co.th/wpapp/uploads/2024/11/BUS1-2.jpg "BUS อัพเดตคอนเสิร์ตครบรอบ 1 ปี เผยความรู้สึกหลังเป็นทีป็อปวงเดียวขึ้น “AAA 2024”")](https://www.khaosod.co.th/wpapp/uploads/2024/11/BUS1-2.jpg)

_**วง BUS อัพเดตความพร้อม คอนเสิร์ตครบรอบ 1 ปี พร้อมเผยความรู้สึกหลังเป็นทีป็อปวงเดียวขึ้น งานประกาศรางวัลระดับโลก “AAA 2024”**_

เรียกได้ว่าอีกไม่กี่วันก็จะถึงคอนเสิร์ตครบรอบ 1 ปี “Happy BUSDAY” ของวง **BUS (Because of you I shine)** นอกจากนี้วงบัสยังมีไลน์อัพขึ้นโชว์สุดพิเศษที่งานพิธีมอบรางวัลระดับโลกอย่าง Asia Artist Awards (AAA 2024) อีกด้วย

[![](https://www.khaosod.co.th/wpapp/uploads/2024/11/BUS7.jpg)](https://www.khaosod.co.th/wpapp/uploads/2024/11/BUS7.jpg)

ล่าสุดวันที่ 27 พ.ย. 12 หนุ่มวง **BUS because of you i shine** อาทิ **อลัน พศวีร์, มาร์ค กฤษณ์, ขุนพล ปองพล, ฮาร์ท ชุติวัฒน์, จินวุค คิม, ไทย ชญานนท์, เน็กซ์ ณัฐกิตติ์, ภู ธัชชัย, คอปเปอร์ เดชาวัต, เอเอ อชิรกรณ์, จั๋ง ธีร์ และ ภีม วสุพล** ได้มาร่วมงาน ‘GQ Men of the Year 2024’ ณ Blue by Alain Ducasse (ICONSIAM ชั้น 1 ในโซน ICONLUXE) โดยบัสได้รับรางวัล **“BREAKOUT BAND OF THE YEAR”**

โดยงานนี้บัสได้อัพเดตความพร้อมของงานคอนเสิร์ตครบรอบหนึ่งปีว่าตอนนี้ 85 เปอร์เซ็นต์แล้ว ดีใจที่แฟนๆ ให้เสียงตอบรับดีมากบัตรขายหมดภายใน 5 ชั่วโมง และถ้าหากใครซื้อไม่ทันก็ยังมีบัตรแบบ live streaming จำหน่ายอยู่ นอกจากนี้บัสยังได้เผยความรู้สึกหลังมีไลน์อัพเข้าร่วมงานประกาศรางวัลระดับโลกอย่าง “AAA 2024” ซึ่งถือว่าเป็นทีป็อปวงเดียว

[![](https://www.khaosod.co.th/wpapp/uploads/2024/11/BUS3-2.jpg)](https://www.khaosod.co.th/wpapp/uploads/2024/11/BUS3-2.jpg)

ADVERTISEMENT

**เป็นยังไงบ้างกับการได้รางวัล BREAKOUT BAND OF THE YEAR?**

ขุนพล : เป็นเกียรติมากที่ได้รางวัลนี้ เป็นหนึ่งปีที่เราผ่านอะไรมาเยอะ ได้สร้างผลงาน ขอบคุณมากๆ สำหรับรางวัลนี้ รางวัลนี้จะไม่ได้เลยถ้าไม่ได้บีอัส (ชื่อแฟนคลับ) แล้วก็ทุกคนที่คอยสนับสนุน

**หนึ่งปีที่ผ่านมาเราเป็นส่วนหนึ่งที่ทำให้ทีป็อปเกิดเป็นกระแสในบ้านเรา?**

ขุนพล : เอาจริงๆ ตื่นเต้นนะครับ เราก็เติบโตมากับทีป็อปด้วยจากเด็กๆ พอมันเป็นรุ่นเราก็รู้สึกว่ามันก็เป็นเหมือนความสำเร็จในผลงานศิลปินของพวกเราที่ได้จุดประกายให้กับคนรุ่นใหม่ๆ หรือบางคนที่สนใจในเรื่องนี้อยู่แล้ว หันมาสนใจทีป็อปด้วย ก็รู้สึกดีมากๆ

**รางวัลที่ได้ทำให้เรามีกำลังใจมากน้อยขนาดไหน?**

ขุนพล : มันก็เป็นเหมือนหนึ่งจุดที่เรามาถึงตรงนี้แล้วนะ ขั้นถัดไปของพวกเราคืออะไร ก็ปีหน้าเราก็พยายามหา next step ของพวกเรา และพยายามผลิตผลงานที่แบบว่าให้ทุกคนที่ติดตาม บอกเลยว่าปีหน้าเรามีอะไรให้ติดตามแน่นอน

[![](https://www.khaosod.co.th/wpapp/uploads/2024/11/BUS6-3.jpg)](https://www.khaosod.co.th/wpapp/uploads/2024/11/BUS6-3.jpg)

**งานครบรอบ 1 ปี “Happy BUSDAY” ที่กำลังจะถึง?**

เน็กซ์ : คอนเสิร์ตครบรอบ 1 ปี พวกเราก็กำลังโฟกัสสิ่งนี้อย่างเต็มที่มากๆ แน่นอนว่ามันมีอะไรที่เรียกว่าเป็นสิ่งพิเศษของคอนนี้อยู่แล้ว แต่ว่าก็ตั้งใจสิ่งพิเศษนั้นมากๆ แต่สิ่งพิเศษนั้นก็อยากให้ทุกคนได้เก็บไปเซอร์ไพรส์ ณ วันนั้น

**บัตรขายหมดเร็วมาก?**

คอปเปอร์ : 5 ชั่วโมง

เน็กซ์ : ก็ดีใจมากๆ เราไม่คิดว่าเราเดมาแค่ 1 ปี จะมีคนมาแบบบัตรขายหมดเร็วขนาดนี้ ไม่ใช่แค่งาน “Happy BUSDAY” ตั้งแต่แฟนคอน งานต่างๆ ที่ผ่านมา ทุกคนให้การซัพพอร์ตที่ดีมาก ขอบคุณมากๆ ครับ

**ความพร้อมไปถึงขนาดไหนแล้ว?**

คอปเปอร์ : เต็ม 100 ผมให้ประมาณ 85 ครับ คือที่หักไป 15 เพราะว่าตอนนี้เรายังเหลือเวลาอีกประมาณอาทิตย์กว่าๆ ซึ่งผมรู้สึกว่าผมยังไม่อยากให้เต็มร้อยเพราะว่าเต็มร้อยมันจะเต็มแล้วไง มันก็เหมือนน้ำที่เต็มแก้ว ผมก็เลยให้เหลือ 15 ไว้ เพื่อให้ผมเติมให้เต็มให้ได้

[![](https://www.khaosod.co.th/wpapp/uploads/2024/11/BUS5-3.jpg)](https://www.khaosod.co.th/wpapp/uploads/2024/11/BUS5-3.jpg)

**มีอะไรเซอร์ไพรส์ไหม?**

ภีม : มันครบรอบปีนึงอ่ะเนาะ เราไม่เคยทำสิ่งนี้แล้วกัน แล้วผมว่าพวกเราก็มีอะไรใหม่ๆ ตลอดที่ไปโชว์ ผมก็คิดว่าน่าจะมี พวกเราก็กำลังตั้งใจซ้อม เต็มที่กับโชว์นี้มากๆ

จั๋ง : แล้วพวกเรามีส่วนร่วมเยอะเลยแหละ

**โชว์นี้ก็คือมีทั้งสนุก เต้น ร้อง มีซีนซึ้งไหม?**

เน็กซ์ : มันก็ต้องมีบ้างเรื่องความซึ้ง

จั๋ง : เป็นบรรยากาศที่อบอุ่นเหมือนอยู่กับครอบครัว เตรียมทิชชู่มาหน่อยก็ดี หมายถึงพวกเราเตรียมทิชชู่ (ยิ้ม)

**บรรยากาศคอนเสิร์ตจะอบอุ่นขนาดไหน?**

เน็กซ์ : เอาจริงเราพยายามทำคอนเสิร์ตของเราให้มันมีหลากหลายรสชาติมีทั้งซึ้ง สนุก มีอะไรต่างๆ ให้มีรสชาติที่หลากหลาย

**โปรดักชั่นจะเป็นยังไง?**

เน็กซ์ : ทุกคนน่าจะรู้อยู่แล้วว่าเรามีกรารร่วมงานกับ PAÑPURI ภายในงานก็จะมีความหอม (ประเดิมฮอลล์ใหม่ให้เขาด้วย?)

จินวุค : เป็นเกียรติอย่างมากครับที่ได้ขึ้นเป็นวงแรก

[![](https://www.khaosod.co.th/wpapp/uploads/2024/11/BUS4-2.jpg)](https://www.khaosod.co.th/wpapp/uploads/2024/11/BUS4-2.jpg)

**เดี๋ยวจะได้ขึ้นงาน “AAA2024” เป็นทีป็อปวงเดียว?**

อลัน : **รู้สึกว่าเหมือน ตั้งแต่เป็นเด็กฝึกเราได้ติดตามศิลปินไอดอลมาตั้งนานแล้วใช่ไหมครับ AAA ก็เป็นอีกหนึ่งงานประกาศรางวัลที่เราดู พอได้รู้ ความรู้สึกมันก็อึ้งๆ อยู่นิดนึง แบบจริงหรอเราได้ขึ้นงานนี้ ก็ขอบคุณบีอัสทุกๆ คน เพราะถ้าไม่มีบีอัสก็ไม่มีทางที่เราจะมาถึงทุกวันนี้ได้**

มาร์ค : ตอนนั้นก็ว้าวไปหมด แล้วก็ตื่นเต้นมากๆ ที่จะได้เข้าร่วมงานนี้ แถมยังเป็นทีป็อปวงเดียวอีก ทุกๆ คนก็ดีใจมากๆ หลายๆ ศิลปินที่ไปพวกเราก็ได้ติดตาม การที่เราได้ขึ้นไปอยู่บนเวทีเดียวกับเขาก็รู้สึกเป็นเกียรติ

**ฝากผลงาน?**

เน็กซ์ : ฝาก “Happy BUSDAY” วันที่ 6 ธันวาคมนี้ เป็นโปรเจ็กต์ที่พวกเราตั้งใจกันมากๆ ตอนนี้นะครับยังซื้อบัตรได้เรื่อยๆ จนถึงวันงาน เป็นบัตร live streaming ฝากทุกคนไปติดตามด้วย เร็วๆ นี้มีผลงานใหม่ออกมาให้ทุกคนได้ติดตามแน่นอน ฝากติดตามผลงานของพวกเราด้วยนะครับ

ขอบคุณรูปภาพจาก X : BUS because of you i shine