---
layout: post
code: "ART2411240417BKSD1S"
origin_url: "https://www.khaosod.co.th/breaking-news/news_9518896"
image: "https://github.com/user-attachments/assets/fe04f204-4979-4ac4-b4ea-140ed34149cc"
title: "กรมอุตุฯ อัปเดต พยากรณ์ฝนสะสม 10 วันล่วงหน้า เตือนหนาว-ฝนตก"
description: "กรมอุตุฯ อัปเดต พยากรณ์ฝนสะสม 10 วันล่วงหน้า 24-3 ธ.ค.นี้ เผย ช่วงไหนลมหนาวพัดแรง วางแผนเที่ยวสัมผัสอากาศหนาว เตือน มรสุม ฝนถล่มจังหวัดไหนบ้าง"
category: "HOT_NEWS"
language: "th"
date: 2024-11-24T04:39:52.534Z
---

# กรมอุตุฯ อัปเดต พยากรณ์ฝนสะสม 10 วันล่วงหน้า เตือนหนาว-ฝนตก

[![กรมอุตุฯ อัปเดต พยากรณ์ฝนสะสม 10 วันล่วงหน้า เตือนหนาว-ฝนตก](https://www.khaosod.co.th/wpapp/uploads/2024/11/Meteorological-Department-17.jpg "กรมอุตุฯ อัปเดต พยากรณ์ฝนสะสม 10 วันล่วงหน้า เตือนหนาว-ฝนตก")](https://www.khaosod.co.th/wpapp/uploads/2024/11/Meteorological-Department-17.jpg)

**กรมอุตุฯ อัปเดต พยากรณ์ฝนสะสม 10 วันล่วงหน้า 24-3 ธ.ค.นี้ เผย ช่วงไหนลมหนาวพัดแรง วางแผนเที่ยวสัมผัสอากาศหนาว เตือน มรสุม ฝนถล่มจังหวัดไหนบ้าง**

วันที่ 24 พ.ย.2567 [กรมอุตุนิยมวิทยา](https://www.tmd.go.th/) อัปเดตผลการพยากรณ์ฝนสะสมรายวัน (ทุกๆ 24 ชม.:(นับตั้งแต่เวลา 07.00 น. ถึงเวลา 07.00 น.วันรุ่งขึ้น) และลมที่ระดับ 925hPa (750 ม.)10 วันล่วงหน้า ระหว่าง 24 พ.ย.-3 ธ.ค.67 init. 2024112312 จากศูนย์พยากรณ์อากาศระยะกลางยุโรป (ECMWF) (วิเคราะห์ตามผลจากแบบจำลองฯ) เฉดสีแดงหมายถึงฝนหนัก สีเขียวหมายถึงฝนเล็กน้อย

ช่วง 24-26 พ.ย.67 มวลอากาศเย็นยังแผ่ลงมาปกคลุมประเทศไทยตอนบน ทำให้มรสุมตะวันออกเฉียงเหนือ (ลมหนาว) ยังคงพัดปกคลุมประเทศประเทศไทยและอ่าวไทย แต่มีกำลังอ่อนลงบ้าง ตอนเช้าอากาศเย็น กลางวัน เมฆน้อยอากาศร้อน ยอดดอย ยอดภู อากาศเย็นถึงหนาว

กรมอุตุฯ อัปเดต พยากรณ์ฝนสะสม 10 วันล่วงหน้า 24-3 ธ.ค.นี้ เผย ช่วงไหนลมหนาวพัดแรง วางแผนเที่ยวสัมผัสอากาศหนาว เตือน มรสุม ฝนถล่มจังหวัดไหนบ้าง

ส่วนภาคใต้ ตั้งแต่ จ.ชุมพร ลงไป ยังคงมีฝนตกต่อเนื่องและมีฝนตกหนักบางแห่ง บริเวณ จ. นครศรีธรรมราช พัทลุง สงขลา ปัตตานี ยะลาและนราธิวาส ต้องเฝ้าระวังฝนตกสะสม

ซึ่งอาจทำให้เกิดน้ำท่วมฉับพลัน น้ำป่าไหลหลาก และอาจจะยาวไปถึงสิ้นเดือน สภาวะฝนมีตกหนักเบาสลับกัน คลื่นลมแรงบริเวณที่มีฝนฟ้าคะนอง ส่วนมวลอากาศเย็นกำลังปานกลางยังคงแผ่ปกคลุมประเทศไทยตอนบนและทะเลจีนใต้เป็นระลอก ๆ ลมหนาวพัดเป็นระบบมากขึ้น

[![](https://www.khaosod.co.th/wpapp/uploads/2024/11/24-อุตุ3.jpg)](https://www.khaosod.co.th/wpapp/uploads/2024/11/24-อุตุ3.jpg)

ช่วง 27 พ.ย.- 3 ธ.ค.67 มวลอากาศเย็นกำลังค่อนข้างแรงจะแผ่เสริมลงมาปกคลุมอีกระลอก ทำให้ลมหนาวจะพัดแรงขึ้น อากาศจะเริ่มเย็นลงในตอนเช้า อุณหภูมิลดลงมากหน่อยบริเวณภาคเหนือ ภาคอีสานตอนบน ส่วนภาคอื่นๆ ลดลงเช่นกัน และมีลมแรง พอมีหวังได้สัมผัสอากาศเย็นถึงหนาว ฝนมีน้อยลงบริเวณประเทศไทยตอนบน แสงแดดแรงในช่วงกลางวัน

วางแผนเดินทางท่องเที่ยว สัมผัสอากาศเย็นถึงหนาว ได้ในภาคเหนือ ภาคอีสาน ภาคกลางตอนบน ภาคตะวันออก(บางพื้นที่) ระมัดระวังรักษาสุขภาพช่วงที่อากาศเปลี่ยนแปลง และระวังอัคคีภัย จากลมแรง

[![](https://www.khaosod.co.th/wpapp/uploads/2024/11/24-อุตุ4.jpg)](https://www.khaosod.co.th/wpapp/uploads/2024/11/24-อุตุ4.jpg)

ส่วนภาคใต้ฝั่งอ่าวไทย ฝนจะกลับมาเพิ่มขึ้นและมีฝนตกหนักบางแห่ง คลื่นลมแรงขึ้น เตรียมรับมือกันอีกช่วง

(ข้อมูลนี้อาจมีการเปลี่ยนแปลงได้ ตามข้อมูลนำเข้าและประมวลผลใหม่ ใช้เป็นแนวทางประกอบการตัดสินใจและติดตามสภาพอากาศ )

