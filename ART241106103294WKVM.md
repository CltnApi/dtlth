---
layout: post
code: "ART241106103294WKVM"
origin_url: "https://www.khaosod.co.th/special-stories/news_9492608"
image: "https://github.com/user-attachments/assets/5f8d5ce2-99de-415c-99d3-42186e48e7b0"
title: "สาวกลับบ้านเกิด อึ้ง มีหนุ่ม 20 คนมายืนรอ หวังเจอหน้า-มานัดบอด"
description: "สาวกลับบ้านต่างจังหวัด อึ้ง มีหนุ่มกว่า 20 คนมายืนรอหน้าบ้าน กลายเป็นการนัดบอดเฉย"
category: "SPECIAL_STORIES"
language: "th"
date: 2024-11-06T10:37:45.978Z
---

# สาวกลับบ้านเกิด อึ้ง มีหนุ่ม 20 คนมายืนรอ หวังเจอหน้า-มานัดบอด

[![สาวกลับบ้านเกิด อึ้ง มีหนุ่ม 20 คนมายืนรอ หวังเจอหน้า-มานัดบอด](https://www.khaosod.co.th/wpapp/uploads/2024/11/date1106-1w.jpg "สาวกลับบ้านเกิด อึ้ง มีหนุ่ม 20 คนมายืนรอ หวังเจอหน้า-มานัดบอด")](https://www.khaosod.co.th/wpapp/uploads/2024/11/date1106-1w.jpg)

**สาวกลับบ้านต่างจังหวัด อึ้ง มีหนุ่มกว่า 20 คนมายืนรอหน้าบ้าน กลายเป็นการนัดบอดเฉย**

เป็นเหตุการณ์ที่ได้รับความสนใจไม่น้อย เมื่อหญิงสาวชาวจีนคนหนึ่งได้เดินทางกลับบ้านเกิดที่เมืองเจิ้งโจว มณฑลเหอหนาน ซึ่งข่าวการกลับมาของเธอได้แพร่สะพัดไปทั่ว และเป็นที่จับตามองของหนุ่ม ๆ จนกลายเป็นการนัดบอดครั้งใหญ่!

โดยหญิงสาวเกิดและเติบโตในหมู่บ้านชนบท ก่อนจะย้ายเข้าเมืองเพื่อทำงานเลี้ยงชีวิต ข่าวการกลับมาของเธอทำให้หนุ่ม ๆ ทั้งในหมู่บ้านและนอกหมู่บ้านตื่นเต้น พวกเขาเตรียมตัวอย่างดี มีชายหนุ่มกว่า 20 คนมารอที่หน้าบ้านเพื่อรอพบสาวงาม

[![](https://www.khaosod.co.th/wpapp/uploads/2024/11/date1106-1.jpg)](https://www.khaosod.co.th/wpapp/uploads/2024/11/date1106-1.jpg)

เหตุการณ์ครั้งนี้ได้รับความสนใจจากชาวบ้านไม่น้อย พวกเขาต่างยกโทรศัพท์มาบันทึกไว้ บางคนก็โพสต์ลงในโซเชียล ทำชาวเน็ตหลายคนต่างแสดงความคิดเห็นว่า “อยากจะรู้เลยว่าผู้หญิงคนนี้จะสวยแค่ไหน!”

นอกจากนี้ บรรยากาศการนัดบอดสุดคึกคักยังดึงดูดสาว ๆ คนอื่น ๆ ให้เฝ้าดู พวกเธอแต่งตัวสวยงาม ด้วยความหวังว่าจะมีโอกาสได้พบกับความรักในการนัดบอดครั้งนี้

[![](https://www.khaosod.co.th/wpapp/uploads/2024/11/date1106-2.jpg)](https://www.khaosod.co.th/wpapp/uploads/2024/11/date1106-2.jpg)

**ขอบคุณที่มา** 163