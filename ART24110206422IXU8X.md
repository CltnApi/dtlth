---
layout: post
code: "ART24110206422IXU8X"
origin_url: "https://www.khaosod.co.th/sports/news_9487207"
image: "https://github.com/user-attachments/assets/503f7609-9701-4c85-a224-9d1063e26f08"
title: "ส.วอลเลย์บอล วางคิวปีหน้าเป็นเจ้าภาพ ชิงแชมป์โลก - ซีวี ลีก เว้นจัด เนชั่นส์ ลีก"
description: "สมาคมกีฬาวอลเลย์บอลฯ วางคิวปีหน้า จัดแค่ศึกลูกยางหญิงชิงแชมป์โลก และ ซี.วี.ลีก หญิง ส่วนเนชันส์ ลีก อาจต้องเว้นไปก่อน เพราะเวลาแข่งขันใกล้กับชิงแชมป"
category: "SPORTS"
language: "th"
date: 2024-11-02T06:51:54.258Z
---

# ส.วอลเลย์บอล วางคิวปีหน้าเป็นเจ้าภาพ ชิงแชมป์โลก - ซีวี ลีก เว้นจัด เนชั่นส์ ลีก

[![ส.วอลเลย์บอล วางคิวปีหน้าเป็นเจ้าภาพ ชิงแชมป์โลก - ซีวี ลีก เว้นจัด เนชั่นส์ ลีก](https://www.khaosod.co.th/wpapp/uploads/2024/11/566000000614701-1.jpg "ส.วอลเลย์บอล วางคิวปีหน้าเป็นเจ้าภาพ ชิงแชมป์โลก - ซีวี ลีก เว้นจัด เนชั่นส์ ลีก")](https://www.khaosod.co.th/wpapp/uploads/2024/11/566000000614701-1.jpg)

**สมาคมกีฬาวอลเลย์บอลฯ วางคิวปีหน้า จัดแค่ศึกลูกยางหญิงชิงแชมป์โลก และ ซี.วี.ลีก หญิง ส่วนเนชันส์ ลีก อาจต้องเว้นไปก่อน เพราะเวลาแข่งขันใกล้กับชิงแชมป์โลกมากเกินไป**

นายสมพร ใช้บางยาง นายกสมาคมกีฬาวอลเลย์บอลแห่งประเทศไทย เปิดเผยว่า สำหรับแผนงานของสมาคมฯ ในปีหน้า 2568 ได้กำหนดไว้ว่าจะจัดการแข่งขันรายการระดับนานาชาติ เอาไว้หลายแมตช์ หลักๆ ซึ่งจะเป็นรายการวอลเลย์บอลหญิงชิงแชมป์โลก ประมาณเดือนสิงหาคม และ ซี.วี.ลีก หญิง ที่เป็นแมตช์ระดับอาเซียน

นายกสมาคมกีฬาวอลเลย์บอลฯ กล่าวต่อว่า ส่วนรายการเนชันส์ ลีก หญิง ที่สมาคมฯ ดำเนินการจัดมาต่อเนื่อง ในปีหน้า อาจต้องเว้น ไม่เสนอตัวจัดไปก่อน 1 ปี เนื่องจากช่วงเวลาของเนชันส์ ลีก ที่ชิงชัยกันระหว่างเดือนพฤษภาคม-กรกฎาคม กระชั้นชิดกับศึกชิงแชมป์โลก มากเกินไป

“ในส่วนของซี.วี.ลีก ชาย ยังอยู่ระหว่างพูดคุยกันว่าจะเป็นเจ้าภาพจัดด้วยหรือไม่ ขณะที่ ความคืบหน้าการจัดวอลเลย์บอลหญิงชิงแชมป์โลก ตอนนี้อยู่ระหว่างเสนอคณะรัฐมนตรี (ครม.) ให้พิจารณาในเรื่องงบประมาณอยู่ ซึ่งคาดว่าจะไม่มีปัญหาแต่อย่างใด” นายสมพร กล่าว