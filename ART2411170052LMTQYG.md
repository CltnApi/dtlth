---
layout: post
code: "ART2411170052LMTQYG"
origin_url: "https://www.khaosod.co.th/breaking-news/news_9508793"
image: "https://github.com/user-attachments/assets/4d1eeb1b-be6d-4c82-bf1f-6fe8e4f0e5d6"
title: "สภาพอากาศวันนี้ กรมอุตุนิยมวิทยา มวลอากาศเย็น แผ่ปกคลุม ทำฝนฟ้าคะนอง อากาศเย็น เปิดชื่อ 32 จังหวัดโดนถล่ม"
description: "สภาพอากาศวันนี้ กรมอุตุนิยมวิทยา มวลอากาศเย็น แผ่ปกคลุม ทำฝนฟ้าคะนอง อากาศเย็น อุณหภูมิลด เปิดชื่อ 32 จังหวัดโดนถล่ม กทม.ไม่รอด ภาคกลางหนักสุด "
category: "HOT_NEWS"
language: "th"
date: 2024-11-17T00:58:31.748Z
---

# สภาพอากาศวันนี้ กรมอุตุนิยมวิทยา มวลอากาศเย็น แผ่ปกคลุม ทำฝนฟ้าคะนอง อากาศเย็น เปิดชื่อ 32 จังหวัดโดนถล่ม

[![สภาพอากาศวันนี้ กรมอุตุนิยมวิทยา มวลอากาศเย็น แผ่ปกคลุม ทำฝนฟ้าคะนอง อากาศเย็น เปิดชื่อ 32 จังหวัดโดนถล่ม](https://www.khaosod.co.th/wpapp/uploads/2024/11/weather-7.jpg "สภาพอากาศวันนี้ กรมอุตุนิยมวิทยา มวลอากาศเย็น แผ่ปกคลุม ทำฝนฟ้าคะนอง อากาศเย็น เปิดชื่อ 32 จังหวัดโดนถล่ม")](https://www.khaosod.co.th/wpapp/uploads/2024/11/weather-7.jpg)

**สภาพอากาศวันนี้ กรมอุตุนิยมวิทยา มวลอากาศเย็น แผ่ปกคลุม ทำฝนฟ้าคะนอง อากาศเย็น อุณหภูมิลด เปิดชื่อ 32 จังหวัดโดนถล่ม กทม.ไม่รอด ภาคกลางหนักสุด**

วันที่ 17 พ.ย.2567 [**กรมอุตุนิยมวิทยา**](https://www.tmd.go.th/forecast/daily) พยากรณ์อากาศ สภาพอากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงระลอกใหม่จากประเทศจีนได้แผ่เสริมลงมาถึงประเทศเวียดนามตอนบนและทะเลจีนใต้แล้ว คาดว่าจะแผ่ลงมาปกคลุมภาคตะวันออกเฉียงเหนือของประเทศไทยในวันนี้ (17 พ.ย. 67)

ลักษณะเช่นนี้จะทำให้บริเวณประเทศไทยตอนบนมีฝนฟ้าคะนองเกิดขึ้นได้บางพื้นที่ในระยะแรก หลังจากนั้นอุณหภูมิจะลดลง โดยมีอากาศเย็นกับมีลมแรง โดยภาคตะวันออกเฉียงเหนืออุณหภูมิจะลดลง 2-4 องศาเซลเซียส ส่วนภาคเหนือ ภาคกลาง รวมทั้งกรุงเทพมหานครและปริมณฑล และภาคตะวันออก อุณหภูมิจะลดลง 1-3 องศาเซลเซียส

ในขณะที่ลมตะวันออกและลมตะวันออกเฉียงใต้ยังคงพัดนำความชื้นจากทะเลจีนใต้ และอ่าวไทยเข้ามาปกคลุมภาคตะวันออกเฉียงเหนือตอนล่าง ภาคตะวันออก และภาคกลาง รวมทั้งกรุงเทพมหานครและปริมณฑล ทำให้บริเวณดังกล่าวมีฝนฟ้าคะนองเกิดขึ้นได้

ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลง รวมทั้งระมัดระวังในการสัญจรผ่านบริเวณที่มีหมอก ส่วนเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตร เนื่องจากฝนที่อาจจะเกิดขึ้นในระยะนี้ไว้ด้วย

สำหรับมรสุมตะวันออกเฉียงเหนือกำลังอ่อนพัดปกคลุมอ่าวไทยและภาคใต้ ทำให้ภาคใต้มีฝนฟ้าคะนองกับมีฝนตกหนักบางแห่ง ส่วนคลื่นลมบริเวณอ่าวไทยและทะเลอันดามันมีกำลังอ่อน โดยมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวหลีกเลี่ยงการเดินเรือในบริเวณที่มีฝนฟ้าคะนอง

**ภาคเหนือ**

อากาศเย็นกับมีหมอกในตอนเช้า และอุณหภูมิจะลดลง 1-3 องศาเซลเซียส  
โดยมีฝนฟ้าคะนอง ร้อยละ 10 ของพื้นที่  
ส่วนมากบริเวณ **จังหวัดตาก พิจิตร พิษณุโลก และเพชรบูรณ์**  
อุณหภูมิต่ำสุด 17-23 องศาเซลเซียส  
อุณหภูมิสูงสุด 31-36 องศาเซลเซียส  
บริเวณยอดดอยอากาศเย็นถึงหนาว อุณหภูมิต่ำสุด 9-16 องศาเซลเซียส  
ลมตะวันออกเฉียงเหนือ ความเร็ว 10-15 กม./ชม.

**ภาคตะวันออกเฉียงเหนือ**

อากาศเย็นในตอนเช้า โดยมีฝนฟ้าคะนอง ร้อยละ 10 ของพื้นที่  
ส่วนมากบริเวณ **จังหวัดชัยภูมิ อำนาจเจริญ นครราชสีมา ศรีสะเกษ และอุบลราชธานี**  
หลังจากนั้นอุณหภูมิจะลดลง 2-4 องศาเซลเซียสกับมีลมแรง  
อุณหภูมิต่ำสุด 21-25 องศาเซลเซียส  
อุณหภูมิสูงสุด 34-36 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 14-18 องศาเซลเซียส  
ลมตะวันออก ความเร็ว 10-20 กม./ชม.

**ภาคกลาง**

มีหมอกบางในตอนเช้า โดยมีฝนฟ้าคะนอง ร้อยละ 40 ของพื้นที่  
ส่วนมากบริเวณ **จังหวัดลพบุรี สระบุรี พระนครศรีอยุธยา นครสวรรค์ อุทัยธานี**  
**ชัยนาท กาญจนบุรี ราชบุรี และนครปฐม**  
อุณหภูมิต่ำสุด 24-26 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงใต้ ความเร็ว 10-20 กม./ชม.

**ภาคตะวันออก**

มีหมอกบางในตอนเช้า โดยมีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดนครนายก ปราจีนบุรี ฉะเชิงเทรา ชลบุรี ระยอง จันทบุรี และตราด**  
อุณหภูมิต่ำสุด 24-26 องศาเซลเซียส  
อุณหภูมิสูงสุด 32-36 องศาเซลเซียส  
ลมตะวันออกเฉียงใต้ ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดสงขลา ยะลา ปัตตานี และนราธิวาส**  
อุณหภูมิต่ำสุด 23-26 องศาเซลเซียส  
อุณหภูมิสูงสุด 32-34 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดกระบี่ ตรัง และสตูล**  
อุณหภูมิต่ำสุด 23-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีหมอกบางในตอนเช้า โดยมีฝนฟ้าคะนอง ร้อยละ 30 ของพื้นที่  
อุณหภูมิต่ำสุด 25-27 องศาเซลเซียส  
อุณหภูมิสูงสุด 32-35 องศาเซลเซียส  
ลมตะวันออกเฉียงใต้ ความเร็ว 10-20 กม./ชม.

สภาพอากาศวันนี้ กรมอุตุนิยมวิทยา มวลอากาศเย็น แผ่ปกคลุม ทำฝนฟ้าคะนอง อากาศเย็น เปิดชื่อ 32 จังหวัดโดนถล่ม