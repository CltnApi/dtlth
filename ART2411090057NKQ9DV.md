---
layout: post
code: "ART2411090057NKQ9DV"
origin_url: "https://www.khaosod.co.th/breaking-news/news_9497232"
image: "https://github.com/user-attachments/assets/2769ddf1-beca-4539-a4eb-5cd53181b904"
title: "พ่อหื่น บังคับลูกสาว14 ถ่ายหวิว ย่ำยี ขู่ห้ามบอกใคร ไม่งั้นจะส่งคลิปให้แม่"
description: "พ่อหื่น บังคับลูกสาววัย 14 ปี ถ่ายหวิว ย่ำยี ขู่ห้ามบอกใคร ไม่งั้นจะส่งคลิปให้แม่ดู เหยื่อสุดทน ฟ้องครูแจ้งตำรวจจับ ก่อนถูก ปคม.ตามรวบ"
category: "HOT_NEWS"
language: "th"
date: 2024-11-09T01:07:33.400Z
---

# พ่อหื่น บังคับลูกสาว14 ถ่ายหวิว ย่ำยี ขู่ห้ามบอกใคร ไม่งั้นจะส่งคลิปให้แม่

[![พ่อหื่น บังคับลูกสาว14 ถ่ายหวิว ย่ำยี ขู่ห้ามบอกใคร ไม่งั้นจะส่งคลิปให้แม่](https://www.khaosod.co.th/wpapp/uploads/2024/11/Lustful-father.jpg "พ่อหื่น บังคับลูกสาว14 ถ่ายหวิว ย่ำยี ขู่ห้ามบอกใคร ไม่งั้นจะส่งคลิปให้แม่")](https://www.khaosod.co.th/wpapp/uploads/2024/11/Lustful-father.jpg)

**พ่อหื่น บังคับลูกสาววัย 14 ปี ถ่ายหวิว ย่ำยี ขู่ห้ามบอกใคร ไม่งั้นจะส่งคลิปให้แม่ดู เหยื่อสุดทน ฟ้องครูแจ้งตำรวจจับ ก่อนถูก ปคม.ตามรวบ**

วันที่ 9 พ.ย.2567 พล.ต.ต.ศารุติ แขวงโสภา ผบก.ปคม. สั่งการให้ พ.ต.อ.ก่อเกียรติ วุฒิจำนงค์ ผกก.1 บก.ปคม. พร้อมด้วย พ.ต.ต.พศวัต ศรีสุขโข สว.กก.1 บก.ปคม. นำกำลังจับกุม นายจตุรงค์ (ขอสงวนนามสกุล) อายุ 35 ปี

ตามหมายจับศาลจังหวัดธัญบุรี ที่ 809/2567 ลงวันที่ 11 ต.ค.2567 ข้อหากระทำอนาจารแก่เด็กอายุยังไม่เกินสิบห้าปี โดยเด็กนั้นจะยินยอมหรือไม่ก็ตาม โดยใช้วัตถุหรืออวัยวะอื่นซึ่งมิใช่อวัยวะเพศล่วงล้ำอวัยวะเพศหรือทวารหนักและเป็นการกระทำต่อผู้สืบสันดาน ได้ในพื้นที่ อ.เขาคิชฌกูฏ จ.จันทบุรี

พ่อหื่น บังคับลูกสาววัย 14 ปี ถ่ายหวิว ย่ำยี ขู่ห้ามบอกใคร ไม่งั้นจะส่งคลิปให้แม่ดู เหยื่อสุดทน ฟ้องครูแจ้งตำรวจจับ ก่อนถูก ปคม.ตามรวบ

สืบเนื่องจากเมื่อต้นเดือนก.ย.ที่ผ่านมา ขณะที่ ด.ญ.เอ (นามสมมติ) อายุ 14 ปี อาบน้ำอยู่ที่บ้าน ได้ถูกนายจตุรงค์ซึ่งเป็นพ่อแท้ ๆ เรียกเข้าไปสอบถามเรื่องลูกสาวถ่ายวาบหวิวลงในโทรศัพท์มือถือ ก่อนจะบังคับให้ลูกถอดเสื้อผ้า พร้อมบอกว่า “เดี๋ยวพ่อจะถ่ายให้เอง”

[![](https://www.khaosod.co.th/wpapp/uploads/2024/11/9-พ่อ2.jpg)](https://www.khaosod.co.th/wpapp/uploads/2024/11/9-พ่อ2.jpg)

จากนั้นได้ถ่ายรูปโป๊เปลือยไว้หลายรูป ก่อนจะขอมีเพศสัมพันธ์ด้วย อ้างว่า “ช่วยพ่อหน่อย” ทำให้เด็กเกิดความหวาดกลัวพยายามขัดขืน พร้อมพูดเตือนสติว่า “หนูเป็นลูกของพ่อนะ” แต่นายจตุรงค์ไม่สนใจและยังบังคับขืนใจจนสำเร็จความใคร่ พร้อมถ่ายคลิปเก็บเอาไว้ด้วย และกำชับห้ามบอกใคร หากมีใครรู้จะส่งคลิปไปให้แม่ดู

[![](https://www.khaosod.co.th/wpapp/uploads/2024/11/9-พ่อ1.jpg)](https://www.khaosod.co.th/wpapp/uploads/2024/11/9-พ่อ1.jpg)

ต่อมา ด.ญ.เอ เกิดมีอาการเครียดไม่อยากกลับบ้าน พร้อมเล่าเรื่องที่เกิดขึ้นให้ครูที่โรงเรียนฟัง ก่อนพาเข้าแจ้งความที่ สภ.คลองหลวง จนศาลออกหมายจับเอาไว้ ส่วนนายจตุรงค์ ได้หลบหนีมาอยู่ในพื้นที่ จ.จันทบุรี กระทั่งจับกุมได้ดังกล่าว สอบสวนผู้ต้องหาให้ปฏิเสธ จึงนำตัวส่ง สภ.คลองหลวง ดำเนินคดีต่อไป