---
layout: post
code: "ART2411150648SDXLB6"
origin_url: "https://www.khaosod.co.th/special-stories/news_9506796"
image: "https://github.com/user-attachments/assets/10f233de-b7c7-4954-b6fd-790b7783a920"
title: "น่าเศร้า ในรอบ 7 วัน พะยูน ถูกตัดหัวเอาเขี้ยวแล้ว 2 ตัว เผยความเชื่อเครื่องราง"
description: "น่าเศร้า ในรอบ 7 วัน พะยูน ถูกตัดหัวเอาเขี้ยวแล้ว 2 ตัว เผยความเชื่อ 'เขี้ยวพะยูน-น้ำตาพะยูน' นำไปทำเป็นยาเสน่ห์ ซื้อขายในราคาสูง"
category: "SPECIAL_STORIES"
language: "th"
date: 2024-11-15T12:49:44.855Z
---

# น่าเศร้า ในรอบ 7 วัน พะยูน ถูกตัดหัวเอาเขี้ยวแล้ว 2 ตัว เผยความเชื่อเครื่องราง

[![น่าเศร้า ในรอบ 7 วัน พะยูน ถูกตัดหัวเอาเขี้ยวแล้ว 2 ตัว เผยความเชื่อเครื่องราง](https://www.khaosod.co.th/wpapp/uploads/2024/11/Dugong-web.jpg "น่าเศร้า ในรอบ 7 วัน พะยูน ถูกตัดหัวเอาเขี้ยวแล้ว 2 ตัว เผยความเชื่อเครื่องราง")](https://www.khaosod.co.th/wpapp/uploads/2024/11/Dugong-web.jpg)

**น่าเศร้า ในรอบ 7 วัน พะยูน ถูกตัดหัวเอาเขี้ยวแล้ว 2 ตัว เผยความเชื่อ ‘เขี้ยวพะยูน-น้ำตาพะยูน’ นำไปทำเป็นยาเสน่ห์ ซื้อขายในราคาสูง**

เป็นเรื่องที่น่าเศร้าอย่างมาก หลังมีผู้พบ พะยูนถูกตัดหัว ที่บ้านริมชายฝั่งทะเลบ้านบางโรง ม.3 ต.ป่าคลอก อ.ถลาง จ.ภูเก็ต เมื่อเจ้าหน้าที่ลงพื้นที่ตรวจสอบ พบว่าเป็น พะยูน (Dugong dugon) อยู่ในช่วงโตเต็มวัย เพศผู้ ความยาวลำตัว 223 เซนติเมตร ไม่รวมส่วนหัว น้ำหนักประมาณ 250 กก. สภาพซากเน่า ความสมบูรณ์ของร่างกายอยู่ในระดับสมบูรณ์ผอม ถูกของมีคมตัดโดยรอบส่วนหัว

ด้าน **ผศ.ดร.ธรณ์ ธำรงนาวาสวัสดิ์** หรือ อ.ธรณ์ นักวิชาการด้านทะเลและสิ่งแวดล้อม และอาจารย์ประจำภาควิชาวิทยาศาสตร์ทางทะเล คณะประมง มหาวิทยาลัยเกษตรศาสตร์ โพสต์ข้อความระบุว่า **พะยูนถูกตัดหัวเอาเขี้ยว ในรอบ 7 วัน โดนไปแล้ว 2 ตัว อยากบอกง่ายๆ ว่าไอ้ชั่ว  
[![](https://www.khaosod.co.th/wpapp/uploads/2024/11/cats-14.jpg)](https://www.khaosod.co.th/wpapp/uploads/2024/11/cats-14.jpg)**

ทั้งนี้ **กรมทรัพยากรทางทะเลและชายฝั่ง** เปิดเผยข้อมูลว่า ก่อนหน้านี้เคยมีกรณี พะยูนตาย แล้วถูกตัดเขี้ยวไปจากช่องปาก ซึ่งมีกลุ่มคนที่มีความเชื่อเรื่องการครอบครองอวัยวะของพะยูนจริง โดยเฉพาะในกลุ่มชาวต่างชาติ ที่เชื่อว่า ‘เขี้ยวพะยูน-น้ำตาพะยูน’ หรือที่ชาวบ้านเรียกว่า น้ำตาดุหยง รวมถึงไขมัน ที่นำไปทำเป็นยาเสน่ห์ และมีการซื้อขายกันในราคาที่ค่อนข้างสูง โดยเฉพาะเขี้ยวพะยูน มีการซื้อขายในราคาหลักแสนบาท

ทั้งนี้ในข้อเท็จจริง พะยูน เป็นสัตว์หายากที่ใกล้สูญพันธุ์ เป็นทรัพยากรของโลก ไม่ใช่ทรัพยากรของไทยเท่านั้น อยากให้ช่วยกันอนุรักษ์จะดีกว่า ส่วนขบวนการไล่ล่านั้นเชื่อว่าไม่มี เพราะการลักลอบตัดเขี้ยวพะยูน จะเกิดหลังการตายของพะยูนแล้ว  
[![](https://www.khaosod.co.th/wpapp/uploads/2024/11/1731633455245-696x522.jpg)](https://www.khaosod.co.th/wpapp/uploads/2024/11/1731633455245.jpg)

