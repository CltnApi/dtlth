---
layout: post
code: "ART2411131226SSV8H8"
origin_url: "https://www.khaosod.co.th/entertainment/news_9504214"
image: "https://github.com/user-attachments/assets/69a9cafc-7f3b-48c4-b449-7ab51df10d65"
title: "หนิง เผยโมเมนต์พร้อมหน้า ขอบคุณอดีตสามี แยกปัญหาส่วนตัว ทำเพื่อความสุขลูก"
description: "หนิง ปณิตา เผยโมเมนต์พร้อมหน้าครอบครัว ขอบคุณอดีตสามี มาให้กำลังใจ น้องณิริน ลูกสาว ติดขอบเวที แยกปัญหาส่วนตัว ทำหน้าที่พ่อแม่เพื่อความสุขของลูก"
category: "ENTERTAINMENT"
language: "th"
date: 2024-11-13T12:30:50.882Z
---

# หนิง เผยโมเมนต์พร้อมหน้า ขอบคุณอดีตสามี แยกปัญหาส่วนตัว ทำเพื่อความสุขลูก

[![หนิง เผยโมเมนต์พร้อมหน้า ขอบคุณอดีตสามี แยกปัญหาส่วนตัว ทำเพื่อความสุขลูก](https://www.khaosod.co.th/wpapp/uploads/2024/11/ning_jin-1.jpg "หนิง เผยโมเมนต์พร้อมหน้า ขอบคุณอดีตสามี แยกปัญหาส่วนตัว ทำเพื่อความสุขลูก")](https://www.khaosod.co.th/wpapp/uploads/2024/11/ning_jin-1.jpg)

หนิง ปณิตา เผยโมเมนต์พร้อมหน้าครอบครัว ขอบคุณอดีตสามี มาให้กำลังใจ น้องณิริน ติดขอบเวที แยกปัญหาส่วนตัว ทำหน้าที่พ่อแม่เพื่อความสุขของลูก

วันที่ 13 พ.ย. 2567 ผู้จัดสาว **หนิง ปณิตา พัฒนาหิรัญ** นั่งแท่นผู้บริหาร ปั้นศิลปินรุ่นใหม่ โดยค่าย Khaosan Entertainment คัมแบ็กสุดยิ่งใหญ่ เปิดตัว 2 ค่าย เอาใจทีป๊อป “A BEAR DAY” และ “Khaosan kids” ที่ The Street Hall ชั้น 5 ศูนย์การค้าเดอะสตรีท รัชดาฯ หลังจบงาน ‘หนิง’ ได้ให้สัมภาษณ์ถึงเรื่องที่ **จิน จรินทร์ ธรรมวัฒนะ** เดินทางมาให้กำลังใจลูกสาว **น้องณิริน** โชว์สุดพิเศษติดขอบเวที พร้อมเผยโมเมนต์พูดคุยกับอดีตสามี

[![หนิง ปณิตา เผยโมเมนต์  จิน อดีตสามี ทำหน้าที่พ่อแม่ ](https://www.khaosod.co.th/wpapp/uploads/2024/11/ning_jin-2.jpg)](https://www.khaosod.co.th/wpapp/uploads/2024/11/ning_jin-2.jpg)

**วันนี้ ‘จิน’ บอกว่ามาให้กำลังใจ ‘ณิริน’ กับแม่ณิริน?** “(ยิ้ม) หนิงกับจินถ้าอะไรเกี่ยวกับลูกเราจะอัพเดตเขาตลอดทุกอย่าง วันนี้ลูกเรียนอะไร ลูกทำอะไร เขาสะดวกเขาจะมา อย่างวันนี้เขาก็โทรมาขอมาให้กำลังใจลูกได้ไหม ยินดีเลย ลูกก็มีความสุขด้วย ต้องขอบคุณที่มาเป็นรอยยิ้มให้ณิรินได้มีความสุข ตัวเขาเองก็มีความสุขด้วยที่เขาเห็นลูกได้ทำในสิ่งที่ชอบ หนิงว่าเป็นเรื่องดีนะ”

**พอลูกมีกิจกรรมแบบนี้จะเจอกันตลอด?** “ใช่ ถ้าณิรินมีกิจกรรมใดใด หนิงจะให้ตารางอัพเดทเป็นอาทิตย์อยู่แล้ว ถ้าอะไรเป็นเรื่องสำคัญ หนิงเชื่อว่าณิริน สิ่งที่สำคัญที่สุดก็คือกำลังใจจากพ่อกำลังใจจากแม่ ก็ต้องขอบคุณ ที่ทำตรงนี้ให้ณิริน”

**ครั้งนี้ชวนเขา หรือน้องบอกให้ชวน?** “แล้วแต่เขาถ้าเขาสะดวกเขาก็จะมา แต่มองว่าครั้งนี้สำคัญนะ เรารับรู้ความรู้สึกลูกว่าอยากให้พ่อมา เราก็เป็นคนโทรบอกครั้งนี้มาให้ลูกหน่อยได้ไหม”

ADVERTISEMENT

[![หนิง ปณิตา เผยโมเมนต์  จิน อดีตสามี ทำหน้าที่พ่อแม่ ](https://www.khaosod.co.th/wpapp/uploads/2024/11/ning_jin-4.jpg)](https://www.khaosod.co.th/wpapp/uploads/2024/11/ning_jin-4.jpg)

**พร้อมหน้าพร้อมตา?** “ณิรินเขาก็จะยิ้ม สิ่งที่สำคัญที่ทำให้เขาลดความตื่นเต้นลงไปคือเขาเห็นพ่อแม่นั่งอยู่ด้วยกันหน้าเวทีอย่างนี้ เรารู้สึกว่าความกังวลของเขามันไม่มี มันคลายลง เพราะเขาถามว่าเดี๋ยวให้พ่อมานั่งกับแม่ได้มั้ย ได้สิ ไม่มีปัญหาอะไรเลย แล้วจริงๆ เขาไปนั่งกับกลุ่มผู้ปกครอง หนิงก็เลยให้เลขาจะไปเชิญมาบอกว่ามานั่งด้วยกันเลย ลูกจะได้เห็นแบบไม่ต้องกังวลด้วยค่ะ”

**ถ้าเป็นเรื่องลูกพร้อมทุกอย่าง?** “โอ้ย เอางี้ถ้าเป็นเรื่องลูกเราสองคนแทบไม่ต้องพูดอะไรกันเท่าไหร่ คือถ้าเป็นเรื่องลูกก็ให้ความร่วมมือกันอย่างดีเลยค่ะ”

**คุณพ่อเขาภูมิใจ น้องเต้นเก่ง ร้องเก่ง?** “ก่อนแยกกันเมื่อกี้ เขาก็บอกว่าเธอให้นางทำไปสักทีเถอะ พูดกับหนิง เธอให้ทำไปสักทีเถอะ อย่าให้เขาต้องขอนาน หนิงบอกว่ายังไม่ได้ ขอให้เป็นผู้ใหญ่กว่านี้อีกนิดนึง โตขึ้นกว่านี้อีกนิดนึง ตอนนี้อยากให้รู้สึกว่าเรียนให้ได้แบบเต็มที่ก่อนสำคัญ”

**ได้โครจรมาเจออดีตสามีเป็นยังไงบ้าง?** “ก็ดีนะ ดีของหนิงคือลูกยิ้ม แต่ถ้าในมุมอื่นๆ ไม่มีอะไรที่มันจะนอกเหนือจากสิ่งที่เคยพูดเอาไว้อยู่แล้ว รอยยิ้มของลูกคือที่สุดสำหรับชีวิตของหนิงเลยเมื่อลูกมีความสุข ประสบความสำเร็จ ลูกได้ทำในสิ่งที่ลูกแฮปปี้และยิ้มได้เต็มที่แล้ว แววตาเขามันบ่งบอกถึงความความสุขอันนั้นมันคือที่สุดอยู่แล้วอะไรก็ได้”

**นั่งอยู่ด้วยกันก็ได้คุยกัน?** “ใช่ เขาคุย เขาก็พูดเกิน 10 รอบว่าให้เขาทำจริงๆ สักทีเถอะ เธอๆ เขาร้องไม่เพี้ยนแล้วนะ เธอต้องหัดให้เขาดูเขาจับแต่ผมตรงนี้ วันหลังอย่าให้ทำทรงนี้นะ คือคุยดีเทลอย่างนี้มากกว่า แต่ถ้าเรื่องส่วนตัวไม่มีค่ะ”

[![หนิง ปณิตา เผยโมเมนต์  จิน อดีตสามี ทำหน้าที่พ่อแม่ ](https://www.khaosod.co.th/wpapp/uploads/2024/11/ning_jin-3.jpg)](https://www.khaosod.co.th/wpapp/uploads/2024/11/ning_jin-3.jpg)

**เวลามาเจอกันแบบนี้ คนโฟกัสโมเมนต์ครอบครัว?** “ให้มองอย่างนี้ดีกว่าว่าคนเป็นอดีตสามีภรรยามีสิทธิ์ที่จะต่างคนต่างเป็นคนอื่นได้ แต่เราทั้งคู่ไม่สามารถเป็นคนอื่นให้กับลูกได้ ฉะนั้นจะให้ตีกันรบราฆ่าฟันกันในส่วนตัวไม่แฮปปี้กันยังไง แต่อะไรใดใดเพื่อลูกเราต้องทำให้ดีที่สุด ถึงจะมีเรื่องทะเลาะกันก็ยังมีอยู่เหมือนเดิม ยังมีเรื่องที่เคลียร์กันไม่ลงตัวเหมือนเดิมทุกประการ แต่หนิงสามารถทำได้อะไรก็ได้ที่เป็นเรื่องของลูก เขาสามารถทำอะไรก็ได้ที่เป็นเรื่องของลูก แล้วหนิงก็เชื่อว่าเขาคงพยายามที่จะทำให้ได้เป็นแบบนี้ เพราะสุดท้ายแล้วเด็กก็คือผ้าขาวไม่ได้ผิดอะไรเลย ไม่มีความจำเป็นที่จะต้องมารับภาวะของพ่อกับแม่อยู่ด้วยกันไม่ได้ อยู่ด้วยกันไม่ได้เราทะเลาะกัน เราแยกกันแล้ว มันก็ไม่ควรทะเลาะกันในเรื่องของลูก แต่ถ้าเรื่องส่วนตัวเราแยกกันค่ะ”.