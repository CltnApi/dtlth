---
layout: post
code: "ART2411070642LDNQ9T"
origin_url: "https://www.khaosod.co.th/sports/news_9494528"
image: "https://github.com/user-attachments/assets/2e4a3189-4b99-400e-a030-bf8e09e548a5"
title: "อุ้ม ธีราธร โพสต์ข้อความถึงแฟนๆ มารินอส 'ผมรู้สึกอบอุ่นเหมือนเป็นครอบครัว'"
description: "\"อุ้ม\" ธีราธร บุญมาทัน แบ๊กซ้ายจอมเก๋าของ บุรีรัมย์ ยูไนเต็ด โพสต์ข้อความ หลังทีมพ่ายให้กับโยโกฮามา เอฟ มารินอส ในศึกฟุตบอล เอเอฟซี แชมปียนส์ลีก"
category: "SPORTS"
language: "th"
date: 2024-11-07T06:47:43.214Z
---

# อุ้ม ธีราธร โพสต์ข้อความถึงแฟนๆ มารินอส 'ผมรู้สึกอบอุ่นเหมือนเป็นครอบครัว'

[![อุ้ม ธีราธร โพสต์ข้อความถึงแฟนๆ มารินอส 'ผมรู้สึกอบอุ่นเหมือนเป็นครอบครัว'](https://www.khaosod.co.th/wpapp/uploads/2024/11/theerathon.jpg "อุ้ม ธีราธร โพสต์ข้อความถึงแฟนๆ มารินอส 'ผมรู้สึกอบอุ่นเหมือนเป็นครอบครัว'")](https://www.khaosod.co.th/wpapp/uploads/2024/11/theerathon.jpg)

“อุ้ม” ธีราธร บุญมาทัน แบ๊กซ้ายจอมเก๋าของ บุรีรัมย์ ยูไนเต็ด โพสต์ข้อความ หลังทีมพ่ายให้กับโยโกฮามา เอฟ มารินอส ในศึกฟุตบอล เอเอฟซี แชมปียนส์ลีก อีลิท เมื่อวานนี้

โดย บุรีรัมย์ ที่เหลือ 10 คน ต้านไม่ไหวก่อนพ่ายไปทีมดังจากญี่ปุ่นไป 0-5 และเป็นการพ่ายแพ้เป็นเกมแรกของทีมปราสาทสายฟ้า ยังคงมี 7 คะแนน รั้งอันดับที่ 6 ของตาราง ยังอยู่ในเส้นทางเข้ารอบน็อกเอาท์ได้ต่อไป

หลังการแข่งขัน “อุ้ม” ธีราธร บุญมาทัน แบ๊กซ้ายชาวไทย และเคยค้าแข้งอยู่กับ โยโกฮามา เอฟ มารินอส ได้โพสต์ข้อความหลังความพ่ายแพ้ โดยกล่าวว่า

“แม้ผลการแข่งขันจะออกมาไม่ดี ทำให้รู้ว่าทีมของเรายังต้องพัฒนาให้ดีขึ้นกว่านี้ยอมรับและเงยหน้าสู้ต่อไป …”

“ส่วนตัวของผมรู้สึกดีใจมากๆที่ได้กลับมาเล่นต่อหน้าแฟนบอลมารินอสที่สนามแห่งนี้อีกครั้ง ตอนออกจากที่นี่ผมไม่ได้ได้ร่ำลาแฟนบอล แต่วันนี้ไม่มีอะไรติดค้างคาในใจอีกแล้ว ผมได้ทำในสิ่งที่อยากทำ และได้รับการต้อนรับอันน่าทึ่งจากแฟนๆมารินอสอันเป็นที่รัก ขอบคุณสำหรับการสนับสนุนตลอดเวลาที่อยู่ที่นี่ ขอบคุณเพื่อนร่วมทีม ทีมงานสตาฟทุกคนที่เคยสู้ด้วยกันมาและเข้ามาทักทายทำให้ผมรู้สึกอบอุ่นมากๆเหมือนเป็นครอบครัวมารินอสเสมอ Yokohama f.marinos จะอยู่ในใจผมตลอดไป ขอบคุณมากจริงๆ”

ซึ่งในโพสต์ดังกล่าว มีทั้งแฟนบอลชาวไทย และ แฟนบอลชาวญี่ปุ่นเข้ามาแสดงความเห็นจำนวนมากทีเดียว