---
layout: post
code: "ART2411080616T7KKA3"
origin_url: "https://www.khaosod.co.th/sports/news_9496037"
image: "https://github.com/user-attachments/assets/1357016f-d346-4660-a75f-707d6657c4df"
title: "รุด ปลื้มพา แมนยู ปลดล็อกคว้าชัยเกมยุโรปรอบหนึ่งปี - ชมผลงาน ดิยัลโล"
description: "รุด ฟาน นิสเทลรอย กุนซือ แมนเชสเตอร์ ยูไนเต็ด ระบุพอใจที่สามารถพาทีมปลดล็อกคว้าชัยในฟุตบอลยุโรปรอบเกินปี พร้อมชื่นชมผลงานของ อาหมัด ดิยัลโล แนวรุกดาวรุ่งหลังทำคนเดียวสองประตูในเกมเอาชนะ เปาก์ 2-0"
category: "SPORTS"
language: "th"
date: 2024-11-08T06:31:27.144Z
---

# รุด ปลื้มพา แมนยู ปลดล็อกคว้าชัยเกมยุโรปรอบหนึ่งปี - ชมผลงาน ดิยัลโล

[![รุด ปลื้มพา แมนยู ปลดล็อกคว้าชัยเกมยุโรปรอบหนึ่งปี - ชมผลงาน ดิยัลโล](https://www.khaosod.co.th/wpapp/uploads/2024/11/Ruud-van-Nistelrooy-PAOK-7433.jpg "รุด ปลื้มพา แมนยู ปลดล็อกคว้าชัยเกมยุโรปรอบหนึ่งปี - ชมผลงาน ดิยัลโล")](https://www.khaosod.co.th/wpapp/uploads/2024/11/Ruud-van-Nistelrooy-PAOK-7433.jpg)

**รุด ฟาน นิสเทลรอย กุนซือขัดตาทัพ แมนเชสเตอร์ ยูไนเต็ด ระบุพอใจที่สามารถพาทีมปลดล็อกคว้าชัยในฟุตบอลยุโรปรอบเกินปี พร้อมชื่นชมผลงานของ อาหมัด ดิยัลโล แนวรุกดาวรุ่งหลังทำคนเดียวสองประตูในเกมเอาชนะ เปาก์ 2-0**

โดย แมนฯ ยูไนเต็ด จากอังกฤษ เปิดสนาม โอลด์ แทรฟฟอร์ด เอาชนะ เปาก์ จากกรีซ 2-0 เกมยูฟ่า ยูโรปา ลีก 2024-25 รอบลีก เมื่อวันที่ 7 พ.ย. จากสองประตูของ อาหมัด ดิยัลโล นาที 50 และ77

โดยผ่านไป 4 นัด “ปีศาจแดง” เก็บเพิ่มเป็น 6 คะแนน ยึดอันดับ 15 ซึ่งอยู่ในโซนเพลย์ออฟ ส่วน เปาก์ มี 1 คะแนน รั้งอันดับ 33 อยู่ในโซนตกรอบ

นอกจากนั้นแล้วยังเป็นชัยชนะนัดแรกของ แมนฯ ยูไนเต็ด ในการลงเล่นฟุตบอลถ้วยยุโรปทุกรายการรอบ 380 วันด้วย

หลังเกม ฟาน นิสเทลรอย ให้สัมภาษณ์ถึงการปลดล็อกคว้าชัยรอบ 380 วันว่า “สำหรับผม ตอนนี้สิ่งสำคัญคือต้องเดินหน้าต่อไป และสร้างผลงานจาก เลสเตอร์ เชลซี และเปาก์ ผมคิดว่าครึ่งหลังเราสามารถสร้างผลงานต่อยอดได้ และผลงานต่อยอดก็สร้างได้”

“ชัยชนะในบ้านนัดแรกของยุโรปในรอบหนึ่งปี เราพูดถึงเรื่องนี้ในห้องแต่งตัวแล้ว และถึงเวลาเปลี่ยนแปลงแล้ว นักเตะทำได้ดีมาก และวันอาทิตย์นี้จะเป็นเกมใหญ่สำหรับเราในลีกที่จะกลับมาทำผลงานได้ดีอีกครั้ง”

Manchester United’s Amad Diallo celebrates after scoring his side’s second goal during the Europa League opening phase soccer match between Manchester United and PAOK at the Old Trafford stadium in Manchester, England, Thursday, Nov. 7, 2024. (AP Photo/Dave Thompson)



นอกจากนั้นเฮดโค้ชวัย 48 ปียังชื่นชมผลงานของ ดิยัลโล ซึ่งก่อนหน้านี้แทบไม่ได้รับโอกาสลงสนามเป็นตัวจริงยุคของ อีริก เทน ฮาก ว่า “ในครึ่งแรก เขาเป็นผู้เล่นที่ดีที่สุดของเรา เขาดูเฉียบคมอยู่แล้ว ทำได้ดี ส่วนในครึ่งหลัง เขาตัดสินเกมให้เราด้วยสองประตูสำคัญ ดังนั้นเขาจึงทำได้ยอดเยี่ยม”

“เขาเป็นคนที่มีบุคลิกดี เป็นคนทำงานหนัก เขาแสดงให้เห็นในทุกๆ เซสชันการฝึกซ้อม ทัศนคติของเขา และการทำงานหนักเป็นพิเศษ ทุกๆ วัน เขามุ่งมั่นกับการเรียนรู้ และพัฒนาตัวเองอยู่เสมอ ใช้ชีวิตอย่างมืออาชีพ หลังจากหลายเกมที่เขาไม่ได้ลงสนาม เขาทำผลงานได้ยอดเยี่ยมในวันนี้ ดังนั้นผมจึงพอใจกับเขามาก”