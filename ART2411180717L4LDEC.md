---
layout: post
code: "ART2411180717L4LDEC"
origin_url: "https://www.khaosod.co.th/special-stories/news_9510167"
image: "https://github.com/user-attachments/assets/b130886d-23b6-4d5e-b800-dfb7222ed327"
title: "สาวเป็นที่รู้จัก หลังลดน้ำหนักสำเร็จ ลงไป 17 กิโลฯ โดนชมหน้าเหมือนดาราดัง"
description: "ลดน้ำหนักเปลี่ยนชีวิต! สาวกลายเป็นที่รู้จัก หลังลดความอ้วนได้สำเร็จ คนแห่ชมโครงหน้าชัด-เหมือนดาราดัง จนมีผู้ติดตามเกือบแสน"
category: "SPECIAL_STORIES"
language: "th"
date: 2024-11-18T07:22:41.254Z
---

# สาวเป็นที่รู้จัก หลังลดน้ำหนักสำเร็จ ลงไป 17 กิโลฯ โดนชมหน้าเหมือนดาราดัง

[![สาวเป็นที่รู้จัก หลังลดน้ำหนักสำเร็จ ลงไป 17 กิโลฯ โดนชมหน้าเหมือนดาราดัง](https://www.khaosod.co.th/wpapp/uploads/2024/11/diet1118-1w.jpg "สาวเป็นที่รู้จัก หลังลดน้ำหนักสำเร็จ ลงไป 17 กิโลฯ โดนชมหน้าเหมือนดาราดัง")](https://www.khaosod.co.th/wpapp/uploads/2024/11/diet1118-1w.jpg)

**ลดน้ำหนักเปลี่ยนชีวิต! สาวกลายเป็นที่รู้จัก หลังลดความอ้วนได้สำเร็จ คนแห่ชมโครงหน้าชัด-เหมือนดาราดัง จนมีผู้ติดตามเกือบแสน**

เรื่องราวเป็นของหญิงสาวจากเมืองฉางซา มณฑลหูหนาน ประเทศจีน เธอได้รับความสนใจจากชาวเน็ต หลังออกมาแบ่งปันเส้นทางการลดน้ำหนักที่ลดได้ถึง 17 กิโลกรัม โดยหลายคนมองว่าหลังจากเธอกลับมาผอมแล้ว เธอมีหน้าตาคล้ายคลึงกับอดีตนางเอกดังอีกด้วย

โดยก่อนหน้านี้เธอมีน้ำหนัก 72.5 กิโลกรัม และรู้สึกไม่มั่นใจเกี่ยวกับรูปร่างของตัวเอง เพราะรูปร่างอ้วนท้วมทำให้ต้องเลือกซื้อเสื้อผ้าไซซ์ใหญ่และไม่กล้าถ่ายรูป

[![](https://www.khaosod.co.th/wpapp/uploads/2024/11/diet1118-1.jpg)](https://www.khaosod.co.th/wpapp/uploads/2024/11/diet1118-1.jpg)

จนกระทั่งเดือนมิถุนายนปีนี้ เธอเริ่มต้นการลดน้ำหนัก โดยควบคุมอาหารและออกกำลังกาย แม้จะประสบปัญหาผมร่วงและมีช่วงที่น้ำหนักไม่ลดตามหวัง แต่เธอก็ยังคงมุ่งมั่นจนสามารถลดน้ำหนักได้เหลือ 55 กิโลกรัม

เธอมองว่าความสำเร็จในการลดน้ำหนัก ไม่เพียงแต่เปลี่ยนแปลงรูปลักษณ์ภายนอก แต่ยังทำให้สุขภาพดีขึ้น นอกจากนี้ยังกระตุ้นให้คนที่อยากจะลดน้ำหนักเห็นว่า หากมีความตั้งใจและความพยายามมากพอ ไม่ว่าใครก็สามารถเปลี่ยนแปลงตัวเองได้ทั้งสิ้น

[![](https://www.khaosod.co.th/wpapp/uploads/2024/11/diet1118-2.jpg)](https://www.khaosod.co.th/wpapp/uploads/2024/11/diet1118-2.jpg)

โดยเธอได้บันทึกวิดีโอการเปลี่ยนแปลงและแชร์ในโซเชียล นอกจากผู้คนจะชื่นชมในความพยายามแล้ว พวกเขายังมองว่าหลังจากลดน้ำหนักได้สำเร็จ เธอมีหน้าตาคล้ายคลึงกับ “หวัง จู่เสียน” อดีตนางเอกดังของจีนอีกด้วย เรียกได้ว่าสร้างความฮือฮาบนโลกออนไลน์ จนทำให้ตอนนี้เธอมีผู้ติดตามมากกว่า 80,000 คนเลยทีเดียว

หวัง จู่เสียน

**ขอบคุณที่มา** ettoday