---
layout: post
code: "ART24103109167MAZRW"
origin_url: "https://www.khaosod.co.th/https://www.khaosod.co.th/sports/news_9483312"
image: "https://github.com/user-attachments/assets/82a91563-717e-403c-b64c-5a084a2cface"
title: "แม้แค่ชั่วคราว รุด ฟาน นิสเทลรอย เผยเป็นเกียรติได้คุมทัพ แมนยู - รับเสียใจ เทน ฮาก ถูกปลด"
description: "รุด ฟาน นิสเทลรอย ผู้จัดการทีมขัดตาทัพ แมนเชสเตอร์ ยูไนเต็ด เผยเป็นเกียรติที่ได้คุมทัพ \"ปีศาจแดง\" แม้จะเป็นแบบชั่วคราวเท่านั้น พร้อมรับเสียใจที่ อีริก เทน ฮาก ถูกปลด"
category: "SPORTS"
language: "th"
date: 2024-11-01T11:30:03.823Z
---

# แม้แค่ชั่วคราว รุด ฟาน นิสเทลรอย เผยเป็นเกียรติได้คุมทัพ แมนยู - รับเสียใจ เทน ฮาก ถูกปลด

[![แม้แค่ชั่วคราว รุด ฟาน นิสเทลรอย เผยเป็นเกียรติได้คุมทัพ แมนยู - รับเสียใจ เทน ฮาก ถูกปลด](https://www.khaosod.co.th/wpapp/uploads/2024/10/Ruud-van-Nistelrooy-9966.jpg "แม้แค่ชั่วคราว รุด ฟาน นิสเทลรอย เผยเป็นเกียรติได้คุมทัพ แมนยู - รับเสียใจ เทน ฮาก ถูกปลด")](https://www.khaosod.co.th/wpapp/uploads/2024/10/Ruud-van-Nistelrooy-9966.jpg)

**รุด ฟาน นิสเทลรอย ผู้จัดการทีมขัดตาทัพ แมนเชสเตอร์ ยูไนเต็ด เผยเป็นเกียรติที่ได้คุมทัพ “ปีศาจแดง” แม้จะเป็นแบบชั่วคราวเท่านั้น พร้อมรับเสียใจที่ อีริก เทน ฮาก ถูกปลด**

โดย ฟาน นิสเทลรอย วัย 48 ปีซึ่งก่อนหน้านี้เป็นผู้ช่วยของ อีริก เทน ฮาก ซึ่งเพิ่งโดนปลดจากตำแหน่งกุนซือ แมนฯ ยูไนเต็ด ได้รับหน้าที่เป็นเฮดโค้ชขัดตาทัพ และเตรียมประเดิมคุม “ปีศาจแดง” นัดแรกพบกับ เลสเตอร์ ซิตี้ ฟุตบอล คาราบาว คัพ รอบ 16 ทีมสุดท้ายวันที่ 30 พ.ค.นี้

Soccer Football – Premier League – West Ham United v Manchester United – London Stadium, London, Britain – October 27, 2024 Manchester United assistant manager Ruud van Nistelrooy applauds fans after the match Action Images via Reuters/Paul Childs EDITORIAL USE ONLY.



ก่อนเกมดังกล่าว ฟาน นิสเทลรอย อดีตนักเตะของ แมนฯ ยูไนเต็ด เผยความรู้สึกว่า “ผมมั่นใจว่า ทุกคนคงนึกภาพออกว่า ผมเขียนบันทึกนี้ด้วยความรู้สึกที่หลากหลาย อีริก เทน ฮาก พาผมกลับมาที่ แมนเชสเตอร์ ยูไนเต็ด ในช่วงซัมเมอร์ และแม้ว่าผมจะเป็นส่วนหนึ่งของทีมโค้ชที่นี่เพียงไม่กี่เดือน แต่ผมก็จะรู้สึกขอบคุณเขาเสมอที่ให้โอกาสผม และผมเสียใจที่เห็นเขาจากไป”

“แม้จะเป็นผู้จัดการทีมชั่วคราวก็ตาม ถือเป็นเกียรติอย่างยิ่งที่ได้คุมสโมสรที่ผมรักไปนานเท่าที่ผมได้รับมอบหมาย ผมสัญญาว่าผมจะยังคงทุ่มเทอย่างเต็มที่ไม่ว่าจะด้วยวิธีใดก็ตาม เพื่อพยายามพลิกสถานการณ์ของเรา”

“แม้ว่าผลงานของเราจะออกมาไม่ดี แต่ผมก็ยังรักที่ได้กลับมาที่โอลด์ แทรฟฟอร์ด และได้ทำงานร่วมกับทีมและทีมงานทุกๆ วัน เราได้เห็นศักยภาพของทีมในบางครั้งในฤดูกาลนี้ แต่เห็นได้ชัดว่าไม่บ่อยนัก”

“ตอนนี้เป็นเวลาที่ทุกคนในสโมสรต้องร่วมมือกัน ทุ่มเททุกอย่าง และพลิกสถานการณ์ในฤดูกาลนี้ในขณะที่เรายังมีเวลา จากประสบการณ์ของผมในฐานะผู้เล่น และโค้ชที่นี่ ผมสามารถพูดได้อย่างแน่ชัดว่าเมื่อผู้เล่น เจ้าหน้าที่ และแฟนบอลร่วมมือกัน แมนเชสเตอร์ ยูไนเต็ด ก็จะหยุดไม่อยู่”

ทั้งนี้มีรายงานเพิ่มเติมว่า ฟาน นิสเทลรอย จะอำลา แมนฯ ยูไนเต็ด ทันทีหลังการเข้ามาของ รูเบน อโมริม ผู้จัดการทีมถาวรคนใหม่

