---
layout: post
code: "ART2411111216B1RY8B"
origin_url: "https://www.khaosod.co.th/sports/news_9500732"
image: "https://github.com/user-attachments/assets/3d33ab27-89b6-47da-aebd-5928a83b16a4"
title: "สนามที่4! กองทุนกีฬา ลุยมอบอุปกรณ์กีฬา โรงเรียนที่ประสบภัยน้ำท่วม จ.น่าน"
description: "กองทุนพัฒนาการกีฬาแห่งชาติ CSR “สืบสาน สร้างเสริม เติมต..."
category: "SPORTS"
language: "th"
date: 2024-11-11T12:26:50.136Z
---

# สนามที่4! กองทุนกีฬา ลุยมอบอุปกรณ์กีฬา โรงเรียนที่ประสบภัยน้ำท่วม จ.น่าน

[![สนามที่4! กองทุนกีฬา ลุยมอบอุปกรณ์กีฬา โรงเรียนที่ประสบภัยน้ำท่วม จ.น่าน](https://www.khaosod.co.th/wpapp/uploads/2024/11/njyu.jpg "สนามที่4! กองทุนกีฬา ลุยมอบอุปกรณ์กีฬา โรงเรียนที่ประสบภัยน้ำท่วม จ.น่าน")](https://www.khaosod.co.th/wpapp/uploads/2024/11/njyu.jpg)

![](https://www.khaosod.co.th/wpapp/uploads/2024/11/S__28155916_0.jpg)

เมื่อวันที่ 11 พฤศจิกายน 2567 ประธาน นางวจิราพร อมาตยกุล รองผู้ว่าราชการจังหวัดน่าน นายสาธิต บุญทอง นายกสมาคมกีฬาแห่งจังหวัดน่าน นางสาว ภิม นครศรี หัวหน้าส่วนกองทุนกีฬา ร่วมมอบอุปกรณ์กีฬาในโครงการสนับสนุนและเสริมสร้างการตื่นตัวและการมีส่วนร่วมของการเล่นกีฬาและการออกกำลังกายของประชาชนผ่านกิจกรรมหรือบริการทางการกีฬา ประจำปีงบประมาณ พ.ศ. 2567 ให้แก่โรงเรียนในพื้นที่จังหวัดน่าน ณ สำนักงานเขตพื้นที่การศึกษาประถมศึกษาน่าน เขต 1

โดย กองทุนพัฒนาการกีฬาแห่งชาติร่วมกับ จังหวัดน่าน จัดขึ้น เพื่อส่งมอบให้กับ 11 โรงเรียน ที่ได้รับผลกระทบจากน้ำท่วม ทำให้อุปกรณ์กีฬาได้รับความเสียหาย โดยอุปกรณ์กีฬาทั้งหมดได้รับการสนับสนุนจาก กองทุนพัฒนาการกีฬาแห่งชาติ โดยมี นายสมพงษ์ พิมพ์มาศ เลขาธิการสมาคมกีฬาแห่งจังหวัดน่าน นายวิชาญ เกษเพชร ผู้อำนวยการสำนักงานเขตพื้นที่การศึกษาประถมศึกษาน่าน เขต 1 นางสาวดารารัตน์ ภักดี ผู้อำนวยการสำนักงานการกีฬาแห่งประเทศไทยจังหวัดน่าน

![](https://www.khaosod.co.th/wpapp/uploads/2024/11/S__28155918_0.jpg)

ภายในงานยังได้มีการจัดกิจกรรมการแข่งขันกีฬาเซปักตะกร้อ รุ่นอายุไม่เกิน 20 ปี โดยเป็นเยาวชนในพื้นที่จังหวัดน่าน เข้าร่วมการแข่งขัน และมีการอบรมให้ความรู้เกี่ยวกับการเล่นกีฬาเซปักตะกร้อ โดย นายทินกร พันธ์เทศ อดีตนักกีฬาเซปักตะกร้อทีมชาติไทย ซึ่งน้องๆ เยาวชนที่เข้าร่วมกิจกรรมต่างได้รับความรู้และความสนุกสนานโดยทั่วหน้ากัน

![](https://www.khaosod.co.th/wpapp/uploads/2024/11/S__28155972.jpg)

สำหรับโครงการกิจกรรมนี้ เล็งเห็นความสำคัญของคุณภาพชีวิตและความเป็นอยู่ของเด็กและเยาวชนในสังคมของ โรงเรียนที่ยังขาดแคลนอุปกรณ์กีฬาและขาดโอกาสในเข้าถึงกิจกรรมหรือบริการทางการกีฬา จึงมีแผน ดำเนินการจัดทำโครงการกิจกรรมมอบอุปกรณ์กีฬาเพื่อพัฒนาสังคม เพื่อส่งเสริมการสร้างโอกาสและ ประสบการณ์ในการเล่นกีฬาให้สนุก โดยเริ่มจากมีความพร้อมด้านอุปกรณ์กีฬาที่มีคุณภาพและมาตรฐาน ต่อด้วยการเล่นกีฬาให้สนุกสนาน พัฒนาจิตใจให้เบิกบาน เพื่อให้เด็กและเยาวชนได้ค้นพบศักยภาพของตนเอง ทางด้านกีฬาและต่อยอดสู่ความเป็นเลิศและกีฬาอาชีพได้ต่อไปในอนาคต อันจะนำไปสู่การพัฒนาสังคมได้ อย่างยั่งยืน และการสร้างประชากรนักกีฬาเพิ่มขึ้น