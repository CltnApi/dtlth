---
layout: post
code: "ART2411150432TW9SWJ"
origin_url: "https://www.khaosod.co.th/special-stories/news_9506378"
image: "https://github.com/user-attachments/assets/2b2e7aa6-5eaf-4a5d-b648-d903475d7fb9"
title: "ส่องดีเทล สยามมานุสตรี ชุดประจำชาติ โอปอล ใส่อวดโฉม MU2024 ก่อนชฎาตก"
description: "ส่องดีเทล สยามมานุสตรี ชุดประจำชาติ โอปอล สุชาตา ใส่อวดโฉม บนเวที มิสยูนิเวิร์ส2024 ก่อนชฎาตก พระแสงของ้าวหัก ร่วงลงพื้นรอบพรีลิมฯ "
category: "SPECIAL_STORIES"
language: "th"
date: 2024-11-15T04:39:32.376Z
---

# ส่องดีเทล สยามมานุสตรี ชุดประจำชาติ โอปอล ใส่อวดโฉม MU2024 ก่อนชฎาตก

[![ส่องดีเทล สยามมานุสตรี ชุดประจำชาติ โอปอล ใส่อวดโฉม MU2024 ก่อนชฎาตก](https://www.khaosod.co.th/wpapp/uploads/2024/11/Miss-Universe15-11-01.jpg "ส่องดีเทล สยามมานุสตรี ชุดประจำชาติ โอปอล ใส่อวดโฉม MU2024 ก่อนชฎาตก")](https://www.khaosod.co.th/wpapp/uploads/2024/11/Miss-Universe15-11-01.jpg)

_**ส่องดีเทล สยามมานุสตรี ชุดประจำชาติ โอปอล สุชาตา ใส่อวดโฉม บนเวที มิสยูนิเวิร์ส2024 ก่อนชฎาตก พระแสงของ้าวหัก ร่วงลงพื้นรอบพรีลิมฯ**_

เมื่อวันที่ 15 พ.ย. (ตามเวลาในประเทศไทย) ที่เมืองโปลันโก ประเทศเม็กซิโก กองประกวดมิสยูนิเวิร์ส 2024 จัดการประกวดรอบพรีลิมมินารี สาวงามจาก 127 ประเทศ จะได้อวดโฉมให้แฟนๆ ได้ชมบนเวทีเป็นครั้งแรก

โดยเริ่มการประกวดจากชุดประจำชาติ ระหว่างที่ โอปอล สุชาตา ช่วงศรี มิสยูนิเวิร์สไทยแลนด์ 2024 พรีเซ็นต์ชุด “สยามมานุสตรี” อยู่นั้น พระแสงของ้าวได้หักตกลงพื้นและชฎาที่สวมใส่ร่วงหลุดตกลงมาที่พื้นเช่นเดียวกัน แต่สาวโอปอล ไม่ได้มีท่าทีตกใจยังคงพรีเซ็นต์ชุดต่อ ด้วยความมีสติเรียกเสียงเชียร์จากแฟน ๆ ได้ดังกระหึ่ม

ส่องดีเทล สยามมานุสตรี ชุดประจำชาติ โอปอล ใส่อวดโฉม บนเวที มิสยูนิเวิร์ส2024

สำหรับชุดประจำชาติ **“สยามมานุสตรี”** ซึ่งคำว่า “Siam Manustree” มีความหมายว่า “เครื่องแต่งกายเพื่อรำลึกถึงวีรสตรีแห่งสยาม”

โดยบันทึกทางประวัติศาสตร์ของไทยยกย่องความกล้าหาญของสมเด็จพระนางเจ้าสุริโยทัยในการสู้รบในศึกช้างคู่พระราชทาน และทรงเสียสละพระชนม์ชีพ เพื่อปกป้องอาณาจักรไทย  
เหตุการณ์นี้สะท้อนถึงพลังอันไร้ขีดจำกัดของสตรีไทยที่สามารถเป็นผู้นำ, ต่อสู้, และเสียสละชีวิตเพื่อแผ่นดินที่คนไทยสืบทอดและอาศัยอยู่ในปัจจุบัน

ส่องดีเทล สยามมานุสตรี ชุดประจำชาติ โอปอล ใส่อวดโฉม บนเวที มิสยูนิเวิร์ส2024

แรงบันดาลลใจในการออกแบบชุดสยามมานุสตรี โดยใช้เทคนิคงานหัตถศิลป์ชั้นสูง รวมถึงงานประดับปีกแมลงทับอันวิจิตรบรรจง รวมผู้เชี่ยวชาญและครูช่างครบทุกแขนง นับเป็นความภาคภูมิใจและพลังในการขับเคลื่อนงานศิลปาชีพของไทย สู่สายตาชาวโลก

เครื่องหัวชฎายกสูง ประดับด้วยดอกไม้ไหว กรรเจียกจอน และสายรัดที่ทรงพลัง สื่อถึงชุดที่ใช่แค่แสดงถึงฐานันดรศักดิ์ที่สูงส่ง แต่ยังพร้อมต่อการต่อกรในทุกยาม แน่นนอนว่าเรื่องสี ลวดลายนั้นบ่งชัดถึงความเป็นไทย

[![](https://www.khaosod.co.th/wpapp/uploads/2024/11/Miss-Universe15-11-03-696x392.jpg)](https://www.khaosod.co.th/wpapp/uploads/2024/11/Miss-Universe15-11-03.jpg)

อาภรณ์ชุดรูปแบบสตรีนักรบผู้สูงศักดิ์ ถูกตีโจทย์เป็นทั้งชุดเกราะ นักรบที่มีความอ่อนช้อย แต่ดุดันไปในตัว การใส่ลวดไทย ทั้งลายกนก ลายกระจัง และหน้าสิงห์ ส่งให้ชุดออกมาดูทันสมัย ขณะที่เนื้อผ้าด้านในยังใส่รายละเอียดของการปักเย็บคล้ายดอกมณฑารพ ดอกไม้สวรรค์ ที่ปรับให้โมเดิร์นขึ้น

[![](https://www.khaosod.co.th/wpapp/uploads/2024/11/Miss-Universe15-11-06-696x392.jpg)](https://www.khaosod.co.th/wpapp/uploads/2024/11/Miss-Universe15-11-06.jpg)

อาภรณ์ส่วนล่าง นอกจากการนุ้งผ้า นุ้งโจงกระแบนอย่างไทยแล้ว ในรายละเอียดของผ้าที่หยิบมา เห็นถึงความละเมียดเรื่องงานทอ และชุดที่ออกมาให้ร้อยเรียงไปกับองค์ประกอบทั้งชุดอย่างสวยงามตั้งแต่ศีรษะจรดปลายเท้า

[![](https://www.khaosod.co.th/wpapp/uploads/2024/11/Miss-Universe15-11-05-696x392.jpg)](https://www.khaosod.co.th/wpapp/uploads/2024/11/Miss-Universe15-11-05.jpg)

รองเท้าบูท รายละเอียด ดีเทลก็ยังไม่หลุดคอนเซ็ปต์ความเป็นไทย ประดับตกแต่งลวดลายเพิ่มให้ดูไปขัดตาและนำสมัยสมยุค

พระแสงของ้าว ดูทรงพลัง ดีไซน์ออกมาได้อย่างลงตัวไม่เวอร์เกินไป ทำให้ชุด “สยามมานุสตรี” นั้นยิ่งงดงามยิ่งขึ้น และย้อนกลับไปนึกถึงวีรสตรีแห่งราชอาณาจักรโบราณ ที่ทรงสละชีวิตจนกลายเป็นตำนานตราบปัจจุบัน

[![](https://www.khaosod.co.th/wpapp/uploads/2024/11/Miss-Universe15-11-04-696x392.jpg)](https://www.khaosod.co.th/wpapp/uploads/2024/11/Miss-Universe15-11-04.jpg)