---
layout: post
code: "ART2411130521HUVYJ9"
origin_url: "https://www.khaosod.co.th/sports/news_9503194"
image: "https://github.com/user-attachments/assets/cafefade-2e2f-439c-ab97-e9d4c26bb84a"
title: "ปารากวัย ประกาศสั่งห้ามเสื้อบอล ทีมชาติ - สโมสร มีชื่อ เมสซี เข้าสนาม"
description: "ฝ่ายจัดประกาศแบนห้ามเสื้อ ลิโอเนล เมสซี ทั้งทีมชาติ และ สโมสร เข้าสนามในเกม ฟุตบอลโลก รอบคัดเลือก ที่ปารากวัย จะเปิดบ้านต้อนรับการมาเยือนขอ"
category: "SPORTS"
language: "th"
date: 2024-11-13T05:26:17.736Z
---

# ปารากวัย ประกาศสั่งห้ามเสื้อบอล ทีมชาติ - สโมสร มีชื่อ เมสซี เข้าสนาม

[![ปารากวัย ประกาศสั่งห้ามเสื้อบอล ทีมชาติ - สโมสร มีชื่อ เมสซี เข้าสนาม](https://www.khaosod.co.th/wpapp/uploads/2024/11/Messi11.jpg "ปารากวัย ประกาศสั่งห้ามเสื้อบอล ทีมชาติ - สโมสร มีชื่อ เมสซี เข้าสนาม")](https://www.khaosod.co.th/wpapp/uploads/2024/11/Messi11.jpg)

ฝ่ายจัดประกาศแบนห้ามเสื้อ ลิโอเนล เมสซี ทั้งทีมชาติ และ สโมสร เข้าสนามในเกม ฟุตบอลโลก รอบคัดเลือก ที่ปารากวัย จะเปิดบ้านต้อนรับการมาเยือนของ ทีมชาตอาร์เจนติน่า

โดยรายงานข่าวระบุว่า สมาคมฟุตบอล ปารากวัย ตั้งกฎไว้ว่า แฟนบอลที่จะเข้ามาชมเกมดังกล่าว จะไม่ได้รับอนุญาตให้ใส่เสื้อที่มีชื่อของ เมสซี ทั้งกับ ทีมชาติอาร์เจนติน่า หรือ สโมสรทั้ง บาร์เซโลน่า, ปารีส แซงต์ แชร์กแมง และ อินเตอร์ ไมอามี่ เข้ามาภายในสนาม

แฟร์นันโด วิลลาสโบอา นายกสมาคมฟุตบอล ปารากวัย เผยกับ เรดิโอ ลา เรด ว่า “เราไม่อนุญาตให้สวมเสื้อทีมชาติ อาร์เจนติน่า หรือสโมสรต่างชาติที่มีชื่อนักฟุตบอล เข้าภายในสนาม เราจะทำให้สนามมีเพียงสีของปารากวัย และ แฟนบอลที่สนับสนุนแนวทางที่พวกเราคู่ควร หรือ แนวทางของเราเท่านั้น”

ก่อนหน้านีปารากวัยเคยห้ามแฟนบอลไม่ให้ใส่เสื้อบราซิลหรือสโมสรที่มีชื่อวินิซิอุสจูเนียร์เข้าสนามในเกมรับการมาเยือนของทีมชาติบราซิลโดยสาเหตุหลักมาจากการป้องกันการเกิดเหตุปะทะระหว่างแฟนบอล