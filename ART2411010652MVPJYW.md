---
layout: post
code: "ART2411010652MVPJYW"
origin_url: "https://www.khaosod.co.th/entertainment/news_9484981"
image: "https://github.com/user-attachments/assets/6a5239ef-7a80-4896-a2d4-fc3a5fde8417"
title: "อาร์ม กรกันต์ ขึ้นแท่นลูกรักเวิร์คพอยท์ เสียบแทน กันต์ กันตถาวร ? พร้อมเรียนรู้สิ่งใหม่"
description: "อาร์ม กรกันต์ ขึ้นแท่นลูกรักเวิร์คพอยท์ เสียบแทน กันต์ กันตถาวร ? พร้อมเรียนรู้สิ่งใหม่ ชอบขอเทคนิคการเป็นพิธีกรจาก ตา ปัญญา"
category: "ENTERTAINMENT"
language: "th"
date: 2024-11-01T14:09:46.993Z
---

# อาร์ม กรกันต์ ขึ้นแท่นลูกรักเวิร์คพอยท์ เสียบแทน กันต์ กันตถาวร ? พร้อมเรียนรู้สิ่งใหม่

[![อาร์ม กรกันต์ ขึ้นแท่นลูกรักเวิร์คพอยท์ เสียบแทน กันต์ กันตถาวร ? พร้อมเรียนรู้สิ่งใหม่](https://www.khaosod.co.th/wpapp/uploads/2024/10/arm.jpg "อาร์ม กรกันต์ ขึ้นแท่นลูกรักเวิร์คพอยท์ เสียบแทน กันต์ กันตถาวร ? พร้อมเรียนรู้สิ่งใหม่")](https://www.khaosod.co.th/wpapp/uploads/2024/10/arm.jpg)

อาร์ม กรกันต์ ขึ้นแท่นลูกรักเวิร์คพอยท์ เสียบแทน กันต์ กันตถาวร ? พร้อมเรียนรู้สิ่งใหม่ ชอบขอเทคนิคการเป็นพิธีกรจาก ตา ปัญญา

![](https://www.khaosod.co.th/wpapp/uploads/2024/10/133495_0.jpg)

ขึ้นแท่นลูกรักของเวิร์คพอยท์อีกคน สำหรับพิธีกรหนุ่ม **อาร์ม กรกันต์ สุทธิโกเศศ** ที่ล่าสุดได้เป็นหนึ่งในพิธีกรรายการ คุณพระช่วย อีกทั้งก่อนหน้านี้อาร์มยังอยู่ในลิสต์รายชื่อที่จะมาเป็นพิธีกรแทน กันต์ กันตถาวร หลังจากกลายเป็นผู้ต้องหาคดี ดิ ไอคอน

_ล่าสุดได้เจอหนุ่มอาร์ม ในงานแถลงข่าว ครบรอบ 20 ปี คุณพระช่วย ที่ เวิร์คพอยท์ ผู้สื่อข่าวจึงได้ขออัพเดตถึงงานว่านอกจาก พิธีกรรายการคุณพระช่วย ยังมีงานพิธีกร ที่ทำใน เวิร์คพอยท์เพิ่มเติมไหม?_

“ตอนนี้ก็ยังอยู่ที่ผู้ใหญ่ยังคุยอยู่ ซึ่งนอกจากคุณผู้ช่วย อาร์มก็อ่านข่าวบันเทิงในตอนเช้าในห้องข่าวบันเทิงทุกวันจันทร์-ศุกร์ อ่านกับพี่ตุ๊กกี้ ส่วน โปรเจกต์ใหม่ๆ ก็ต้องรอปีหน้าและผู้ใหญ่เขากำลังคุยกันอยู่ครับ”

![](https://www.khaosod.co.th/wpapp/uploads/2024/10/Snapinsta.app_459006321_18463510246012570_2236272197873030511_n_1080.jpg)

ADVERTISEMENT

**เหมือนจะขึ้นแท่นลูกรักของเวิร์คพอยท์?** “ขอบคุณพี่ๆ มากๆ เลยที่กรุณาให้สมญานามนี้ให้ คือภาพที่ออกมา ตอนนั้นเป็นวันเกิดอาร์ม _เราเป็นเด็กอยากจะได้พรจากผู้ใหญ่ ก็ไปหาพี่ตา ปัญญา และผู้บริหารในเวิร์คพอยท์แทบจะทุกคนที่จะอยู่ในวันนั้นเลย ก็ไปขอพร แน่นอนพอเราได้โมเมนต์ดีๆ จากพี่ตามาก็อดไม่ได้ที่อยากจะแชร์ลงโซเชียลมีเดีย_

พอแชร์ไปปุ๊บ ปรากฏว่าก็ขอบคุณพี่ๆ สื่อนั่นแหละที่ได้มีประโยคนั้นออกมา ก็ขอยืนยันว่าจริงๆ พี่ตาเป็นผู้ใหญ่ที่เมตตาศิลปินทุกคนมากๆ ไม่ว่าจะเป็นใครที่เดินทางมาเวิร์คพอยท์ _**ถ้าเจอพี่ตา ก็เข้าไปพบไปขอพร ขอพลังจากพี่ตา**_

![](https://www.khaosod.co.th/wpapp/uploads/2024/10/Screenshot-2024-10-31-181658.png)

เพราะพี่ตาพลังเยอะมาก และพี่ตาก็สอนเสมอทั้งพิธีกร ทั้งศิลปินต่างๆ พูดง่ายๆ เจอพี่ตาทุกครั้งจะได้ทั้งความรู้ กำลังใจและเทคนิคในการเป็นพิธีกรเพิ่มทุกครั้ง อาร์มเลยชอบวิ่งไปหาพี่ตามากกว่า แต่พี่ตาทำเหมือนกันกับทุกๆ คน”

**แสดงว่าจะได้เห็นอาร์มในหลายๆ รายการมากขึ้น?** “หวังว่าครับ แต่ก็ไม่รู้ เป็นเรื่องของผู้ใหญ่คุยกันอยู่”

**แสดงว่าตอนนี้บูสต์เอเนอจี้เตรียมรอรับ ปั้นกล้าม ฟิตร่างกาย?** “เอาเป็นว่า ถ้ามีโอกาสมาก็ขอขอบคุณผู้ใหญ่แล้วกันครับ แต่ก็ไม่รู้เหมือนกัน เราก็ได้แต่ทำในส่วนที่เรารับผิดชอบให้ดีที่สุด ก็เตรียมตัว เตรียมใจ ทำการบ้าน มาไม่มาขึ้นอยู่กับผู้ใหญ่เลยที่จะเมตตา”

**มีแนวพิธีกรรายการที่เราอยากทำไหม?** “_**ผมไม่ติดผมพร้อมที่จะเรียนรู้ ไม่ว่าจะเป็นรายการแนวไหน และสนุกที่ได้ทำงาน**_ เป็นคนชอบทำงานและสิ่งที่เป็นอยู่แล้ว เรื่องของวัฒนธรรม เรื่องของงานข่าว เรื่องของร้องเพลง ผมก็พร้อมเรียนรู้ในพื้นที่ใหม่ๆ เหมือนกัน”

![](https://www.khaosod.co.th/wpapp/uploads/2024/10/Snapinsta.app_458772720_18463510267012570_3378263798731733833_n_1080.jpg)