---
layout: post
code: "ART2411230848BMOT09"
origin_url: "https://www.khaosod.co.th/special-stories/news_9518308"
image: "https://github.com/user-attachments/assets/59432cd5-1f23-4c68-bb8b-d848decc2d8b"
title: "ไปไม่ถึงที่หมาย สังเวย ทริปน้ำไม่อาบ แล้ว 1 ศพ มอเตอร์ไซค์ชนกันเองกลิ้งไปกับถนน เผยสาเหตุ"
description: "ไปไม่ถึงที่หมาย สังเวย ทริปน้ำไม่อาบ แล้ว 1 ศพ มอเตอร์ไซค์ชนกันเองกลิ้งไปกับถนน เผยสาเหตุ ขณะเดียวกันเจ้าหน้าที่ตำรวจ ได้เน้นย้ำเรื่องการขับขี่ปลอดภัย"
category: "SPECIAL_STORIES"
language: "th"
date: 2024-11-23T09:05:19.523Z
---

# ไปไม่ถึงที่หมาย สังเวย ทริปน้ำไม่อาบ แล้ว 1 ศพ มอเตอร์ไซค์ชนกันเองกลิ้งไปกับถนน เผยสาเหตุ

[![ไปไม่ถึงที่หมาย สังเวย ทริปน้ำไม่อาบ แล้ว 1 ศพ มอเตอร์ไซค์ชนกันเองกลิ้งไปกับถนน เผยสาเหตุ](https://www.khaosod.co.th/wpapp/uploads/2024/11/dead3-3.jpg "ไปไม่ถึงที่หมาย สังเวย ทริปน้ำไม่อาบ แล้ว 1 ศพ มอเตอร์ไซค์ชนกันเองกลิ้งไปกับถนน เผยสาเหตุ")](https://www.khaosod.co.th/wpapp/uploads/2024/11/dead3-3.jpg)

**ไปไม่ถึงที่หมาย สังเวย ทริปน้ำไม่อาบ แล้ว 1 ศพ มอเตอร์ไซค์ชนกันเองกลิ้งไปกับถนน เผยสาเหตุ ขณะเดียวกันเจ้าหน้าที่ตำรวจ ได้เน้นย้ำเรื่องการขับขี่ปลอดภัย**

วันที่ 23 พ.ย.2567 ผู้สื่อข่าวรายงานว่า กลุ่มรถจักรยานยนต์ “ทริปน้ำไม่อาบ” กว่า 6,000 คัน แห่เข้าจังหวัดเพชรบูรณ์ ตั้งแต่ช่วงเช้า เพื่อร่วมกิจกรรมท่องเที่ยวตามที่นัดหมายไว้ โดยมีจุดหมายปลายทางหลักคือ ภูทับเบิก และเขาค้อ

ทั้งนี้เจ้าหน้าที่ตำรวจได้มีการตั้งจุดตรวจ จุดสกัด และวางกำลังดูแลความเรียบร้อยตลอดเส้นทาง เพื่อป้องกันอุบัติเหตุและควบคุมความประพฤติของผู้ร่วมทริป โดยเน้นย้ำเรื่องการขับขี่ปลอดภัย การไม่ดื่มแอลกอฮอล์ และการเคารพกฎจราจรอย่างเคร่งครัด

ไปไม่ถึงที่หมาย สังเวย ทริปน้ำไม่อาบ แล้ว 1 ศพ มอเตอร์ไซค์ชนกันเองกลิ้งไปกับถนน เผยสาเหตุ

ทั้งนี้มีผู้ใช้เฟซบุ๊กรายหนึ่งโพสต์คลิป ขณะที่กลุ่มรถจักรยานยนต์ ในทริปน้ำไม่อาบ กำลังขับมุ่งหน้าสู่จุดหมาย เกิดอุบัติเหตุจนรถล้มไถลไปกับถนน

ต่อมามีรายงานว่า ผู้บาดเจ็บจากอุบัติเหตุได้เสียชีวิตแล้ว โดยเพจอีซ้อขยี้ข่าว : อีซ้อ ได้โพสต์ภาพพร้อมข้อความระบุว่า ข่าวเศร้าห้ามกดขรรม…หนึ่งในผู้ร่วมทริปสายบุญ “น้ำไม่อาบ” ไปไม่ถึงจุดหมาย ประสบอุบัติเหตุกลางทางจนทำให้มีคนสู่ขิตไปแล้วหนึ่งรายจ้า โดยระบุสาเหตุว่า ล้มเหมือนไม่แรงแต่เคสนี้กระดูกทิ่มปอดค่ะ จึงทำให้เสียชีวิต

เบื้องต้นทราบว่าอุบัติเหตุดังกล่าวเกิดบนถนน สระบุรี-หล่มสัก (ทางหลวงหมายเลข 21) พื้นที่ ม.1 ต.นิคมลำนารายณ์ อ.ชัยบาดาล จ.ลพบุรี ผู้เสียชีวิตเป็นชายวัยรุ่น อายุประมาณ 20-25 ปี

**อ่าน [คว่ำแล้ว1 ทริปน้ำไม่อาบ เมลาย รัชดา หัวหน้าแก๊ง โพสต์เดือด ลั่นใครเบิ้ลถ่ายคลิปส่งมีรางวัล](https://www.khaosod.co.th/special-stories/news_9518043)**

**อ่าน [เพิ่งคว่ำไป เอาอีกแล้ว ทริปน้ำไม่อาบ เกิดอุบัติเหตุซ้ำ เจ้าตัวโอด โดนชนแล้วหนี เพิ่งมาปีแรก](https://www.khaosod.co.th/special-stories/news_9518197)**