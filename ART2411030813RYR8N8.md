---
layout: post
code: "ART2411030813RYR8N8"
origin_url: "https://www.khaosod.co.th/sports/news_9488358"
image: "https://github.com/user-attachments/assets/a9f0e8b9-1f3c-4a74-8fd0-8af7551692f1"
title: "ฉลองครบรอบ 80 ปี! เอซีเอส จัดศึก ฟุตบอล-ตะกร้อ ชิงถ้วยพระราชทาน"
description: "อัสสัมชัญศรีราชา ร่วมกับ สโมสร บีจี ปทุม ยูไนเต็ด และ สมาคมกีฬาตะกร้ออาวุโสไทย จัดการแข่งขัน ฟุตบอล และ เซปักตะกร้อ ชิงถ้วยพระราชทาน เนื่องใน"
category: "SPORTS"
language: "th"
date: 2024-11-03T08:17:46.114Z
---

# ฉลองครบรอบ 80 ปี! เอซีเอส จัดศึก ฟุตบอล-ตะกร้อ ชิงถ้วยพระราชทาน

[![ฉลองครบรอบ 80 ปี! เอซีเอส จัดศึก ฟุตบอล-ตะกร้อ ชิงถ้วยพระราชทาน](https://www.khaosod.co.th/wpapp/uploads/2024/11/ASSom.jpg "ฉลองครบรอบ 80 ปี! เอซีเอส จัดศึก ฟุตบอล-ตะกร้อ ชิงถ้วยพระราชทาน")](https://www.khaosod.co.th/wpapp/uploads/2024/11/ASSom.jpg)

อัสสัมชัญศรีราชา ร่วมกับ สโมสร บีจี ปทุม ยูไนเต็ด และ สมาคมกีฬาตะกร้ออาวุโสไทย จัดการแข่งขัน ฟุตบอล และ เซปักตะกร้อ ชิงถ้วยพระราชทาน เนื่องในโอกาสเฉลิมฉลองครบ 80 ปี การก่อตั้งโรงเรียนอัสสัมชัญศรีราชา

ภราดา ดร.พิสูตร วาปิโส ผู้อำนวยการโรงเรียนอัสสัมชัญศรีราชา เป็นประธานในงานแถลงข่าวจัดการแข่งขันฟุตบอล “เอซีเอส ฟุตบอล อินวิเตชั่น 2024” และ “เอซีเอส เซปักตะกร้อ อินเตอร์เนชั่นแนล อินวิเตชั่น 2024” ชิงถ้วยพระราชทาน สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี โอกาสฉลองครบรอบ 80 ปี แห่งการสถาปนาของโรงเรียน

โดยมี ภราดา พิทยา เตื่อยตา รองผู้อำนวยการโรงเรียน/หัวหน้างานนักกีฬาโครงการพิเศษ, นายชาตรี ฉิมทะเล ผู้ฝึกสอนจากสโมสร บีจี ปทุม ยูไนเต็ด, นายวิระเดช สมปิตะ นายกสมาคมกีฬาตะกร้ออาวุโสไทย ในพระราชูปถัมป์, นายวิโรจน์ เศรษฐโชตินันท์ เหรัญญิกและกรรมการสมาคมศิษย์เก่าฯ และ นายพงษ์สวัสดิ์ รัตนะเหลี่ยม นายกสมาคมผู้ปกครองและครูฯ พร้อมด้วยคณะครู และนักเรียนเข้าร่วมงานแถลงข่าว

สำหรับการแข่งขัน “เอซีเอส ฟุตบอลอินวิเตชั่น 2024” ชิงทุนการศึกษารวมกว่า 300,000 บาท โดยมีทีมฟุตบอลระดับเยาวชนชั้นนำระดับประเทศ เข้าร่วมการแข่งขัน รุ่นละ 4 ทีม ตั้งแต่รุ่นอายุไม่เกิน 14 ปี ประกอบไปด้วย อัสสัมชัญศรีราชา, วัดสุทธิวราราม, สามโคกองค์การบริหารส่วนจังหวัดปทุมธานี, สโมสรการท่าเรือ เอฟซี, รุ่นอายุไม่เกิน 16 ปี ประกอบไปด้วย อัสสัมชัญศรีราชา, ราชวินิตบางแก้ว, สวนกุหลาบวิทยาลัย, สโมสรการท่าเรือ เอฟซี และรุ่นอายุไม่เกิน 18 ปี อัสสัมชัญศรีราชา, อัสสัมชัญ, ราชวินิตบางเขน, องค์การบริหารส่วนจังหวัดชัยนาท แข่งขันระหว่างวันที่ 4 – 11 พฤศจิกายนนี้

ส่วนการแข่งขัน “เอซีเอส เซปักตะกร้อ อินเตอร์เนชั่นแนล อินวิเตชั่น 2024” แบ่งเป็น 2 รุ่น ได้แก่ รุ่นอายุไม่เกิน 16 ปี ชิงถ้วยพระราชทานฯ ประกอบไปด้วย อัสสัมชัญศรีราชา A, รร.กีฬาจังหวัดสุพรรณบุรี, รร.กีฬาจังหวัดชลบุรี A, รร.กีฬาเทศบาลนนทบุรี, อัสสัมชัญศรีราชา B, บัวปากท่าวิทยา, ทีม Hanoi sport center (เวียดนาม), รร.กีฬาจังหวัดชลบุรี B

และรุ่นอายุไม่เกิน 18 ปี ชิงถ้วยเกียรติยศ 8 ทีม ประกอบไปด้วย อัสสัมชัญศรีราชา A, ท่าขอนยางพิทยาคม จ.มหาสารคาม, บัวปากท่าวิทยา จ.นครปฐม, รร.กีฬาจังหวัดสุพรรณบุรี, รร.กีฬาเทศบาลนครนนทบุรี, อัสสัมชัญศรีราชา B, รร.กีฬาจังหวัดชลบุรี และ ทีม Hanoi sport center (เวียดนาม) แข่งขันระหว่างวันที่ 12-14 พฤศจิกายนนี้ ที่ รร. อัสสัมชัญศรีราชา จังหวัดชลบุรี