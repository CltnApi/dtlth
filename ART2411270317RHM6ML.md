---
layout: post
code: "ART2411270317RHM6ML"
origin_url: "https://www.khaosod.co.th/breaking-news/news_9522891"
image: "https://github.com/user-attachments/assets/62b48af3-de42-4615-94c2-595681ddec54"
title: "เปิดชนวนเหตุ ไล่ยิงโหด 3 ศพ เผยสังหารพ่อลูก แล้วขี่จยย. 2 ก.ม.ไปฆ่าอีกศพ"
description: "เปิดชนวนเหตุ ไล่ยิงโหด 3 ศพ เผยสังหารพ่อลูก แล้วขี่จยย. 2 ก.ม.ไปฆ่าอีกศพ ปมไปกดเงินผู้พิการ 1 หมื่นบาท ตร.นัดเคลียร์วันนี้"
category: "HOT_NEWS"
language: "th"
date: 2024-11-27T03:31:52.967Z
---

# เปิดชนวนเหตุ ไล่ยิงโหด 3 ศพ เผยสังหารพ่อลูก แล้วขี่จยย. 2 ก.ม.ไปฆ่าอีกศพ

[![เปิดชนวนเหตุ ไล่ยิงโหด 3 ศพ เผยสังหารพ่อลูก แล้วขี่จยย. 2 ก.ม.ไปฆ่าอีกศพ](https://www.khaosod.co.th/wpapp/uploads/2024/11/454545.jpg "เปิดชนวนเหตุ ไล่ยิงโหด 3 ศพ เผยสังหารพ่อลูก แล้วขี่จยย. 2 ก.ม.ไปฆ่าอีกศพ")](https://www.khaosod.co.th/wpapp/uploads/2024/11/454545.jpg)

**เปิดชนวนเหตุ ไล่ยิงโหด 3 ศพ เผยสังหารพ่อลูก แล้วขี่จยย. 2 ก.ม.ไปฆ่าอีกศพ ปมไปกดเงินผู้พิการ 1 หมื่นบาท ตร.นัดเคลียร์วันนี้**

เมื่อเวลา 07.00 น. วันที่ 27 พ.ย.67 ตำรวจรับแจ้งเกิดเหตุยิงกันมีผู้เสียชีวิต 3 ศพ เหตุเกิดที่บ้านฝายหิน ต.โนนม่วง อ.ศรีบุญเรือง จ.หนองบัวลำภู เจ้าหน้าที่รุดตรวจสอบจุดเกิดเหตุ โดยคนร้ายที่ก่อเหตุคล้ายมีอาการคลั่งยา หลังก่อเหตุได้หลบหนีไปทางอ.นากลาง

จากการตรวจสอบผู้เสียชีวิต 2 รายแรกเป็นพ่อลูกกัน โดยพ่อเสียชีวิตในที่เกิดเหตุ ลูกเสียชีวิตที่โรงพยาบาล และอีกศพเป็นเจ้าหน้าที่ชรบ.

[![](https://www.khaosod.co.th/wpapp/uploads/2024/11/789850.jpg)](https://www.khaosod.co.th/wpapp/uploads/2024/11/789850.jpg)

เบื้องต้นทราบว่า พ่อลูกมีปัญหากับคนร้ายในเรื่องหนี้สิน ส่วนเจ้าหน้าที่ชรบ.นั้น มีปัญหากับผู้ก่อเหตุ เพราะเคยไปจับกุม กรณีผู้ก่อเหตุมีอาชีพหาของเก่าขายแล้วไปเอาของชาวบ้านมา โดยเจ้าหน้าที่กำลังเร่งติดตามไล่ล่าคนร้ายที่ยังหลบหนี

โดยทราบชื่อคนร้ายคือ นายสามารถ อายุประมาณ 57 ปี ขี่มอเตอร์ไซค์แต่งสีน้ำเงิน เสื้อแจ๊คเก็ตสีดำ

จากการสอบสวนทราบว่า ก่อนเกิดเหตุคนร้ายขี่รถจักรยานยนต์มา เพื่อเคลียร์กับคนตาย ประเด็นนำบัตรเอทีเอ็มของคนตายไปกดเงินคนพิการที่ได้รับแจก 10,000 บาท โดยคนร้ายกดเอามาใช้ ภายหลังผู้ตายตรวจสอบพบว่าเงินสวัสดิการที่ได้รับ ถูกกดไปก่อนหน้าแล้ว จึงไปแจ้งความกับตำรวจ สภ.ศรีบุญเรือง เนื่องจากทวงถามแล้วไม่ยอมรับ ภายหลังเมื่อไปแจ้งความเจ้าหน้าที่นัดไปเคลียร์ในวันนี้เวลา 10.00 น. แต่สุดท้ายผู้ต้องหามาก่อเหตุใช้อาวุธปืนยิงก่อน

จากนั้นคนร้ายขี่จักรยานยนต์ออกจากหมู่บ้านไปก่อเหตุยิงเจ้าหน้าที่ชรบ. ห่างกัน 2 กิโลเมตร ผู้ตายชื่อนายถาวร ซึ่งกำลังกวาดถนนให้พระบิณฑบาต ก่อเหตุยิง 3 นัดเสียชีวิตคาที่ ก่อนจะหลบหนีไป