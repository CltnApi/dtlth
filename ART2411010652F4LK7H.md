---
layout: post
code: "ART2411010652F4LK7H"
origin_url: "https://www.khaosod.co.th/lifestyle/news_9482575"
image: "https://github.com/user-attachments/assets/6d273e71-5168-43a8-9d6f-7fd1dd08c124"
title: "หลาก&หลายอิ่มอร่อย - ป๋าเย็นตาโฟ’เมืองพัทยา อัดเน้นคุณภาพ-ความอร่อย"
description: "“ป๋าเย็นตาโฟ” หม้อไฟชื่อดัง ยังคงยืนหยัดความอร่อยที่เติบโตคู่เมืองท่องเที่ยวพัทยามาตลอด 7 ปี กับเมนูหม้อไฟราคาหลักร้อยเครื่องแน่นเต็มหม้อไฟ ลูกชิ้นปลา"
category: "LIFESTYLE"
language: "th"
date: 2024-11-01T13:44:46.315Z
---

# หลาก&หลายอิ่มอร่อย - ป๋าเย็นตาโฟ’เมืองพัทยา อัดเน้นคุณภาพ-ความอร่อย

[![หลาก&หลายอิ่มอร่อย - ป๋าเย็นตาโฟ’เมืองพัทยา อัดเน้นคุณภาพ-ความอร่อย](https://www.khaosod.co.th/wpapp/uploads/2024/10/ปกอิ่มอร่อย.jpg "หลาก&หลายอิ่มอร่อย - ป๋าเย็นตาโฟ’เมืองพัทยา อัดเน้นคุณภาพ-ความอร่อย")](https://www.khaosod.co.th/wpapp/uploads/2024/10/ปกอิ่มอร่อย.jpg)

**“ป๋าเย็นตาโฟ”** หม้อไฟชื่อดัง ยังคงยืนหยัดความอร่อยที่เติบโตคู่เมืองท่องเที่ยวพัทยามาตลอด 7 ปี กับเมนูหม้อไฟราคาหลักร้อยเครื่องแน่นเต็มหม้อไฟ ลูกชิ้นปลา กุ้ง แท้ๆ แมงกะพรุนและปลาหมึกกรอบ รับประทานร้อนๆ คู่ข้าวสวย

![หลากหลาย](https://www.khaosod.co.th/wpapp/uploads/2024/10/d01-2-696x464.jpg)

อีกเมนูขึ้นชื่อ **ข้าวมันไก่ตอน** วัตถุดิบใช้ไก่ตอนแท้ๆ เนื้อนุ่ม หนังฉ่ำๆ รับประทานคู่ข้าวมันไก่ร้อนๆและน้ำจิ้ม 3 รสชาติพร้อมเครื่องเขียงพริกกระเทียมแน่นๆ

![หลากหลาย](https://www.khaosod.co.th/wpapp/uploads/2024/10/d06-2-696x464.jpg)

![หลากหลาย](https://www.khaosod.co.th/wpapp/uploads/2024/10/จีรภัทร์-696x464.jpg)

**น.ส.ยุวธิดา จีรภัทร์** เจ้าของร้านป๋าเย็นตาโฟ เผยถึงความอร่อยของร้านว่า ตลอดระยะเวลา 7 ปีที่เปิดร้านป๋าเย็นตาโฟ ได้รับการตอบรับจากนักท่องเที่ยว รวมถึงคนในพื้นที่เป็นอย่างดีตลอดมา ลูกค้ายังคงเชื่อมั่นในวัตถุดิบ และคุณภาพของอาหารที่คัดสรรมาอย่างพิเศษ เพื่อให้ลูกค้าทุกคนที่เข้ามาใช้บริการภายในร้านได้รับประทานเมนูง่ายๆ และเมนูพิเศษ อัดแน่นด้วยความอร่อย เริ่มต้นตั้งแต่ราคาหลักสิบถึงหลักร้อยบาท

_“ทุกเมนูเต็มไปด้วยปริมาณและคุณภาพอาหารที่ไม่แพ้ร้านใดๆ อย่างแน่นอน”_

นอกจาก 2 เมนูขึ้นชื่อดังกล่าวแล้ว ทางร้านยังมีเมนูที่ได้รับความนิยมตลอดมาอีกหลายเมนู

ผัดหมี่ฮกเกี้ยนเข้มข้นถึงเครื่อง เส้นหมี่ไข่แท้เหนียวหนึบ

![หลากหลาย](https://www.khaosod.co.th/wpapp/uploads/2024/10/d05-2-696x464.jpg)

**ข้าวคลุกกะปิ** ซึ่งเป็นข้าวคลุกกะปิที่พิเศษ หมูหวานรสชาติเข้มข้น โปะมาด้วยไข่เจียวสับภูเขาไฟ เป็นเมนูเหมาะสำหรับทุกคนในครอบครัว

![หลากหลาย](https://www.khaosod.co.th/wpapp/uploads/2024/10/s02-4-696x464.jpg)

**คากิขาหมู** เนื้อชุ่มคากิฉ่ำคอลลาเจนเน้นๆ

**แกงป่ากุ้งสับ** ที่รสชาติเข้มข้น กินกับข้าวสวยร้อนๆ อร่อยแน่นอน

![หลากหลาย](https://www.khaosod.co.th/wpapp/uploads/2024/10/d07-1-696x464.jpg)

![หลากหลาย](https://www.khaosod.co.th/wpapp/uploads/2024/10/d04-2-696x464.jpg)

**ปิดท้ายด้วยเมนูเด็ดของนักท่องเที่ยวชาวต่างชาติไม่พลาดจะต้องสั่งรับประทานคือ ผัดไทยห่อไข่กุ้งสด เป็นเมนูล่าสุดที่ทางร้านนำมาโปรโมตหลังจากที่เมืองพัทยาเปิดเมืองให้กลับมาท่องเที่ยวอย่างครึกครื้น**

![หลากหลาย](https://www.khaosod.co.th/wpapp/uploads/2024/10/d03-2-696x464.jpg)

นักท่องเที่ยวจากหลากหลายประเทศเข้ามายังเมืองพัทยา จึงต้องนำเมนูขึ้นชื่อของประเทศไทยไว้รองรับ ซึ่งได้รับการตอบรับเป็นอย่างดี รวมทั้งกลุ่มนักท่องเที่ยวคนไทยที่ไม่พลาดสั่งเช่นกัน

_นอกจากร้านป๋าเย็นตาโฟจะเน้นถึงความอร่อยแล้ว ยังใส่ใจกับบรรยากาศภายในร้าน เพิ่มโซนสวน เพื่อตอบรับกลุ่มลูกค้าที่ต้องการความเป็นธรรมชาติท่ามกลางการรับประทานอาหารในทุกช่วงเวลา_

![หลากหลาย](https://www.khaosod.co.th/wpapp/uploads/2024/10/d08-1-696x464.jpg)

ป๋าเย็นตาโฟ ตั้งอยู่เมืองพัทยา จ.ชลบุรี อยู่บริเวณซอยตลาดโพธิสารหรือมาจากมอเตอร์เวย์ เลี้ยวขวามาทางพัทยาเหนือ ถึงสี่แยกปริญญาสาย 3 เลี้ยวขวาตรงมาจะเห็นป้ายร้านป๋าเย็นตาโฟ

**เปิดให้บริการตั้งแต่เวลา 08.30-17.30 น. มีบริการเดลิเวอรี่ สามารถสั่งอาหารได้ทางเบอร์ 08-6314-6669 หรือไลน์ : @payenta4**

