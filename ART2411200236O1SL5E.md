---
layout: post
code: "ART2411200236O1SL5E"
origin_url: "https://www.khaosod.co.th/breaking-news/news_9513152"
image: "https://github.com/user-attachments/assets/18b3f224-e7e0-4d4f-a808-781d6122fe75"
title: "เผยคนร้าย ลอบยิง M79 ใส่ที่พักคนงานก่อสร้าง เจ้าแม่กวนอิม บาดเจ็บ3"
description: "เผยคนร้าย ลอบยิง M79 ใส่ที่พักคนงานก่อสร้าง เจ้าแม่กวนอิม ควันดำพวยพุ่ง บาดเจ็บ 3 ราย พบเป็นพื้นที่ปิดของบริษัทเอกชน เจ้าหน้าที่เร่งหาสาเหตุ"
category: "HOT_NEWS"
language: "th"
date: 2024-11-20T02:40:15.445Z
---

# เผยคนร้าย ลอบยิง M79 ใส่ที่พักคนงานก่อสร้าง เจ้าแม่กวนอิม บาดเจ็บ3

[![เผยคนร้าย ลอบยิง M79 ใส่ที่พักคนงานก่อสร้าง เจ้าแม่กวนอิม บาดเจ็บ3](https://www.khaosod.co.th/wpapp/uploads/2024/11/Explosion-of-Guan-Yin.jpg "เผยคนร้าย ลอบยิง M79 ใส่ที่พักคนงานก่อสร้าง เจ้าแม่กวนอิม บาดเจ็บ3")](https://www.khaosod.co.th/wpapp/uploads/2024/11/Explosion-of-Guan-Yin.jpg)

**เผยคนร้าย ลอบยิง M79 ใส่ที่พักคนงานก่อสร้าง เจ้าแม่กวนอิม ควันดำพวยพุ่ง บาดเจ็บ 3 ราย พบเป็นพื้นที่ปิดของบริษัทเอกชน เจ้าหน้าที่เร่งหาสาเหตุ**

เมื่อเวลา 06.00 น. วันที่ 20 พ.ย.2567 เกิดเหตุระเบิดขึ้นบริเวณที่พักคนงานก่อสร้างเจ้าแม่กวนอิมขนาดใหญ่ ในพื้นที่บ้านปากบางสะกอม ม.1 ต.สะกอม อ.เทพา จ.สงขลา โดยระเบิดเกิดขึ้น 2 ครั้ง มีผู้ได้รับบาดเจ็บจำนวน 3 ราย

เจ้าหน้าที่กำลังตรวจสอบพื้นที่เกิดเหตุและให้ความช่วยเหลือผู้บาดเจ็บ ซึ่งพบว่ามีบาดแผลตามร่างกาย โดยพบว่า หลังเกิดเสียงคล้ายระเบิดดังขึ้น ได้เกิดเพลิงลุกไหม้ บ้านพักคนงานในพื้นที่ก่อสร้างโครงการกลุ่มควันพวยพุ่ง รถดับเพลิงของอบต.ตำบลสะกอม ได้เร่งรัดเข้าทำการดับเพลิง อย่างเร่งด่วน

เผยคนร้าย ลอบยิง M79 ใส่ที่พักคนงานก่อสร้าง เจ้าแม่กวนอิม ควันดำพวยพุ่ง บาดเจ็บ 3 ราย พบเป็นพื้นที่ปิดของบริษัทเอกชน เจ้าหน้าที่เร่งหาสาเหตุ

เบื้องต้นพบมีรถกระบะเสียหาย 1 คัน ผู้บาดเจ็บ 3 ราย คาดว่าคนร้ายใช้อาวุธปืน M79 ยิงระยะไกลเข้ามา 2 ลูก พบชิ้นส่วนที่คาดว่าเป็นอาวุธที่คนร้ายใช้

เบื้องต้นที่เกิดเหตุนั้นเป็นพื้นที่ปิดของบริษัทเอกชน ที่อยู่ระหว่างดำเนินการก่อสร้างรูปเจ้าแม่กวนอิมขนาดใหญ่ ซึ่งเป็นผู้ดำเนินโครงการรายเดียวกับโครงการนิคมอุตสาหกรรมจะนะ

[![](https://www.khaosod.co.th/wpapp/uploads/2024/11/20-บึ้ม3.jpeg)](https://www.khaosod.co.th/wpapp/uploads/2024/11/20-บึ้ม3.jpeg)

ส่วนสาเหตุเบื้องต้น เจ้าหน้าที่ยังไม่ได้ฟันธงว่ามาจากสถานการณ์ความไม่สงบหรือไม่ โดยอาจจะมีความขัดแย้งในด้านอื่น ๆ ซึ่งอยู่ระหว่างการสืบสวนสอบสวน ในส่วนของกลุ่มคนร้ายนั้นจะได้เร่งตรวจสอบภาพจากกล้องวงจรปิด รวมถึงหาข่าวกลุ่มบุคคลต้องสงสัยในพื้นที่อย่างเร่งด่วน