---
layout: post
code: "ART2411191547D6QLIN"
origin_url: "https://www.khaosod.co.th/special-stories/news_9512976"
image: "https://github.com/user-attachments/assets/bd01ec56-64a1-44bc-bca1-a233e4aa6b17"
title: "สาวเดือด ประสบการณ์แปลกบนบีทีเอส ชายชุดเอสกิโม หาว่าถูกแอบถ่าย ทำพฤติกรรมรับไม่ได้"
description: "สาวสุดเดือด ประสบการณ์แปลกๆ บนบีทีเอส เจอชายชุดเอสกิโม..."
category: "SPECIAL_STORIES"
language: "th"
date: 2024-11-19T15:51:38.851Z
---

# สาวเดือด ประสบการณ์แปลกบนบีทีเอส ชายชุดเอสกิโม หาว่าถูกแอบถ่าย ทำพฤติกรรมรับไม่ได้

[![สาวเดือด ประสบการณ์แปลกบนบีทีเอส ชายชุดเอสกิโม หาว่าถูกแอบถ่าย ทำพฤติกรรมรับไม่ได้](https://www.khaosod.co.th/wpapp/uploads/2024/11/bts.jpg "สาวเดือด ประสบการณ์แปลกบนบีทีเอส ชายชุดเอสกิโม หาว่าถูกแอบถ่าย ทำพฤติกรรมรับไม่ได้")](https://www.khaosod.co.th/wpapp/uploads/2024/11/bts.jpg)

**สาวสุดเดือด ประสบการณ์แปลกๆ บนบีทีเอส เจอชายชุดเอสกิโม หาว่าถูกแอบถ่าย ทำพฤติกรรมใส่จนรับไม่ได้ แถมจะมาแย่งโทรศัพท์จากมือ**

วันที่ 19 พ.ย.67 สมาชิก **[TikTok @ig\_diaret.ap](https://www.tiktok.com/@ig_diaret.ap/video/7437891085705219335)** โพสต์คลิปประสบการณ์แปลกๆ บนบีทีเอส ทำเอาเธอแทบบ้า เพราะเจอชายแต่งตัวแปลกๆ แถมยังหาว่าเธอไปแอบถ่ายเขาอีก โดยเธอเล่าว่า

มึงไม่มีสิทธิ์มาจับโทรศัพท์ของคนอื่น คุณไม่ควรมาทำแบบนี้กับคนอื่น ไม่มีใครคาดการณ์ไว้หรอกว่าวันนึงจะมาเจอคนแปลกๆ บนบีทีเอส ใครที่ขึ้นบีทีเอสวันนี้ตอนบ่ายสอง จากชิดลมไปทางเคหะ มันจะต้องมีคนเจอเหมือนฉัน เข้าบีทีเอสไปวันเสาร์แน่นอนเราอาจจะไม่มีที่นั่ง แล้วก็ไปยืนโหนเสาอยู่ แล้วไปอยู่ตรงหน้ากับผู้ชายคนนึงที่นั่งอยู่ แล้วเขาใส่ชุดแบบคนเอสกิโม ชุดสีน้ำตาล แล้วมาพร้อมกับถุงกีตาร์ใบใหญ่วางอยู่ที่พื้น และก็ไม่ได้ไปจับจ้องอะไรเขาเลย

แต่พอยกโทรศัพท์ขึ้นมาเท่านั้นแหละ จู่ๆ ชายคนดังกล่าวก็ยกมือขึ้นมาป้องที่กล้องโทรศัพท์ ลักษณะเหมือนให้หยุด เราก็ตกใจ หรือเขาเข้าใจว่าเราไปถ่ายรูปเขาหรือเปล่า เราก็เก็บโทรศัพท์ไว้แนบอก แต่เขาก็ทำหน้าเหมือนโกรธ เอามือป้องโทรศัพท์แล้วบังหน้าตัวเอง ซึ่งเราไม่ได้ไปถ่ายเขา แล้วเอาโทรศัพท์ลง และยังงงๆ จากนั้นก็ทำให้ดูว่าเราไม่ได้จะไปถ่ายรูปเขาและเอามือไถโทรศัพท์เพื่อให้รู้ว่ากูออนไลน์อยู่

และชายคนนี้ก็ไม่เชื่อ ก่อนจะลุกยืนขึ้น แล้วโค้งตัวมาข้างหน้าเพื่อที่จะมาดูโทรศัพท์เรา หน้าจะโดนโทรศัพท์เราอยู่แล้ว ก็เลยหันจอโทรศัพท์ไปให้เขาดูว่าไม่ได้เปิดกล้อง เพื่อแสดงความบริสุทธิ์ใจ แล้วเขาก็จ้องมาข้างหน้าพร้อมกับมองโทรศัพท์ ตอนแรกคิดว่าจบแล้วจึงหันโทรศัพท์กลับมาเล่นเหมือนเดิมดูนั่นดูนี่ไป แต่ชายคนนี้ก็ชี้มาที่โทรศัพท์เธอ แล้วพูดอะไรบางอย่าง ซึ่งเราใส่หูฟังอยู่แล้วเปิดเพลงเสียงดัง จึงไม่ได้ยินว่าพูดอะไร

ซึ่งทำให้งงมากๆ ว่าชี้อะไรอยู่ แต่แล้วจู่ๆ เขาก็เอื้อมมือมาหยิบโทรศัพท์ของเรา ทำให้เราทนไม่ไหว มึงไม่มีสิทธิ์มาหยิบโทรศัพท์ของคนอื่น ก่อนลดโทรศัพท์ลงแล้วยืนจ้องหน้านานสักพักนึง ใจนึงก็กลัวว่าเขาจะทำร้ายเรามั้ย เพราะบนบีทีเอสอะไรก็เกิดขึ้นได้ และได้จ้องกันไปมาพักนึง ชายคนนี้ก็พูดไปด้วยแต่เราไม่ได้ยินว่าพูดว่าอะไร

จนสุดท้ายเหมือนเรียกสติกลับมาได้ว่ามันเสียเวลา คือปล่อยให้มันบ้าไป เพราะสถานีหน้าก็จะลงแล้ว จึงหันข้างใส่เขาแล้วไม่สนใจ ระหว่างนั้นก็มีคนที่นั่งข้างๆ ลุกขึ้นแล้วถอยไป ซึ่งชายคนนี้ก็เอาขึ้นมาเหมือนกันไม่ให้ใครมานั่งข้างๆ แล้วเอาถุงกีตาร์มาวางกันไม่ให้คนมานั่ง



