---
layout: post
code: "ART2411200932V8KALJ"
origin_url: "https://www.khaosod.co.th/entertainment/news_9513953"
image: "https://github.com/user-attachments/assets/6fc54c65-188b-4a5f-bf92-60c33eaa35f7"
title: "บอสโจ แจงเหตุลงโทษแดนเซอร์ บูลลี่มือ อุ๋งอิ๋ง - ฟาดเดือด! ยูทูบเบอร์หากินกับวง"
description: "“บอสโจ” ลงโทษแดนเซอร์ บูลลี่มือ “อุ๋งอิ๋ง” ฟาดเดือดยูทูบเบอร์หากินกับวง “สาวน้อยเพชรบ้านแพง” เล่าข่าวเท็จสร้างความเสียหาย"
category: "ENTERTAINMENT"
language: "th"
date: 2024-11-20T09:41:52.248Z
---

# บอสโจ แจงเหตุลงโทษแดนเซอร์ บูลลี่มือ อุ๋งอิ๋ง - ฟาดเดือด! ยูทูบเบอร์หากินกับวง

[![บอสโจ แจงเหตุลงโทษแดนเซอร์ บูลลี่มือ อุ๋งอิ๋ง - ฟาดเดือด! ยูทูบเบอร์หากินกับวง](https://www.khaosod.co.th/wpapp/uploads/2024/11/bossjo201167-2-1.jpg "บอสโจ แจงเหตุลงโทษแดนเซอร์ บูลลี่มือ อุ๋งอิ๋ง - ฟาดเดือด! ยูทูบเบอร์หากินกับวง")](https://www.khaosod.co.th/wpapp/uploads/2024/11/bossjo201167-2-1.jpg)

“บอสโจ” ลงโทษแดนเซอร์ บูลลี่มือ “อุ๋งอิ๋ง” ฟาดเดือดยูทูบเบอร์หากินกับวง “สาวน้อยเพชรบ้านแพง” เล่าข่าวเท็จสร้างความเสียหาย

จากกรณีที่ **“บอสโจ ยมนิล”** หรือหัวเรือใหญ่แห่งหมอลำเบอร์ต้นๆ อย่างวง “สาวน้อยเพชรบ้านแพง” ที่มี **“อุ๋งอิ๋ง เพชรบ้านแพง” เป็นตัวชูของวง** ได้ออกอาการเดือดจัด โพสต์เฟซบุ๊กฟาดเหล่ายูทูบเบอร์เรียงคน หลังพบว่ายูทูบเบอร์เหล่านั้น เล่าข่าวถึงองค์กรบิดเบือน ทำให้องค์กรและศิลปินได้รับความเสียหาย

![บอสโจ](https://www.khaosod.co.th/wpapp/uploads/2024/11/bossjo201167-7.jpg)

ล่าสุด (20 พ.ย.2567) บอสโจ ที่มากองฟิตติ้งภาพยนตร์ คายอ้อ จึงได้สัมภาษณ์ ถึงเรื่องนี้ รวมถึงเรื่องที่กำลังเป็นดราม่าสะเทือนวง ปม “ต้นหลิว” แดนเซอร์สาวน้อยลำเพลินโชว์ ถูกครหาว่ามีการบูลลี่มือ “อุ๋งอิ๋ง” จนบอสโจ ได้มีการเรียกประชุม และได้มีการลงโทษเด็ดขาดถึงขั้นสั่งปิดช่อง เนื่องจากพบว่ามีการกระทำผิดกฎของวงด้วย

**ล่าสุดปัญหาวงเกิดอะไรขึ้นบ้าง?** “ก็มีหลายเรื่อง ทุกคนมันก็มี Facebook เป็นของตัวเอง ใครจะคิดอะไร บางครั้งความรู้สึกของคนก็โพสต์ลงไปใน Facebook มันก็บ่งบอกถึงความรู้สึกของแต่ละคน บางคนเพิ่งเล่น Facebook หรือบางคนเล่นมานานแล้ว เรื่องนี้โพสต์อย่างนั้น เรื่องนั้นโพสต์อย่างนี้

![บอสโจ](https://www.khaosod.co.th/wpapp/uploads/2024/11/bossjo201167-3.png)

ADVERTISEMENT

ผมอยากจะบอกว่า บางทีนะโพสต์ผิดพูดผิดชีวิตอาจจะเปลี่ยนได้ ในยุคที่โซเชียลทรงอิทธิพลโซเชียลแรง ยิ่งไปยืนอยู่บนเวที ทำงานบนเวทีสาวน้อยเพชรบ้านแพง ปฏิเสธไม่ได้ว่ามี YouTube คนนอกๆคอยจับจ้อง มีทั้ง YouTube ที่เชียร์สนับสนุนก็มีเยอะแยะ แต่ตอนนี้มี YouTube บางช่องที่เล่าข่าวบิดเบือนข้อมูลข้อเท็จจริง บิดเบือนให้ทำองค์กรเสียหาย

ในส่วนของศิลปินที่โพสต์ไม่ดีทำไม่ดีเราก็ได้เอามาตักเตือนกันไปแล้ว และมีบทลงโทษไปแล้ว คือคนร้อยพ่อพันแม่ มาทำงานอยู่ด้วยกัน นาๆจิตตัง ผู้บริหารก็ทำหน้าที่แก้ไขกันไป ต่างกรรมต่างวาระกันไป

![บอสโจ](https://www.khaosod.co.th/wpapp/uploads/2024/11/bossjo201167-6.jpg)

**อย่างดราม่าล่าสุด วงสองมาว่าวงหนึ่ง มาบูลลี่น้องอุ๋งอิ๋ง?** “คือผมเรียกมาถามแล้ว เขาก็บอกว่าไม่ได้พูด คือผมไม่รู้หรอก แต่ต่อหน้าเขาบอกว่าไม่ได้พูด เราก็เลยปิดช่องน้องไปแล้ว ป้องกันการสุ่มเสี่ยง **สำหรับน้องคนนี้คือมีการทำผิดกฎระเบียบของวง** ก็คือการถ่ายหลังเวทีหน้าเวที”

**มีโอกาสได้เห็นคลิปที่น้องเขาบูลลี่ไหม?** “ไม่ได้เห็นเลยครับ ผมถามอยู่ว่าใครมีหลักฐานอะไรส่งมาเลย ก็ไม่มีใครมีหลักฐานแล้ว เราผู้ตัดสินเราจะตัดสินได้ยังไง เพราะว่าน้องเขาบอกว่าเขาไม่ได้พูด”

**มีมาตรการ การดูแลทีมงาน ศิลปิน และแดนซ์เซอร์ยังไงบ้าง?** “ซึ่งเราก็ดูเป็นข้อเป็นข้อไป เรื่องราวหนักเบาต่างกรรมต่างวาระตามเหตุตามผล ศิลปินอยู่ด้วยกันมันก็มีกฎระเบียบ ไม่ใช่ว่าใครอยากจะพูดอะไรก็พูด อยากจะทำอะไรก็ทำ มันไม่ได้ แล้วยิ่งยูทูบเบอร์จับตามองอยู่แล้ว จะไปพูดข่าวเล่าข่าว บางคนน่ะเล่าข่าวตรงก็ตรงไป บางคนน่ะพูดบิดเบือนข้อมูลอย่างนั้นอย่างนี้ ส่งผลเสียทางเราอีก”

![บอสโจ](https://www.khaosod.co.th/wpapp/uploads/2024/11/bossjo201167-2.png)

**แล้วเหตุการณ์มันเกิดขึ้นยังไง ถึงทราบว่ามีคนมาบูลลี่อุ๋งอิ๋ง?** “คือบางคนมันก็มีแต่ เขาว่า เขาว่า แล้วปากต่อปาก เขาว่า เขาว่า แล้วพวก YouTube อ่ะ ก็เขาว่า เขาว่าอีก มันก็เลยเป็นการเฮโลกันมา แบบนี้มันไม่ใช่แล้ว เราก็เลยขึ้นมาวงสอง ก็เลยมาประชุม ผมก็เลยไลฟ์สดประชุมให้แฟนคลับทั่วโลกได้เห็นเลยว่าเราไม่ได้นิ่งดูดาย และก็มีอีกหลายเรื่องที่เราไม่ได้นิ่งดูดาย แต่แฟนคลับอ่ะไม่รู้ บางคนก็ไปตีเขาว่าเราไม่ปกป้องอย่างนั้นอย่างนี้ ทั้งที่เราประชุมกันตลอด แล้วคำว่าประชุมอ่ะเราไม่ได้มาพูดให้คุณฟังอยู่แล้ว”

**แล้วให้กำลังใจน้องอุ๋งอิ๋งเวลาโดนดราม่ายังไงบ้าง?** “ก็ให้กำลังใจ ตอนเนี่ยลูกเริ่มแข็งแกร่งขึ้นมาแล้ว โดนหนักโดนเยอะโดนหลายเรื่อง หลังไมค์ลงเวทีมาก็ปลอบใจ ถ้าลูกเจออย่างนี้เราต้องปรับนะ ต้องคิดยังงั้นต้องทำอย่างนี้ ตอนนี้ลูกก็เริ่มแข็งแกร่งขึ้นเรื่อยๆละ”

**แต่ในขณะที่เราออกมาปกป้อง มันก็มีบางกระแสที่มองว่าแตะไม่ได้เลย มันก็มีสองด้าน?** “ครับผม แต่เราก็ต้องทำให้ดีที่สุด ผมจะทำให้ดีที่สุด คำว่าผู้บริหาร หลักธรรมาภิบาลผมก็จะทำให้ดีที่สุด ผมก็ใช้ทั้งพระเดชพระคุณ”

![](https://www.khaosod.co.th/wpapp/uploads/2024/11/bossjo201167-1.png)

**พอมันเกิดเหตุการณ์แบบนี้มันทำให้น้องคนนั้นที่เราตักเตือนไปอยู่ยากขึ้นไหม?** “เราได้ตักเตือนไปแล้ว แล้วเราคิดว่าเราได้ตัดสินในสิ่งที่เหมาะสม อยู่ได้หรืออยู่ไม่ได้ ก็แล้วแต่น้อง แต่พ่อก็ได้ตัดสินไปแล้ว เอาตรงๆนะตามจริงเลยอ่ะ ศิลปินไม่มีอะไรกันทั้งสิ้น ลูกแต่ละคน แต่มันจะมีพวกยูทูบเบอร์ชอบพูดข่าว เสพติดการเล่าข่าวให้คนดูเยอะๆ เป็นการพูดเสียดสีเชียร์ให้ศิลปินฝั่งนั้นฝั่งโน้นกลายเป็นศิลปินไม่กล้าเข้าหากันโดยอัตโนมัติทั้งที่ ศิลปินไม่ได้ทะเลาะกันเลย เขาก็มาทำมาหากินกัน ศิลปินเนี่ยความสัมพันธ์เขารักกันดี ดีเอ็นเอของสาวน้อยเพชรบ้านแพงคือรักกัน”

**แล้วมีมาตรการจัดการยูทูบเบอร์เหล่านั้นยังไง?** “คือผมอ่ะกำลังจับตามองอยู่ เมื่อวานผมก็พยาม เอ่ยชื่อไปเลย ทำแบบนี้มันไม่ถูกต้องมันไม่ใช่นะ ผมเอ่ยชื่อเลย มันเป็นการทำไม่ถูกต้อง คุณจะมายิ่งใหญ่มันไม่ใช่ มันจะมายิ่งใหญ่กว่าองค์กรยิ่งใหญ่กว่าคนสร้างศิลปินมันไม่ใช่ คือองค์กรน่ะสร้างศิลปินให้มีชื่อเสียง แล้วคุณน่ะมาเกาะกระแสศิลปินมาใช้คำว่ารักหวงปกป้อง แล้วมาทำแบบนี้ คือฝากแฟนๆเลยอย่าพึ่งหลงเชื่อ คือจะมาให้ร้ายผู้บริหารแล้วไปต่อว่าศิลปินคนอื่นมันไม่ถูกต้อง”

**หลังจากที่เราประกาศไปแล้ว ทางยูทูบเบอร์เหล่านั้นได้ติดต่อมาไหม?** “ไม่ครับแล้ว ผมก็ไม่อยากให้ติดต่อมาด้วย ขอแค่ว่าให้หยุดพูดถึงวงสาวน้อยเพชรบ้านแพงและไม่ต้องพูดถึงผมไม่ต้องพูดถึงลูกผมและศิลปินผม คุณจะไปเชียร์วงไหนเชียร์ใครก็แล้วแต่เลย แต่แต่ถามว่ายูทูบเบอร์ดีๆมีมากมายผมขอบคุณด้วยนะครับ ยูทูบเบอร์ที่ดีดีเชียร์กันด้วยความรักกันจริง แต่ไอ้พวกที่บิดเบือนข่าวให้ข้อมูลเท็จกับคนฟังอ่ะผมไม่ชอบ”

![](https://www.khaosod.co.th/wpapp/uploads/2024/11/bossjo201167-4.png)

**เหนื่อยไหมที่ปัญหาเดิมมันเกิดขึ้นซ้ำๆ?** “**เหนื่อยแต่ก็ต้องสู้ครับ เดี๋ยววันหน้าก็มีอีก เดี๋ยววันอื่นเขาก็หาเรื่องมาให้อีก** และมีคนพูดให้ผมฟังด้วยครับ **แก๊งค์นี้คือวันไหนที่มันไม่มีอะไรทำ ไม่มีกระแสเนี่ย มันก็จะจับกลุ่มกัน 3-4 คน แล้วตั้ง Account ขึ้นมา แล้วไปคอมเม้นต์แล้วก็เอาคอมเม้นต์ตัวเองนี่แหละมาทำข่าว** แล้วก็พูดเพื่อให้ได้ยอดวิว เพราะฉะนั้นแฟนๆรู้ให้ทันอย่าหลงกลครับ ฝากด้วยครับขอบคุณครับ”