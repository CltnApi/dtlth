---
layout: post
code: "ART2411221027X7XZA9"
origin_url: "https://www.khaosod.co.th/special-stories/news_9516989"
image: "https://github.com/user-attachments/assets/417e3dfc-76fa-44a6-befe-4d1c530bd468"
title: "ผุดไอเดีย \"คาเฟ่ปลา\" โดนติงเรื่องความสะอาด ร้านโต้ดูอย่างดีแล้ว"
description: "ร้านคาเฟ่ในจังหวัดชลบุรี ผุดไอเดีย \"คาเฟ่ปลา\" แห่งเดียวในไทย ปล่อยปลาคราฟแหวกว่ายตามพื้น โดนติงเรื่องความสะอาด ร้านโต้ดูอย่างดีแล้ว"
category: "SPECIAL_STORIES"
language: "th"
date: 2024-11-22T10:56:31.002Z
---

# ผุดไอเดีย "คาเฟ่ปลา" โดนติงเรื่องความสะอาด ร้านโต้ดูอย่างดีแล้ว

[![ผุดไอเดีย "คาเฟ่ปลา" โดนติงเรื่องความสะอาด ร้านโต้ดูอย่างดีแล้ว](https://www.khaosod.co.th/wpapp/uploads/2024/11/fish-cafe-2.jpg "ผุดไอเดีย "คาเฟ่ปลา" โดนติงเรื่องความสะอาด ร้านโต้ดูอย่างดีแล้ว")](https://www.khaosod.co.th/wpapp/uploads/2024/11/fish-cafe-2.jpg)

**ร้านคาเฟ่ในจังหวัดชลบุรี ผุดไอเดีย “คาเฟ่ปลา” แห่งเดียวในไทย ปล่อยปลาคราฟแหวกว่ายตามพื้น โดนติงเรื่องความสะอาด ร้านโต้ดูอย่างดีแล้ว**

ร้านคาเฟ่แห่งหนึ่งในจังหวัดชลบุรี กลายเป็นไวรัลในโลกออนไลน์ หลังเปิดตัวเป็น **“คาเฟ่ปลา”** แห่งเดียวในประเทศไทย เนรมิตคาเฟ่ให้เป็นบ่อปลาคราฟขนาดใหญ่ ให้ลูกค้าเข้ามานั่งกิมขนม ดื่มน้ำ แช่เท้าในน้ำ โดยมีปลาว่ายอยู่รอบๆ

ซึ่งหลังจากเป็นไวรัล ก็ได้มีคนเข้ามาวิพากษ์วิจารณ์ คาเฟ่แห่งนี้ หลายคนมองถึงเรื่องความสะอาด และเป็นห่วงสุขภาพของปลา

[![](https://www.khaosod.co.th/wpapp/uploads/2024/11/cats-22-696x353.jpg)](https://www.khaosod.co.th/wpapp/uploads/2024/11/cats-22.jpg)

ก่อนทางร้าน จะมีการชี้แจงเรื่องของความสะอาด โดยบอกว่าตัวคาเฟ่ปลามีกรองขนาดใหญ่ 3 ตัวทํางาน 24 ชม. และมีการล้างถังกรองทุกวัน มีการเปลี่ยนถ่ายนํ้าบางส่วนทุกวัน พร้อมทั้งมีปั๊มสระว่ายนํ้าและชุดดูดทําความสะอาด

ทางร้านมีการดูดสิ่งสกปรกและถูพื้นทุกวัน และมีการวัดค่า PH ทุกวัน มีพัดลมดูดอากาศทํางาน 24 ชม. เพื่อระบาย ส่วนระบบไฟฟ้า มีเฉพาะด้านบนและด้านนอกเท่านั้น

ในส่วนของปลามีการสังเกตและมีการให้ยาฆ่าเชื้อ เกลือ ผงปรับph โดยมีฟาร์มปลาคราฟเป็นพาร์ทเนอร์คอยซับพอร์ท

[![](https://www.khaosod.co.th/wpapp/uploads/2024/11/capture-20241122-171805.jpg)](https://www.khaosod.co.th/wpapp/uploads/2024/11/capture-20241122-171805.jpg)

**กระบวนการการใช้บริการนั้น**  
1 ถอดรองเท้าในที่เก็บรองเท้า  
2 ล้างเท้า  
3 แช่นํ้าด่างทับทิม ฆ่าเชื้อ  
4 เข้าใช้บริการ  
5 ออกมาแช่ด่างทับทิม ฆ่าเชื้อ  
6 ล้างเท้า  
7 เช็ดเท้า  
8 ฉีดพ่นแอลกอฮอล์