---
layout: post
code: "ART2411031117SHNYTQ"
origin_url: "https://www.khaosod.co.th/special-stories/news_9488527"
image: "https://github.com/user-attachments/assets/fba7a137-b947-4399-b0df-dee2ac666c05"
title: "บุกค้นโรงงาน 'ทุนจีน' ที่ปราจีนบุรี พบสารอันตราย 41.5 ตัน"
description: "บุกค้นโรงงาน 'ทุนจีน' ที่ปราจีนบุรี พบสารอันตราย 41.5 ตัน เผยก่อนหน้าได้สั่งปิดไปแล้ว หลังไม่มีใบอนุญาตประกอบกิจการ แต่ไม่เกรงกลัว เปิดต่อไม่สนใจใคร"
category: "SPECIAL_STORIES"
language: "th"
date: 2024-11-03T11:22:01.811Z
---

# บุกค้นโรงงาน 'ทุนจีน' ที่ปราจีนบุรี พบสารอันตราย 41.5 ตัน

[![บุกค้นโรงงาน 'ทุนจีน' ที่ปราจีนบุรี พบสารอันตราย 41.5 ตัน](https://www.khaosod.co.th/wpapp/uploads/2024/11/pracheen.jpg "บุกค้นโรงงาน 'ทุนจีน' ที่ปราจีนบุรี พบสารอันตราย 41.5 ตัน")](https://www.khaosod.co.th/wpapp/uploads/2024/11/pracheen.jpg)

**บุกค้นโรงงาน ‘ทุนจีน’ ที่ปราจีนบุรี พบสารอันตราย 41.5 ตัน เผยก่อนหน้าได้สั่งปิดไปแล้ว หลังไม่มีใบอนุญาตประกอบกิจการ แต่ไม่เกรงกลัว เปิดต่อไม่สนใจใคร**

พล.ต.ท.จิรภพ ภูริเดช ผบช.ก. สั่งการให้ พล.ต.ต.วัชรินทร์ พูสิทธิ์ ผบก.ปทส., พ.ต.อ.อรุณ วชิรศรีสุกัญยา รอง ผบก.ปทส., พ.ต.อ.วิญญู แจ่มใส ผกก.2 บก.ปทส. พ.ต.ต.นัธทวัฒน์ สุรนารถ สว.กก.2 บก.ปทส., ร.ต.ท.ปิยะกมล แสงอร่าม รอง สว.(สอบสวน) กก.2 บก.ปทส. พร้อมชุดปฏิบัติการ 4 กก.2 บก.ปทส. และเจ้าหน้าที่กรมโรงงานอุตสาหกรรม

ร่วมกันจับกุมนายจาง อายุ 46 ปี สัญชาติจีน ข้อหากระทำความผิดครอบครองวัตถุอันตรายชนิดที่ 3 โดยไม่ได้รับอนุญาต พร้อมตรวจยึดของกลาง วัตถุอันตรายชนิดที่ 3 ตามประกาศกระทรวงอุตสาหกรรม เรื่อง บัญชีรายชื่อวัตถุอันตราย พ.ศ.2556 บัญชี 5.2 ของเสียเคมีวัตถุ (Chemical Waste) ลำดับ 2.2 ของเสียที่มีองค์ประกอบหรือสารปนเปื้อนดังต่อไปนี้

พลวงและสารประกอบพลวง เบริลเลียมและสารประกอบเบริลเลียม แคดเมียมและสารประกอบแคดเมียม ตะกั่วและสารประกอบตะกั่ว ซีลีเนียมและสารประกอบซีลีเนียม เทลลูเรียมและสารประกอบเทลลูเรียม และลำดับที่ 2.3

ของเสียที่มีองค์ประกอบและสารปนเปื้อนดังต่อไปนี้ สารหนูและสารประกอบสารหนู ปรอทและสารประกอบปรอท แทลเลียมและสารประกอบแทลเลียม รวมประมาณ 41.5 ตัน ได้ที่โรงงานรีไซเคิล ในพื้นที่หมู่ 10 ต.ศรีมหาโพธิ อ.ศรีมาหาโพธิ จ.ปราจีนบุรี

สืบเนื่องจากได้รับแจ้งจากประชาชนในพื้นที่ว่า มีการลักลอบดำเนินกิจการโรงงานทั้ง 3 โรงงานอยู่เป็นปกติ ไม่เกรงกลัวกฎหมาย ทั้งที่ก่อนหน้านี้ ได้เข้าตรวจสอบโรงงานรีไซเคิล 3 โรงงาน พร้อมออกคำสั่งให้ระงับการกระทำที่ฝ่าฝืนหรือไม่ปฏิบัติตาม พ.ร.บ.โรงงาน พ.ศ. 2535 และเป็นเหตุให้ต่อมามีคำสั่งยกเลิกใบอนุญาต และสั่งปิดโรงงาน และอีก 2 โรงงานไม่มีใบอนุญาตประกอบกิจการ แต่ยังมีการฝ่าฝืนเปิดโรงงานต่อ อย่างไม่เกรงกลัวกฎหมาย