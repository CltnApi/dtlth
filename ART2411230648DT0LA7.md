---
layout: post
code: "ART2411230648DT0LA7"
origin_url: "https://www.khaosod.co.th/sports/news_9518093"
image: "https://github.com/user-attachments/assets/4d3d65de-269d-400d-8e59-713a897b98f0"
title: "คนคุ้นเคย มูรินโญ ทาบ โรนัลโด หวนร่วมงานที่ เฟเนร์บาห์เช"
description: "สื่อรายงาน โชเซ มูรินโญ กุนซือ เฟเนร์บาห์เช ติดต่อกับ คริสเตียโน โรนัลโด ดาวเตะ อัล นาสเซอร์ อดีตลูกทีมเก่าเพื่อหวังให้กลับมาร่วมงานกันอีกครั้งที่สโมสรดังตุรกีหลังจบซีซั่นนี้"
category: "SPORTS"
language: "th"
date: 2024-11-23T06:59:35.163Z
---

# คนคุ้นเคย มูรินโญ ทาบ โรนัลโด หวนร่วมงานที่ เฟเนร์บาห์เช

[![คนคุ้นเคย มูรินโญ ทาบ โรนัลโด หวนร่วมงานที่ เฟเนร์บาห์เช](https://www.khaosod.co.th/wpapp/uploads/2024/11/mourinho-ronaldo-8643.jpg "คนคุ้นเคย มูรินโญ ทาบ โรนัลโด หวนร่วมงานที่ เฟเนร์บาห์เช")](https://www.khaosod.co.th/wpapp/uploads/2024/11/mourinho-ronaldo-8643.jpg)

**สื่อรายงาน โชเซ มูรินโญ กุนซือ เฟเนร์บาห์เช ติดต่อกับ คริสเตียโน โรนัลโด ดาวเตะ อัล นาสเซอร์ อดีตลูกทีมเก่าเพื่อหวังให้กลับมาร่วมงานกันอีกครั้งที่สโมสรดังตุรกีหลังจบซีซั่นนี้**

สำหรับ มูรินโญ และโรนัลโด กุนซือ และนักเตะจากโปรตุเกสเคยร่วมงานกันมาแล้วสมัยทั้งคู่อยู่กับ เรอัล มาดริด ระหว่างปี 2010-2013

จนล่าสุด “โฟโตแม็ก” สื่อตุรกีระบุว่า มูรินโญ กำลังพยายามโน้มน้าว โรนัลโด ให้ย้ายมาร่วมทัพ เฟเนร์บาห์เช เพื่อให้ทั้งคู่หวนร่วมงานกันอีกครั้งหลังจบฤดูกาลนี้ พร้อมมีการเผยบทสนทนาที่ มูรินโญ ถาม โรนัลโด ว่า

**“คุณมีความสุขที่นั่นไหม? มีการพูดคุยกันว่าคุณต้องการออกจากทีม ถ้าคุณออกจากทีม คุณอยากจะไป เฟเนร์บาห์เช?”**

มีรายงานเพิ่มเติมว่า มาริโอ บรังโก ผู้อำนวยการฟุตบอล เฟเนร์บาห์เช ได้เปิดฉากเจรจากับ ดาวเตะวัย 39 ปีรวมถึง จอร์จ เมนเดส เอเยนต์ของเขาแล้วด้วย อย่างไรก็ตามดีลดังกล่าวนั้น ยากที่จะเกิดขึ้น

ทั้งนี้ โรนัลโด ที่ปัจจุบันค้าแข้งกับ อัล นาสเซอร์ เหลือสัญญากับทีมดังของซาอุดีอาระเบียถึงเดือน มิ.ย. 2025 เท่านั้น และยังไม่มีการขยายออกไป

