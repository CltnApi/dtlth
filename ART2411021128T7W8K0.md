---
layout: post
code: "ART2411021128T7W8K0"
origin_url: "https://www.khaosod.co.th/entertainment/news_9487736"
image: "https://github.com/user-attachments/assets/ad4e490f-a40a-4c02-997d-f70e9ab3955f"
title: "เกิดอะไรขึ้น? คอนเสิร์ต Retro Music Festival ประกาศเลื่อนงานไม่มีกำหนด"
description: "เกิดอะไรขึ้น? คอนเสิร์ต Retro Music Festival จะมีขึ้น 17 พ.ย. นี้ ประกาศเลื่อนงานไม่มีกำหนด ผู้จัดขอคืนเงินทุกที่นั่ง ตรวจสอบรายละเอียดได้ที่นี่"
category: "ENTERTAINMENT"
language: "th"
date: 2024-11-02T11:32:15.864Z
---

# เกิดอะไรขึ้น? คอนเสิร์ต Retro Music Festival ประกาศเลื่อนงานไม่มีกำหนด

[![เกิดอะไรขึ้น? คอนเสิร์ต Retro Music Festival ประกาศเลื่อนงานไม่มีกำหนด](https://www.khaosod.co.th/wpapp/uploads/2024/11/Retro-Music-Festival-021167-9.jpg "เกิดอะไรขึ้น? คอนเสิร์ต Retro Music Festival ประกาศเลื่อนงานไม่มีกำหนด")](https://www.khaosod.co.th/wpapp/uploads/2024/11/Retro-Music-Festival-021167-9.jpg)

**เกิดอะไรขึ้น? คอนเสิร์ต Retro Music Festival จะมีขึ้น 17 พ.ย. นี้ ประกาศเลื่อนงานไม่มีกำหนด ผู้จัดขอคืนเงินทุกที่นั่ง ตรวจสอบรายละเอียดได้ที่นี่**

ทำเอาแฟน ๆ ที่รอคอยการชมคอนเสิร์ต [**“Retro Music Festival The Galaxy of Retro”**](https://www.facebook.com/share/p/MQdLzWuMhwZc5i64/) ตกใจเป็นอย่างมาก

เมื่อจู่ ๆ ผู้จัดคอนเสิร์ตได้ร่อนจดหมายประกาศเลื่อนการจัดแสดงคอนเสิร์ต Retro Music Festival The Galaxy of Retro ที่มีศิลปิน ทั้งสายร็อก สายร้อง สายแดนซ์ จะมาอยู่บนเวทีเดียวกัน

[![](https://www.khaosod.co.th/wpapp/uploads/2024/11/Retro-Music-Festival-021167-10.jpg)](https://www.khaosod.co.th/wpapp/uploads/2024/11/Retro-Music-Festival-021167-10.jpg)

นำโดย ปุ๊ อัญชลี – จี๊ด Royal Sprites – จี๊ป วงพลอย – ต้น Mcintosh – จืด Forever – สายชล – พีรสันติ The Innocent – เต้ย อินคา – นิค นิรนาม – The Innocent S4 พร้อมแขกรับเชิญพิเศษ บอย โกสิยพงษ์ – ชรัส เฟื่องอารมย์ – มิ้นท์ มาลีวัลย์ – ชมพู และ ปิง Fruity – สุเมธ แอนด์ เดอะปั๋ง – อำพล ลำพูน – หรั่ง ร็อคเคสตร้า – สาว สาว สาว – Byrd & Heart – เจ เจตริน – ทาทา ยัง – NUVO – เท่ห์ อุเทน – The Golden Song (แอ๊ค ผิงผิง แพรว ภู) ยกก๊วนรวมแก๊งมาสนุกส่งท้ายปีกัน

ซึ่งจะมีขึ้นในวันอาทิตย์ที่ 17 พฤศจิกายน 2567 นี้ออกไปอย่างไม่มีกำหนด ด้วยเหตุขัดข้องบางประการ

ADVERTISEMENT

โดยได้ระบุรายละเอียดว่า **“ในนามผู้จัดคอนเสิร์ต Retro Music Festival The Galaxy of Retro ขอขอบคุณแฟนๆ ทุกท่านที่ให้ความสนใจและสนับสนุนเราเป็นอย่างดีมาโดยตลอด เนื่องด้วยเหตุผลบางประการ เรามีความเสียใจที่จำเป็นต้องประกาศขอเลื่อนการแสดงคอนเสิร์ตจากกำหนดการเดิมในวันที่ 17 พฤศจิกายน 2567 นี้ออกไปอย่างไม่มีกำหนด**

**สำหรับบัตรเข้าชมคอนเสิร์ตทุกที่นั่ง สามารถขอเงินคืนได้ โดยไม่มีเงื่อนไขใดๆ ทั้งสิ้น คณะผู้จัดต้องขออภัยเป็นอย่างสูงกับเหตุการณ์ที่เกิดขึ้น และขอยืนยันถึงความตั้งใจจริงในการจัดงานครั้งนี้ เรามั่นใจว่าจะกลับมาอีกครั้งในปีหน้า หากเงื่อนไขทุกอย่างลงตัว และเพื่อป้องกันความสับสนของข้อมูล ขอให้แฟนๆ ทุกท่านติดตามข่าวสารความคืบหน้าได้ทางเพจ Retro Music Festival TH Official”**

อย่างไรก็ดี ผู้ที่ซื้อบัตรแล้ว สามารถขอรับเงินคืนได้ กรณีชำระด้วยเงินสด / Thai QR / Truemoney ติดต่อรับเงินคืนได้ที่ร้าน 7-Eleven ทุกสาขาทั่วประเทศ ภายในวันที่ 11-30 พฤศจิกายน 2567 เวลา 10.00-20.00 น.ของทุกวัน

ส่วนกรณีชำระด้วยบัตรเครดิต จะทำการโอนเงินคืน เข้าบัตรเครดิตภายใน 1-2 รอบบิลบัญชี (SMS จะส่งรายละเอียดการรับเงินคืน ในวันที่ 11 พฤศจิกายน 2567 เวลา 09.00 น.)



