---
layout: post
code: "ART2411020357CLEM4W"
origin_url: "https://www.khaosod.co.th/entertainment/news_9486956"
image: "https://github.com/user-attachments/assets/01afb09e-cbe4-4d34-9d97-3b804de0dab6"
title: "สวยสะกดตา! ไป๋ลู่ เยือนไทยร่วมอีเวนต์ รักอาหารไทย อร่อยมาก"
description: "สวยสะกดตา! ไป๋ลู่ เยือนไทยร่วมอีเวนต์ รักอาหารไทย อร่อยมาก - ดีใจมาก คนไทยชื่นชอบผลงาน จะพัฒนาตัวเอง ให้มีผลงานออกมาให้แฟนๆได้ดู"
category: "ENTERTAINMENT"
language: "th"
date: 2024-11-02T04:01:45.826Z
---

# สวยสะกดตา! ไป๋ลู่ เยือนไทยร่วมอีเวนต์ รักอาหารไทย อร่อยมาก

[![สวยสะกดตา! ไป๋ลู่ เยือนไทยร่วมอีเวนต์ รักอาหารไทย อร่อยมาก](https://www.khaosod.co.th/wpapp/uploads/2024/11/pailu_021167-1.jpg "สวยสะกดตา! ไป๋ลู่ เยือนไทยร่วมอีเวนต์ รักอาหารไทย อร่อยมาก")](https://www.khaosod.co.th/wpapp/uploads/2024/11/pailu_021167-1.jpg)

**สวยสะกดตา! ไป๋ลู่ เยือนไทยร่วมอีเวนต์ รักอาหารไทย อร่อยมาก – ดีใจมาก คนไทยชื่นชอบผลงาน จะพัฒนาตัวเอง ให้มีผลงานออกมาให้แฟนๆได้ดู**

**ไป๋ลู่** นักแสดงสาวชาวจีน เดินทางเยือนไทย ร่วมงาน **iQIYI iJOY TH 2025** และงาน i**QIYI VIP MEET AND GREET** ที่ SPHERE HALL ชั้น5 ศูนย์การค้า เอ็มสเฟียร์

![สวยสะกดตา ไป๋ลู่ เยือนไทยร่วมอีเวนต์ รักอาหารไทย อร่อยมาก](https://www.khaosod.co.th/wpapp/uploads/2024/11/pailu_021167-5.jpg)

ไป๋ลู่ ปรากฏตัวพร้อมเสียงกรี๊ดของแฟนคลับที่มารอต้อนรับอยู่บริเวณหน้าฮอลล์แน่นขนัด เพื่อส่งนางเอกในดวงใจเข้าสู่ภายในงาน

ไป๋ลู่ ได้ขึ้นเวทีพร้อมกับทักทายแฟนๆ ชาวไทยด้วยประโยคที่ว่า “สวัสดีค่ะ แฟนๆ ชาวไทย ฉันชื่อไป๋ลู่ค่ะ” และอีกประโยคหนึ่งที่สร้างความเซอร์ไพรส์ไม่น้อยว่า “ไม่มีตังค์ค่ะ” , “ขอบคุณนะคะ” เป็นต้น

นอกจากนี้ภายในงานได้ประกาศผังรายการ ซึ่งจะมีซีรีส์ที่ ไป๋ลู่ แสดงเตรียมลงฉายใน iQIYI ด้วยกันถึง 3 เรื่อง

ADVERTISEMENT

และหลังจบจากงานแถลงข่าว **iQIYI iJOY TH 2025** ไป๋ลู่ ได้ออกมาให้สัมภาษณ์กับสื่อมวลชน บริเวณด้านหน้า S**PHERE HALL** ถึงความรู้สึกกับการเดินทางมาร่วมงานที่เมืองไทยในครั้งนี้ว่า

“สวัสดีค่ะ (พูดภาษาไทย) รอบที่แล้วมาเมืองไทยสั้นไปหน่อย แต่รอบนี้มีเวลามากขึ้น รู้สึกว่าอากาศร้อนมากๆ แต่บรรยากาศก็อบอุ่นมากๆ เลยค่ะ ขอบคุณแฟนๆ ทุกคนที่ให้การต้อนรับอย่างอบอุ่น”

![สวยสะกดตา ไป๋ลู่ เยือนไทยร่วมอีเวนต์ รักอาหารไทย อร่อยมาก](https://www.khaosod.co.th/wpapp/uploads/2024/11/pailu_021167-6.jpg)

**มีแพลนจะไปเที่ยวที่ไหนบ้างไหม?**  
“น่าจะมีเวลา 2 วันค่ะ หลักๆ ก็คือเน้นกิน เพราะว่าชอบอาหารไทยมากๆ ก็เลยจะไปหาของกินอร่อยๆ (ชอบทานอะไรมากที่สุด?) ต้มยำกุ้ง ข้าวเหนียวมะม่วง แล้วเป็นคนที่ชอบกินเผ็ดอยู่แล้ว เลยรู้สึกว่าอาหารไทยถูกปากมากๆ ค่ะ”

**รู้ไหมว่าแฟนๆ ชาวไทยชื่นชอบผลงานมาก?**  
“ก็พอรู้บ้างค่ะ ดีใจมากๆ ที่คนไทยชื่นชอบผลงานของฉัน ก็จะพยายามพัฒนาตัวเองเรื่อยๆ เพื่อที่จะได้มีผลงานออกมาให้แฟนๆ ได้ดู”

![สวยสะกดตา ไป๋ลู่ เยือนไทยร่วมอีเวนต์ รักอาหารไทย อร่อยมาก](https://www.khaosod.co.th/wpapp/uploads/2024/11/pailu_021167-4.jpg)

**เห็นบรรยากาศที่แฟนๆ มาต้อนรับแล้วรู้สึกยังไงบ้าง?**  
“ซาบซึ้งมากๆ ค่ะ เห็นแฟนๆ เยอะมากมาให้กำลังใจ แล้วก็ได้ยินทุกคนตะโกนเรียก ไป๋ลู่ ครั้งที่แล้วที่มา ก็มีแฟนๆ ไปต้อนรับที่สนามบินเยอะมากๆ รอบนี้ก็เช่นเดียวกัน เลยรผู้นึกว่าแฟนๆ ที่นี่น่ารักมากๆ ถ้ามีโอกาส ก็อยากจะบินมาหาแฟนๆ ที่เมืองไทยบ่อยๆ ค่ะ”

**อยากบอกอะไรแฟนๆ ไหม?**  
“ฝากทุกคนดูแลสุขภาพด้วยนะคะ แล้วก็ใช้ชีวิตให้เต็มที่ ตัวฉันเองก็จะพยายามเต็มที่เพื่อผลิตผลงานดีๆ ฝากแฟนๆ ทุกคนเป็นกำลังใจให้ฉันด้วยนะคะ ขอบคุณมากๆ นะคะ (พูดภาษาไทย) รักทุกคนนะคะ ขอบคุณที่เชื่อใจและไว้ใจฉัน”