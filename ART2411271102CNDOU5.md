---
layout: post
code: "ART2411271102CNDOU5"
origin_url: "https://www.khaosod.co.th/breaking-news/news_9524026"
image: "https://github.com/user-attachments/assets/f00378af-985b-4b3c-beec-0162e8ce0455"
title: "มติชน แจ้งความดำเนินคดี อดีต ผอ.ฝ่ายโฆษณา"
description: "มติชน แจ้งความดำเนินคดีอดีต ผอ.ฝ่ายโฆษณา วันที่ 27 พ.ย...."
category: "HOT_NEWS"
language: "th"
date: 2024-11-27T12:16:41.333Z
---

# มติชน แจ้งความดำเนินคดี อดีต ผอ.ฝ่ายโฆษณา

[![มติชน แจ้งความดำเนินคดี อดีต ผอ.ฝ่ายโฆษณา](https://www.khaosod.co.th/wpapp/uploads/2024/11/matichon-012.jpg "มติชน แจ้งความดำเนินคดี อดีต ผอ.ฝ่ายโฆษณา")](https://www.khaosod.co.th/wpapp/uploads/2024/11/matichon-012.jpg)

มติชน แจ้งความดำเนินคดีอดีต ผอ.ฝ่ายโฆษณา

วันที่ 27 พ.ย.​ นายณัฐ ผลประสิทธิ์ ได้รับมอบอำนาจ ให้เข้าแจ้งความดำเนินคดีกับนายรัฐศักดิ์ เย็นสบาย อดีตผู้อำนวยการฝ่ายโฆษณา ของ บมจ.มติชน จากเหตุที่นายรัฐศักดิ์ ได้แอบอ้างสัญญาของบริษัทเอเยนซี่แห่งหนึ่ง ซึ่งเป็นลูกค้าของ บมจ.มติชน

โดยได้หลอกลวงผู้อื่นด้วยการแสดงข้อความอันเป็นเท็จ ปกปิดความจริงที่ควรบอกให้แจ้ง นำพื้นที่โฆษณาในสื่อออนไลน์มติชน,ข่าวสด และประชาชาติ ไปใช้สื่อสารประชาสัมพันธ์ให้กับบุคคลอื่นซึ่งไม่ได้มีสัญญาซื้อพื้นที่โฆษณากับ บมจ.มติชน

พฤติการณ์ของ นายรัฐศักดิ์ ทำให้เกิดความเสียหายให้แก่บริษัทเอเจนซี่ที่เป็นลูกค้า ของบมจ.มติชน และสร้างความเสียหายให้แก่ บมจ.มติชน จึงได้แจ้งความร้องทุกข์ให้ พันตำรวจตรี ณัฐพล รัตน์สุภาพงษ์ สารวัตรสอบสวน สน. ประชาชื่นดำเนินคดีกับนายรัฐศักดิ์

ทั้งนี้นายรัฐศักดิ์เคยเป็นพนักงาน ของ บมจ.มติชน ในตำแหน่ง ผู้อำนวยการฝ่ายโฆษณา และได้ลาออกไปตั้งแต่ วันที่ 1 สิงหาคม 2567 แต่บริษัทฯ เห็นว่าพฤติการณ์ของนายรัฐศักดิ์ มีข้อน่าสงสัย รวมทั้งพนักงานจำนวนหนึ่งอาจมีพฤติการณ์จงใจแสวงหาประโยชน์โดยมิชอบ

ทำให้บริษัทฯได้รับความเสียหายอย่างร้ายแรง และอาจรายงานเท็จ ปกปิดความจริงอันควรแจ้งแก่ผู้บังคับบัญชา อาจเข้าข่ายกระทำความผิดทางอาญา จึงได้แต่งตั้งคณะกรรมการสอบสวนข้อเท็จจริงขึ้นจนกระทั่งพบเอกสารหลักฐานสำคัญที่ทำความเสียหายแก่กิจการจึงได้เข้าร้องทุกข์ให้พนักงานสอบสวนดำเนินคดีถึงที่สุด

