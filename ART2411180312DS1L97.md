---
layout: post
code: "ART2411180312DS1L97"
origin_url: "https://www.khaosod.co.th/breaking-news/news_9509980"
image: "https://github.com/user-attachments/assets/b97ba588-53da-4b2c-9a39-0b81c874e9b6"
title: "ทีมทนายบอสพอล ยื่นค้านประกันตัว เจ๊พัช กฤษอนงค์ เปิดสาเหตุ"
description: "ทีมทนายบอสพอล ยื่นค้านประกันตัว เจ๊พัช กฤษอนงค์ หลังถูกจับ เปิดสาเหตุ มีหลักฐานเด็ด ไลน์โอเพนแชท แฉพฤติกรรมยุ่งเหยิงพยานหลักฐาน"
category: "HOT_NEWS"
language: "th"
date: 2024-11-18T03:16:59.387Z
---

# ทีมทนายบอสพอล ยื่นค้านประกันตัว เจ๊พัช กฤษอนงค์ เปิดสาเหตุ

[![ทีมทนายบอสพอล ยื่นค้านประกันตัว เจ๊พัช กฤษอนงค์ เปิดสาเหตุ](https://www.khaosod.co.th/wpapp/uploads/2024/11/Object-to-insurance.jpg "ทีมทนายบอสพอล ยื่นค้านประกันตัว เจ๊พัช กฤษอนงค์ เปิดสาเหตุ")](https://www.khaosod.co.th/wpapp/uploads/2024/11/Object-to-insurance.jpg)

**ทีมทนายบอสพอล ยื่นค้านประกันตัว เจ๊พัช กฤษอนงค์ หลังถูกจับ เปิดสาเหตุ มีหลักฐานเด็ด ไลน์โอเพนแชท แฉพฤติกรรมยุ่งเหยิงพยานหลักฐาน**

วันที่ 18 พ.ย.2567 นายวิฑูรย์ เก่งงาน ทนายความของ นายวรัตน์พล วรัทย์วรกุล หรือ บอสพอล เปิดเผยทางโทรศัพท์ ว่า ทีมทนายความของบอสพอล ได้ส่งทีมทนายความมาขอคัดค้านการประกันตัวของ น.ส.กฤษอนงค์ สุวรรณวงศ์ หรือ เจ๊พัช ผู้ต้องหาตามหมายจับศาลอาญาคดีทุจริตและประพฤติมิชอบกลาง ข้อหากรรโชกทรัพย์ และเป็นตัวกลางเรียกรับสินบน

นายวิฑูรย์ กล่าวว่า สาเหตุที่ขอคัดค้านการประกันตัวเนื่องจากพฤติกรรมของน.ส.กฤษอนงค์ ไปยุ่งเหยิงกับพยานหลักฐาน เพราะก่อนหน้าที่จะมีการจับกุมประมาณ 1 อาทิตย์ ตัวของน.ส.กฤษอนงค์มีการเปิดเผยพยานฝั่งดิไอคอนผ่านเฟซบุ๊ก ทำให้เกรงว่าถ้าได้ประกันตัวไปจะไปยุ่งเหยิงกับพยานอีก

นายวิฑูรย์ กล่าวต่อว่า และยังพบพฤติกรรมว่า น.ส.กฤษอนงค์ ยังมีการเปิดหน้าพยานในไลน์โอเพนแชทของเธอมีการโพสต์การพูดคุกคามพอสมควร ซึ่งทางทีมทนายความได้เก็บหลักฐานไว้ทั้งหมดแล้ว