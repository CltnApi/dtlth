---
layout: post
code: "ART24110809479TNN1N"
origin_url: "https://www.khaosod.co.th/entertainment/news_9496120"
image: "https://github.com/user-attachments/assets/7c0edf3b-22c2-418e-b663-9409472f2e1f"
title: "จุ๋ย-พุฒ ตื่นเต้นใกล้เห็นหน้าลูกคนที่ 2 เล่าโมเม้นต์น่ารัก พี่พีร์เจ ตั้งชื่อน้องสาว “เหม่ยจู”"
description: "จุ๋ย วรัทยา-พุฒ พุฒิชัย ตื่นเต้นใกล้เห็นหน้าลูกคนที่ 2 ไม่เกิน 4 วีคได้เจอกัน เล่าโมเม้นต์น่ารัก พี่พีร์เจ ตั้งชื่อน้องสาว “เหม่ยจู” "
category: "ENTERTAINMENT"
language: "th"
date: 2024-11-08T09:51:12.570Z
---

# จุ๋ย-พุฒ ตื่นเต้นใกล้เห็นหน้าลูกคนที่ 2 เล่าโมเม้นต์น่ารัก พี่พีร์เจ ตั้งชื่อน้องสาว “เหม่ยจู”

[![จุ๋ย-พุฒ ตื่นเต้นใกล้เห็นหน้าลูกคนที่ 2 เล่าโมเม้นต์น่ารัก พี่พีร์เจ ตั้งชื่อน้องสาว “เหม่ยจู”](https://www.khaosod.co.th/wpapp/uploads/2024/11/pud1.jpg "จุ๋ย-พุฒ ตื่นเต้นใกล้เห็นหน้าลูกคนที่ 2 เล่าโมเม้นต์น่ารัก พี่พีร์เจ ตั้งชื่อน้องสาว “เหม่ยจู”")](https://www.khaosod.co.th/wpapp/uploads/2024/11/pud1.jpg)

จุ๋ย วรัทยา-พุฒ พุฒิชัย ตื่นเต้นใกล้เห็นหน้าลูกคนที่ 2 ไม่เกิน 4 วีคได้เจอกัน เล่าโมเม้นต์น่ารัก พี่พีร์เจ ตั้งชื่อน้องสาว “เหม่ยจู”

![](https://www.khaosod.co.th/wpapp/uploads/2024/11/S__140419153_0.jpg)

ใกล้จะได้เห็นหน้าลูกคนที่ 2 แล้ว สำหรับ **“จุ๋ย วรัทยา-พุฒ พุฒิชัย”** ล่าสุดทั้งคู่ ได้ควงลูกชายสุดหล่อ น้องพีร์เจ มาร่วมงาน _เปิดตัวผลิตภัณฑ์ใหม่ล่าสุด “VIV SKINX DERMA SKIN BARRIER SOOTHING CREAM”_ ที่ SPHERE GALLERY 1 ชั้น M ณ EMSPHERE (เอ็มสเฟียร์)

ซึ่งเป็นความร่วมมือพิเศษระหว่างแบรนด์ VIV SKIN โดย “จุ๋ย วรัทยา-พุฒ พุฒิชัย” และ SkinX แอปพลิเคชันหาหมอผิวหนังออนไลน์ **เมื่อจบงาน ทั้งคู่ได้อุ้มลูกชาย มาอัพเดตถึงความพร้อมที่จะเป็นคุณพ่อคุณแม่ลูกสองว่า**

จุ๋ย : ตอนนี้ก็ 8 เดือนกว่า ท้องนี้ทำงานยันคลอด ใกล้แล้ว ไม่เกิน 4 วีค ที่แข็งแกร่งก็ต้องหาเงิน (หัวเราะ) ต้องทำงาน และวันนี้เป็นงานใหญ่ของบริษัท เราคิดค้นมาปีกว่าๆ ประจวบเหมาะจังหวะนี้พอดี และคราวนี้ท้องใหญ่กว่าเดิม ยืนยันว่าลูกคนเดียว

พุฒ : แต่ครั้งนี้แม่สวยนะ เขาบอกว่าได้ลูกสาว แล้วแม่จะสวย

ADVERTISEMENT

พีร์เจ : น้องสวย สวยมากครับ

![](https://www.khaosod.co.th/wpapp/uploads/2024/11/S__140419155_0.jpg)

**ตอนนี้เตรียมตัวเป็นคุณพ่อลูกสอง?**

พุฒ : ตอนนี้ช่วยเลี้ยงพีร์เจ เพราะคนนี้วิ่งเร็วขึ้น พออีกคนออกมา ก็ต้องช่วยกัน มีความสุขมาก

จุ๋ย : _ตอนนี้พีร์เจอายุ ขวบ 11 เดือน กำลังเป็นตัวของตัวเองมาก ติดพ่อมาก ถ้าพ่ออุ้มอยู่ ก็จะสู้รบตบมือกับพ่อเขาไป ตามสไตล์ผู้ชาย แต่กับแม่เขาจะไม่ค่อย อยู่กับแม่จะนิ่ง จะเรียบร้อย จะไม่อะไรเลย แต่อยู่กับพ่อจะเรียกร้องอะไรเป็นพิเศษ_

พุฒ : เวลามามี๊ดุ จะทำท่ายังไง

พีร์เจ : (ทำท่าเอานิ้วชี้มาจุๆ ที่ปาก และส่ายไปมา)

พุฒ : น้องปล่อยพลังใส่มามี๊ยังไง

พีร์เจ : _**อย่าาาาา (ทำท่ากางมือ ห้านิ้ว) อย่าาาา**_

![](https://www.khaosod.co.th/wpapp/uploads/2024/11/S__140419163_0.jpg)

จุ๋ย : ถ้าเขาอยู่ที่บ้านเขาจะพูดเป็นเรื่องเป็นราว ตอนนี้ในงานคนเยอะ เขาอาจจะไม่พูด ไม่เหมือนตอนอยู่กับเรา พูดเยอะมาก พูดเป็นเรื่องเป็นราว รู้เรื่อง อะเมซิ่งในสิ่งที่เขาพูด และใจหายที่เขาโตเร็ว บางอย่างไม่สอน ไม่ได้อะไร

แต่เขากำลังเริ่มจำ จำจากคนอื่นๆ จำสภาพแวดล้อม เขาเป็นเด็กที่เริ่มพูดเร็วด้วย คนรอบข้างก็ต้องระวังในการพูดกับเขา และลูกค้าเริ่มติดต่อมา แต่เป็นสินค้าสำหรับเด็ก 5 ขวบ (ยิ้ม) จุ๋ยเลยขอบคุณลูกค้า ลูกอายุยังไม่ถึง รอแป๊ปนึง

**พอเขาเป็นตัวของตัวเอง พ่อแม่ปรับตัวยังไง?**

จุ๋ย : ปรึกษาคุณหมอ อ่านตามบทความต่างๆ เกี่ยวกับจิตวิทยาเด็กในการเลี้ยงลูก และมาดูลูกเรา มันไม่มีสูตรสำเร็จ เราต้องดูไปกับเขานี่แหละ เขาเพิ่ง 1 ขวบ 11 เดือน เราเองก็เป็นแม่ 1 ขวบ 11 เดือนเช่นกัน เราโตไปพร้อมกับเขา ต้องเรียนรู้เขาไปเรื่อยๆ ต้องใช้วิธีการที่ดีที่สุดสำหรับเด็กสมัยนี้ ทุกคนก็อยู่ในการเลี้ยงดูในฐานเดียวกัน ต้องคุยกัน ต้องตามเขาให้ทัน

**กังวลไหม ลูกคนที่สองจะแตกต่างกัน?**

จุ๋ย : มันน่าจะเหมือนกัน พอเราเป็นแม่แล้ว เราออกจากอาชีพแม่ไม่ได้ มันทวีคูณนะ พอสองขวบจะไม่เหนื่อย มันไม่ใช่อ่ะ มันจะเหนื่อยตรงที่เราต้องรับมือในวัยต่างๆ ของเขาไปเรื่อยๆ พอเป็นคนละวัย ก็ต้องแบ่งหน้าที่กัน

![](https://www.khaosod.co.th/wpapp/uploads/2024/11/S__140419157_0.jpg)

**พีร์เจมีความเป็นพี่ขนาดไหน?**

จุ๋ย : _เขาเป็นเด็กละมุน ชอบมาหอมท้อง เขาจะพูดว่าจูจูอยู่ในนี้ แต่ว่าชื่อนี้ก็กลายเป็นชื่อจีน เลยไปบอกอากง คุณพ่อของพุฒ ว่าพี่พีร์เจเรียกน้องว่าจูจู อากงเลยตั้งให้ว่าเหม่ยจู แปลว่า ไข่มุก เลยมีชื่อจีนไปเลย ซึ่งเขาตั้งของเขาเอง ตั้งแต่เราเริ่มท้อง เราแค่ถามว่าน้องชื่ออะไร เขาจะตอบว่าจูจู ส่วนชื่อจริงมันต้องมาพร้อมวันที่เราคลอด บวกกับเวลาคลอด_

**อีกประเด็นคนสงสัยว่าทำไม พีร์เจ ออกงานปีละครั้ง?**

จุ๋ย : คือถ้าจุ๋ยออกไปเจอคนเยอะๆ มีความกังวล อย่างท้องที่แล้ว เราติดโควิด และเราก็ต้องคลอด ของจุ๋ยลงปอด ตอนคลอดคือทรมานมาก พอเราไอ มันสะเทือนไปถึงท้อง เลยระวังตัวเป็นพิเศษ ไม่อยากซ้ำรอย

**อย่างก่อนหน้านี้ ก่อนจะมีลูก เราเป็นคู่มีลูกยาก แต่ทุกวันนี้มันสำเร็จได้ดั่งใจ?**

จุ๋ย : มันก็เป็นไปตามที่เราหวัง เราสองคนอยากมีลูกอยู่แล้ว การมีลูกมันทำให้ชีวิตเรามีความสุข และพอเขาออกมา มันมีความสุขจริงๆ เราเป็นพ่อเป็นแม่คน มันเหนื่อยอยู่แล้วล่ะ แต่ความสุขที่เราได้รับ มันเป็นความสุขอีกแบบนึง คนเป็นแม่จะเข้าใจ

_และพอมีคนที่สองได้ ก็ดีใจมาก เพราะจุ๋ยมีแค่นี้จริงๆ มีไข่ที่ฝากไว้ 2 ใบ ไม่สามารถมีได้มากกว่านี้ นี่คือธรรมะจัดสรร จุ๋ยไม่สามารถจะเลือกเพศได้ มาทั้งหญิงทั้งชายเลย รู้สึกว่าดีมาก และตอนที่มู คือขอแค่สุขภาพแข็งแรง เท่านั้นเอง ไม่ได้หญิงหรือชาย ขอแค่ให้เขามา ให้เขาสุขภาพแข็งแรง ก็พอ_

พุฒ : ผมมีความสุขมากๆ ในทุกๆ วัน ขอบคุณจุ๋ยในทุกๆ วันที่เขาพยายามมีลูก เพราะเราอยากมีลูกมากๆ และในวันที่มีลูก เรามีความสุข เราพร้อมจะดูแลเขาให้ดีที่สุด เป้าหมายในชีวิตเปลี่ยนไป เราจะทำให้ลูกทั้งสองมีความสุข

![](https://www.khaosod.co.th/wpapp/uploads/2024/11/S__140419154_0.jpg)

จุ๋ย : พุฒเป็นพ่อที่น่ารักมาก คือช่วยจุ๋ยในทุกเรื่องจริงๆ ในระหว่างตั้งครรภ์ จุ๋ยไม่สามารถเอาลูกนอนได้ พุฒจะเป็นคนพาเข้านอน ช่วยๆ กันเลี้ยง