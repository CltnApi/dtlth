---
layout: post
code: "ART2410310916S0ISCH"
origin_url: "https://www.khaosod.co.th/https://www.khaosod.co.th/special-stories/news_9484655"
image: "https://github.com/user-attachments/assets/43816196-ad38-4757-8afc-75b2b64a26b8"
title: "ดาวติ๊กต็อกสายเชฟทำโป๊ะ เผยหุ่นจริงผ่านเงาสะท้อนกระทะ อึ้ง เหมือนคนละคน!?"
description: "ไม่ตรงปก! ดาวติ๊กต็อกสายเชฟทำโป๊ะ เผยหุ่นจริงผ่านเงาสะท้อนของกระทะ แฟน ๆ อึ้ง ทำไมเหมือนคนละคน!?"
category: "SPECIAL_STORIES"
language: "th"
date: 2024-11-01T12:16:44.371Z
---

# ดาวติ๊กต็อกสายเชฟทำโป๊ะ เผยหุ่นจริงผ่านเงาสะท้อนกระทะ อึ้ง เหมือนคนละคน!?

[![ดาวติ๊กต็อกสายเชฟทำโป๊ะ เผยหุ่นจริงผ่านเงาสะท้อนกระทะ อึ้ง เหมือนคนละคน!?](https://www.khaosod.co.th/wpapp/uploads/2024/10/food1031-1w.jpg "ดาวติ๊กต็อกสายเชฟทำโป๊ะ เผยหุ่นจริงผ่านเงาสะท้อนกระทะ อึ้ง เหมือนคนละคน!?")](https://www.khaosod.co.th/wpapp/uploads/2024/10/food1031-1w.jpg)

**ไม่ตรงปก!** **ดาวติ๊กต็อกสายเชฟทำโป๊ะ เผยหุ่นจริงผ่านเงาสะท้อนของกระทะ** **แฟน ๆ อึ้ง ทำไม****เหมือนคนละคน!?**

เมื่อเร็ว ๆ นี้ “เสี่ยวเหมยเจีย” ดาวติ๊กต็อกสายทำอาหารได้กลายเป็นที่พูดถึง หลังจากเธอเปิดเผยรูปลักษณ์โดยไม่ได้ตั้งใจ ทำแฟน ๆ ถกกันสนั่น

โดยคอนเทนต์ของเสี่ยวเหมยเจียคือการทำอาหารอร่อย ๆ ที่บ้าน แต่ในระหว่างทำอาหาร เธอไม่เคยโชว์ใบหน้าให้เห็นแบบชัด ๆ ทั้งนี้เธอได้อัพโหลดรูปของหญิงสาวคนหนึ่ง แฟน ๆ จึงเชื่อว่าเธอเป็นผู้หญิงที่มีฝีมือในการทำอาหาร

[![](https://www.khaosod.co.th/wpapp/uploads/2024/10/food1031-1.jpg)](https://www.khaosod.co.th/wpapp/uploads/2024/10/food1031-1.jpg)

อย่างไรก็ตาม ในคลิปล่าสุดของเสี่ยวเหมยเจีย แฟน ๆ สังเกตเห็นภาพสะท้อนในกระทะ ซึ่งพบว่าผู้ที่ทำอาหารไม่ใช่ “เสี่ยวเหมยเจีย” แต่เป็นชายคนหนึ่ง ทำให้หลายคนรู้สึกตกใจและผิดหวังกับสิ่งที่เห็น

[![](https://www.khaosod.co.th/wpapp/uploads/2024/10/food1031-2.jpg)](https://www.khaosod.co.th/wpapp/uploads/2024/10/food1031-2.jpg)

ชาวเน็ตที่ได้ชมคลิปนี้ต่างลงความเห็นว่า “เสี่ยวเหมยเจียไม่ใช่ผู้หญิงแต่เป็นผู้ชาย” บางส่วนคาดเดาว่าเสี่ยวเหมยเจียอาจจะปรากฏแค่ “เบื้องหน้า” ในขณะที่คนลงมือทำอาหารคือสามี หรือแฟนของเธอ

นอกจากนี้มีชาวเน็ตรายหนึ่งกล่าวว่า ถ้าสังเกตจากมือที่ปรากฏในคลิป ก็สามารถบอกได้ทันทีว่าคือมือของผู้ชาย ไม่ใช่มือของผู้หญิง

**ขอบคุณที่มา** mirrormedia