---
layout: post
code: "ART2411070552LUKRY8"
origin_url: "https://www.khaosod.co.th/sports/news_9494391"
image: "https://github.com/user-attachments/assets/d02ef77d-e507-4f3a-aaaf-e0bb963fe6a7"
title: "ต้อนรับอโมริม แมนยู เล็งเสริมกองหน้าเพิ่มในตลาดแข้งหน้าหนาว"
description: "สื่อรายงาน แมนเชสเตอร์ ยูไนเต็ด เล็งเสริมผู้เล่นใหม่ในตำแหน่งกองหน้าช่วงตลาดแข้งหน้าหนาวซึ่งเป็นช่วงที่ รูเบน อโมริม เข้ามาทำหน้าที่เป็นเฮดโค้ชคนใหม่แล้ว ทว่าต้องเป็นผู้เล่นที่ราคาไม่แพง"
category: "SPORTS"
language: "th"
date: 2024-11-07T05:56:01.572Z
---

# ต้อนรับอโมริม แมนยู เล็งเสริมกองหน้าเพิ่มในตลาดแข้งหน้าหนาว

[![ต้อนรับอโมริม แมนยู เล็งเสริมกองหน้าเพิ่มในตลาดแข้งหน้าหนาว](https://www.khaosod.co.th/wpapp/uploads/2024/11/Sporting-CP-Ruben-Amorim-6533.jpg "ต้อนรับอโมริม แมนยู เล็งเสริมกองหน้าเพิ่มในตลาดแข้งหน้าหนาว")](https://www.khaosod.co.th/wpapp/uploads/2024/11/Sporting-CP-Ruben-Amorim-6533.jpg)

**สื่อรายงาน แมนเชสเตอร์ ยูไนเต็ด เล็งเสริมผู้เล่นใหม่ในตำแหน่งกองหน้าช่วงตลาดแข้งหน้าหนาวซึ่งเป็นช่วงที่ รูเบน อโมริม เข้ามาทำหน้าที่เป็นเฮดโค้ชคนใหม่แล้ว ทว่าต้องเป็นผู้เล่นที่ราคาไม่แพง**

โดย แมนฯ ยูไนเต็ด แต่งตั้ง รูเบน อโมริม กุนซือ สปอร์ติง ลิสบอน ให้เข้ามาทำหน้าที่เป็นเฮดโค้ชคนใหม่ของสโมสร และจะเริ่มงานตั้งแต่วันที่ 11 พ.ย.

ถึงแม้ว่า อโมริม ยังไม่มีการเปรยเรื่องแผนเสริมทัพกับ “ปีศาจแดง” ทว่าล่าสุด “”ฟลอริอัน แพลตเทนเบิร์ก” ผู้สื่อข่าวของ “สกาย เยอรมนี” ระบุว่า แมนฯ ยูไนเต็ด กำลังมองหาผู้เล่นในตำแหน่งกองหน้าคนใหม่มาเสริมทัพช่วงตลาดนักเตะหน้าหนาวเดือน ม.ค.

Soccer Football – Premier League – West Ham United v Manchester United – London Stadium, London, Britain – October 27, 2024 Manchester United’s Casemiro celebrates scoring their first goal with Joshua Zirkzee REUTERS/Tony O Brien EDITORIAL USE ONLY.



ปัจจุบัน แมนฯ ยูไนเต็ด มีกองหน้าตัวเป้า 2 คนคือ ราสมุส ฮอยลุนด์ และโจชัว เซิร์กเซ ทว่าทั้งคู่กลับยังทำผลงานได้ไม่น่าประทับใจมากนักทำให้ “ปีศาจแดง” มองหาดาวยิงคนใหม่มาเสริมทัพแต่ต้องมีราคาไม่แพง

นอกจากกองหน้าใหม่แล้ว แมนฯ ยูไนเต็ด ยังมองหากองกลางหมายเลข 8 คนใหม่ด้วยโดยมี เลออน โกเร็ตซ์กา มิดฟิลด์ บาเยิร์น มิวนิก อยู่ในลิสต์อย่างไรก็ตามดาวเตะวัย 29 ปีไร้แผนอำลา “เสือใต้” ช่วงตลาดเดือน ม.ค.นี้