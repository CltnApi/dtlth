---
layout: post
code: "ART2411251117KZ2IBM"
origin_url: "https://www.khaosod.co.th/sports/news_9520806"
image: "https://github.com/user-attachments/assets/030627b4-9eba-4b3d-af54-5ed6ba8418ea"
title: "ซาลาห์ รับผิดหวัง ลิเวอร์พูล ยังไม่ยื่นข้อเสนอต่อสัญญาใหม่"
description: "บีบีซี สื่ออังกฤษ เผย โมฮาเหม็ด ซาลาห์ แนวรุก ทีมชาติอียิปต์ ยังไม่ได้รับการเสนอสัญญาใหม่ จาก \"หงส์แดง\" ลิเวอร์พูล แต่อย่างใดซาลาห์ ซึ่งกำลังจะหมดสั"
category: "SPORTS"
language: "th"
date: 2024-11-25T11:21:25.138Z
---

# ซาลาห์ รับผิดหวัง ลิเวอร์พูล ยังไม่ยื่นข้อเสนอต่อสัญญาใหม่

[![ซาลาห์ รับผิดหวัง ลิเวอร์พูล ยังไม่ยื่นข้อเสนอต่อสัญญาใหม่](https://www.khaosod.co.th/wpapp/uploads/2024/11/Salahh2.jpg "ซาลาห์ รับผิดหวัง ลิเวอร์พูล ยังไม่ยื่นข้อเสนอต่อสัญญาใหม่")](https://www.khaosod.co.th/wpapp/uploads/2024/11/Salahh2.jpg)

บีบีซี สื่ออังกฤษ เผย โมฮาเหม็ด ซาลาห์ แนวรุก ทีมชาติอียิปต์ ยังไม่ได้รับการเสนอสัญญาใหม่ จาก “หงส์แดง” ลิเวอร์พูล แต่อย่างใด

ซาลาห์ ซึ่งกำลังจะหมดสัญญากับ ลิเวอร์พูล แต่เจ้าตัวยังคงตั้งหน้าตั้งตาโชว์ฟอร์ม โดยเพิ่งยิงไป 2 ประตูช่วยให้ทีมเอาชนะ เซาแธมป์ตัน 3-2 ในฟุตบอลพรีเมียร์ ลีก

ล่าสุด เอ็นบีซี เผยคลิปสัมภาษณ์ ซาลาห์ ซึ่งเจ้าตัวตอบข้อถามถึงสถานการณ์ล่าสุดว่า “เรากำลังจะเข้าเดือน ธ.ค.แล้ว แต่ผมยังไม่ได้รับข้อเสนออะไรจากสโมสร ผมอยู่กับสโมสรมานานหลายปี ไม่มีสโมสรไหนเหมือนที่นี่ แต่ตอนจบเรื่องนี้ไม่ได้ขึ้นอยู่กับผม เหมือนที่ผมพูดไปก่อนหน้านี้ นี่จะเดือน ธ.ค.แล้ว ผมยังไม่ได้รับข้อเสนอใดๆ เกี่ยวกับ อนาคตผมเลย”

“ผมรักแฟนบอล และ แฟนบอลก็รักผม แต่ทุกอย่างไม่ได้อยู่กับตัวผม หรือ แฟนบอล ถามว่าผมผิดหวังหรือเปล่าที่ไม่ได้รับข้อเสนอ แน่นอนว่าใช่”

“ผมยังไม่แขวนสตั๊ดในเร็วๆนี้ ผมยังโฟกัสอยู่กับฟุตบอลฤดูกาลนี้ และพยายามจะคว้าแชมป์พรีเมียร์ ลีก และหวังถึงยูฟ่า แชมเปี้ยนส์ ลีก ผมผิดหวัง แต่เราก็ต้อคอยดูกันต่อไป”