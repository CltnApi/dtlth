---
layout: post
code: "ART241114041065LS9Z"
origin_url: "https://www.khaosod.co.th/sports/news_9504687"
image: "https://github.com/user-attachments/assets/933ea9e1-b992-4936-aa57-ea9d0b2952ef"
title: "เดวิด คูต ฉาวต่อเนื่องหลังถูกปล่อยคลิปมีพฤติกรรมคล้ายเสพยาช่วง ยูโร 2024"
description: "เดวิด คูต ผู้ตัดสินจอมฉาวงานเข้าต่อเนื่องหลังสื่อดังปล่อยคลิปที่เจ้าตัวมีพฤติกรรมคล้ายใช้สารเสพติด และอยู่ในช่วงระหว่างทำหน้าที่ในศึกยูโร 2024 ด้วย"
category: "SPORTS"
language: "th"
date: 2024-11-14T05:13:57.839Z
---

# เดวิด คูต ฉาวต่อเนื่องหลังถูกปล่อยคลิปมีพฤติกรรมคล้ายเสพยาช่วง ยูโร 2024

[![เดวิด คูต ฉาวต่อเนื่องหลังถูกปล่อยคลิปมีพฤติกรรมคล้ายเสพยาช่วง ยูโร 2024](https://www.khaosod.co.th/wpapp/uploads/2024/11/David-Coote-6322.jpg "เดวิด คูต ฉาวต่อเนื่องหลังถูกปล่อยคลิปมีพฤติกรรมคล้ายเสพยาช่วง ยูโร 2024")](https://www.khaosod.co.th/wpapp/uploads/2024/11/David-Coote-6322.jpg)

**เดวิด คูต ผู้ตัดสินจอมฉาวงานเข้าต่อเนื่องหลังสื่อดังปล่อยคลิปที่เจ้าตัวมีพฤติกรรมคล้ายใช้สารเสพติด และอยู่ในช่วงระหว่างทำหน้าที่ในศึกยูโร 2024 ด้วย**

ก่อนหน้านี้ คูต เพิ่งโดนลงโทษพักงานจาก องค์กรผู้ตัดสินอาชีพอังกฤษ (พีจีเอ็มโอแอล) หลังมีคลิปหลุดที่เจ้าตัวใช้ถ้อยคำรุนแรงด่าสโมสร ลิเวอร์พูล และเจอร์เกน คล็อปป์

FILE PHOTO: Soccer Football – Premier League – Liverpool v Burnley – Anfield, Liverpool, Britain – July 11, 2020 Liverpool manager Juergen Klopp speaks with referee David Coote after the match, as play resumes behind closed doors following the outbreak of the coronavirus disease (COVID-19) Pool via REUTERS/Phil Noble/File Photo EDITORIAL USE ONLY.



ล่าสุดเมื่อวันที่ 13 พ.ย. “เดอะ ซัน” สื่อจอมแฉของอังกฤษ ได้เผยแพร่คลิปของเชิ้ตดำวัย 42 ปีรายนี้ที่กำลังมีพฤติกรรมคล้ายใช้สารเสพติดชนิดโคเคนซึ่งเป็นช่วงเวลา 1 วันหลังจากเกมรอบก่อนรองชนะเลิศของศึกยูโร 2024 ระหว่าง ฝรั่งเศส กับ โปรตุเกส ที่เขาทำหน้าที่เป็นผู้ช่วยห้องวีเออาร์

ล่าสุด พีจีเอ็มโอแอล ได้รับทราบถึงเรื่องดังกล่าวแล้ว และจะมีการสืบสวนเพิ่มเติมต่อไป รวมถึงสมาคมฟุตบอลอังกฤษ (เอฟเอ) ที่เริ่มดำเนินการสอบสวนเช่นกัน

ขณะที่ฝั่งสหพันธ์ฟุตบอลยุโรป (ยูฟ่า) ที่ก่อนหน้านี้ถอดเขาออกจากรายชื่อผู้ตัดสินในช่วงเบรกทีมชาติตลอดสัปดาห์นี้ ก็สั่งพักงาน คูต ออกไปแบบไม่มีกำหนดจนกว่าจะมีการประกาศเพิ่มเติม