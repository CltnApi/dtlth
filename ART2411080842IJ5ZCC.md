---
layout: post
code: "ART2411080842IJ5ZCC"
origin_url: "https://www.khaosod.co.th/special-stories/news_9496397"
image: "https://github.com/user-attachments/assets/f09af6c3-d26a-4ca6-b841-60f6e04e8d06"
title: "ผับปิดตี 4 ทำยอดขายเบียร์พุ่ง แบรนด์ดังเจ้าเก่า ยังครองส่วนแบ่งการตลาด 90%"
description: "ผับปิดตี 4 ทำยอดขายเบียร์พุ่ง ‘ลีโอ ช้าง สิงห์ ครองส่วนแบ่งการตลาด 90% แม้จะมีผู้ผลิตรายใหม่อย่าง คาราบาว เข้ามาเพิ่มก็ตาม"
category: "SPECIAL_STORIES"
language: "th"
date: 2024-11-08T08:47:20.856Z
---

# ผับปิดตี 4 ทำยอดขายเบียร์พุ่ง แบรนด์ดังเจ้าเก่า ยังครองส่วนแบ่งการตลาด 90%

[![ผับปิดตี 4 ทำยอดขายเบียร์พุ่ง แบรนด์ดังเจ้าเก่า ยังครองส่วนแบ่งการตลาด 90%](https://www.khaosod.co.th/wpapp/uploads/2024/11/beer.jpg "ผับปิดตี 4 ทำยอดขายเบียร์พุ่ง แบรนด์ดังเจ้าเก่า ยังครองส่วนแบ่งการตลาด 90%")](https://www.khaosod.co.th/wpapp/uploads/2024/11/beer.jpg)

**ผับปิดตี 4 ทำยอดขายเบียร์พุ่ง แบรนด์ดังเจ้าเก่า ยังครองส่วนแบ่งการตลาด 90% แม้จะมีผู้ผลิตรายใหม่เข้ามาเป็นทางเลืทอก ตีตลาดเพิ่มก็ตาม**

ผู้สื่อข่าวรายงานว่า วิจัยกรุงศรี ได้เผยแพร่บทวิเคราะห์แนวโน้มอุตสาหกรรมเครื่องดื่มแอลกอฮอล์ มีปริมาณการจำหน่ายในประเทศ 2,965.9 ล้านลิตร มูลค่า 16,268.8 ล้านดอลลาร์สหรัฐ โดยเบียร์ซึ่งมียอดจำหน่าย 2,181.6 ล้านลิตร คิดเป็น 73.5% รองลงมา สุรา 24.5% เครื่องดื่มแอลกอฮอล์พร้อมดื่ม 1.0% ไวน์ 0.9% และน้ำผลไม้ที่ผ่านกระบวนการหมักหรือบ่มกับยีสต์ 0.1%

สำหรับเครื่องดื่มแอลกอฮอล์ มีปริมาณจำหน่ายในประเทศขยายตัว 6.8% จากการเพิ่มขึ้นของจำนวนนักท่องเที่ยวต่างชาติ รวมถึงการกลับมาจัดคอนเสิร์ตและกิจกรรมสังคมต่าง ๆ ทำให้ผู้คนออกมาสังสรรค์กันมากขึ้น

ส่งผลดีต่อธุรกิจเครื่องดื่มแอลกอฮอล์ เช่น ผับ บาร์ สถานบันเทิง โดยเฉพาะในเมืองท่องเที่ยวสำคัญอาทิ กรุงเทพฯ ภูเก็ต และ พัทยา ทำให้รอบ 9 เดือนแรกปี 2567 ปริมาณการจำหน่ายในประเทศยังขยายตัวได้ต่อเนื่อง 6.5% ยังมีปัจจัยบวกจากกฎกระทรวงฉบับใหม่ที่ให้สถานบริการที่ตั้งอยู่ในโรงแรมทั่วประเทศและสถานบริการในพื้นที่นำร่อง 5 พื้นที่ได้แก่ กรุงเทพฯ ภูเก็ต ชลบุรี เชียงใหม่ และ เกาะสมุย เปิดถึง 04.00 น.

สำหรับส่วนของเบียร์ช่วง 9 เดือนแรก ปี 2567 ขยายตัวต่อเนื่อง 6.0% คาดว่าปริมาณจำหน่ายเบียร์ทั้งปี 2567 มีแนวโน้มเพิ่มขึ้น 6.0 – 7.0% เนื่องจากผู้ผลิตเบียร์พัฒนาผลิตภัณฑ์เพื่อเพิ่มทางเลือกให้ผู้บริโภคมากขึ้น เช่น เบียร์ไม่มีแอลกอฮอล์ เบียร์กลิ่นผลไม้ เบียร์คราฟต์, และเบียร์แคลอรี่ต่ำ

โดยเครื่องหมายการค้าที่มีส่วนแบ่งตลาดรวมกันเกือบ 90% ตามปริมาณจำหน่ายสูงสุดสามอันดับแรก ได้แก่ ลีโอ ช้าง และ สิงห์ ภายใต้ภาวะการแข่งขันที่สูงขึ้นจากการเข้ามาของผู้ผลิตรายใหม่อย่าง คาราบาว

**source : [มติชนออนไลน์](https://www.matichon.co.th/economy/news_4888720)**