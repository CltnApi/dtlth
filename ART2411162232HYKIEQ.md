---
layout: post
code: "ART2411162232HYKIEQ"
origin_url: "https://www.khaosod.co.th/sports/news_9508781"
image: "https://github.com/user-attachments/assets/ba8462e0-4318-4b71-8563-ed32492cdc4f"
title: "เยอรมนี ถล่ม บอสเนีย ขาดลอย - สร้างสถิติเนชันส์ ลีก พร้อมการันตีแชมป์กลุ่ม"
description: "เยอรมนี ระเบิดฟอร์มสุดร้อนแรง ไล่ถล่ม บอสเนีย ขาดลอย 7-0 พร้อมการันตีคว้าแชมป์กลุ่ม ในการแข่งขันฟุตบอลยูฟ่า เนชันส์ ลีก ลีก เอ กลุ่ม 3 ทันที"
category: "SPORTS"
language: "th"
date: 2024-11-16T22:41:17.918Z
---

# เยอรมนี ถล่ม บอสเนีย ขาดลอย - สร้างสถิติเนชันส์ ลีก พร้อมการันตีแชมป์กลุ่ม

[![เยอรมนี ถล่ม บอสเนีย ขาดลอย - สร้างสถิติเนชันส์ ลีก พร้อมการันตีแชมป์กลุ่ม](https://www.khaosod.co.th/wpapp/uploads/2024/11/ปกข่าว-ใหม่ล่าสุด-91.jpg "เยอรมนี ถล่ม บอสเนีย ขาดลอย - สร้างสถิติเนชันส์ ลีก พร้อมการันตีแชมป์กลุ่ม")](https://www.khaosod.co.th/wpapp/uploads/2024/11/ปกข่าว-ใหม่ล่าสุด-91.jpg)

เยอรมนี ระเบิดฟอร์มสุดร้อนแรง ไล่ถล่ม บอสเนีย ขาดลอย 7-0 พร้อมการันตีคว้าแชมป์กลุ่ม ในการแข่งขันฟุตบอลยูฟ่า เนชันส์ ลีก ลีก เอ กลุ่ม 3 ทันที

โดยเกมการแข่งขันของคู่นี้ เมื่อวันที่ 16 พ.ย. ขุนพลอินทรีเหล็ก รัวยิงใส่ บอสเนีย ไป 7-0 ได้ประตูจาก จามาล มูเซียลา นาที 2, ทิม ไคลน์เดียนสต์ นาที 23, 79, ไค ฮาแวร์ต นาที 37, ฟลอเรียน เวิร์ตซ์ นาที 50, 57, ลีรอย ซาเน นาที 66

ซึ่งสกอร์ดังกล่าวทำให้ เยอรมนี กลายเป็นทีมชายทีมแรกที่ยิงประตูคู่แข่งได้ถึง 7 ลูก ในประวัติศาสตร์ของการแข่งขันรายการนี้ ซึ่งเริ่มชิงชัยกันมา 6 ปี

และทำให้ทีมอินทรีเหล็ก เก็บเพิ่มเป็น 13 แต้ม จาก 5 นัด การันตี ผ่านเข้ารอบน็อกเอาต์ในฐานะแชมป์กลุ่มของกลุ่นมี้ทันที แบบที่ไม่ต้องรอลุ้นเกมนัดสุดท้าย ขณะที่ บอสเนีย มี เพิ่งมีแต้มเดียว จาก 5 นัด ตกชั้นไปเล่นในลีกรอง

อีกคู่ในกลุ่มเดียวกัน เนเธอร์แลนด์ ชนะ ฮังการี 4-0

ส่วนผลการแข่งขันคู่อื่น

ลีก บี กลุ่ม 1 : จอร์เจีย เสมอ ยูเครน 1-1, แอลเบเนีย เสมอ เช็ก 0-0,

ลีก บี กลุ่ม 4 : มอนเตเนโกร แพ้ ไอซ์แลนด์ 0-2, ตุรกี เสมอ เวลส์ 0-0

