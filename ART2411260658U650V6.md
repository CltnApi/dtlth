---
layout: post
code: "ART2411260658U650V6"
origin_url: "https://www.khaosod.co.th/sports/news_9521810"
image: "https://github.com/user-attachments/assets/95741204-afcc-467e-8d9d-a80fc5193702"
title: "กีฬากทม แม่นโทษ ลิ่วชิง ฟุตบอลนักเรียนกรุงเทพมหานคร"
description: "การแข่งขันฟุตบอลนักเรียนกรุงเทพมหานคร ประจำปี 2567 &#82..."
category: "SPORTS"
language: "th"
date: 2024-11-26T15:12:24.305Z
---

# กีฬากทม แม่นโทษ ลิ่วชิง ฟุตบอลนักเรียนกรุงเทพมหานคร

[![กีฬากทม แม่นโทษ ลิ่วชิง ฟุตบอลนักเรียนกรุงเทพมหานคร](https://www.khaosod.co.th/wpapp/uploads/2024/11/njyu-1.jpg "กีฬากทม แม่นโทษ ลิ่วชิง ฟุตบอลนักเรียนกรุงเทพมหานคร")](https://www.khaosod.co.th/wpapp/uploads/2024/11/njyu-1.jpg)

การแข่งขันฟุตบอลนักเรียนกรุงเทพมหานคร ประจำปี 2567 “GOVERNOR CUP 2024″ที่ ศูนย์เยาวชนกรุงเทพมหานคร ไทย-ญี่ปุ่น เป็นการแข่งขันรอบรองชนะเลิศ คู่แรก ระหว่าง รร.ปทุมคงคา พบ รร.กีฬากรุงเทพมหานคร

เริ่มเกมต่างฝ่ายต่างผลัดกับรุกและรับ ก่อนจะเป็น รร.กีฬา กทม ที่มาได้ประตูขึ้นนำก่อน 1-0 จาก คงณัต ท้วมทองดี น.35 ก่อนจะจบครึ่งแรกด้วยสกอร์ดังกล่าว

ครึ่งหลัง รร.ปทุมคงคา มาตามตีเสมอได้ 1-1 จากจุดโทษของ สุกฤษฏ์ ฝ่ายรีย์ น.81 รร.กีฬา กทม มาขึ้นนำอีกครั้งเป็น 2-1 น.89 เมื่อจาก มูนีเราะห์ ยูโซะ แต่ ปทุมคงคง ไม่ยอมง่ายๆ น.95 มาตามตีเสมอ 2-2 จากจุดโทษของ สุกฤษฏ์ ฝ่ายรีย์ จบ 90 นาทีเสมอกันไป 2-2

ทำให้ต้องหาผู้ชนะด้วยการดวลจุดโทษ ซึ่งเป็น รร.กีฬา กทม ที่แม่นกว่าเอาชนะไปได้ด้วยประตูรวม 6-4 ผ่านเข้าสู่รอบชิงชนะเลิศได้สำเร็จ

โดยโปรแกรมการแข่งขันรอบรองชนะเลิศอีกหนึ่งคู่ วัน อังคาร ที่ 26 พ.ย.67 ที่ ศูนย์เยาวชนกรุงเทพมหานคร ไทย-ญี่ปุ่น รร.เทพศิรินทร์ พบ รร.วัดสุทธิวราราม เวลา 17.00 น.