---
layout: post
code: "ART24111211513HM4NA"
origin_url: "https://www.khaosod.co.th/breaking-news/news_9502427"
image: "https://github.com/user-attachments/assets/027f7eb7-ec78-4036-b7bc-61514a7d438f"
title: "เอาแล้ว เดี๋ยวรู้ใครเป็นโจร \"บิ๊กเต่า\" จ่อเรียก \"หนุ่ม กรรชัย\"สอบปมคลิปลับ ตบทรัพย์ 20 ล้าน"
description: "'บิ๊กเต่า' เผยเตรียมเรียก “หนุ่มกรรชัย” ให้ปากคำปมคลิปเสียง นักร้องเรียน ก. สนทนา นักร้อง ฟ. พร้อมชงเรื่องเข้าที่ประชุม ชี้อีกไม่กี่วันรู้แล้วว่าใครเป็นโจร"
category: "HOT_NEWS"
language: "th"
date: 2024-11-12T11:55:59.114Z
---

# เอาแล้ว เดี๋ยวรู้ใครเป็นโจร "บิ๊กเต่า" จ่อเรียก "หนุ่ม กรรชัย"สอบปมคลิปลับ ตบทรัพย์ 20 ล้าน

[![เอาแล้ว เดี๋ยวรู้ใครเป็นโจร "บิ๊กเต่า" จ่อเรียก "หนุ่ม กรรชัย"สอบปมคลิปลับ ตบทรัพย์ 20 ล้าน](https://www.khaosod.co.th/wpapp/uploads/2024/11/kanchai-b1.jpg "เอาแล้ว เดี๋ยวรู้ใครเป็นโจร "บิ๊กเต่า" จ่อเรียก "หนุ่ม กรรชัย"สอบปมคลิปลับ ตบทรัพย์ 20 ล้าน")](https://www.khaosod.co.th/wpapp/uploads/2024/11/kanchai-b1.jpg)

‘บิ๊กเต่า’ เผยเตรียมเรียก “หนุ่มกรรชัย” ให้ปากคำปมคลิปเสียง นักร้องเรียน ก. สนทนา นักร้อง ฟ. พร้อมชงเรื่องเข้าที่ประชุม ชี้อีกไม่กี่วันก็จะรู้แล้วว่าใครเป็นโจร

เมื่อวันที่ 12 พ.ย.2567 ผู้สื่อข่าวรายงานความคืบหน้าคดี นายพรศักดิ์ วิภาสอาภานนท์ หรือทนายตุ๋ย รับมอบอำนาจจาก หนุ่ม กรรชัย พิธีกรชื่อดัง เข้าแจ้งความกับพนักงานสอบสวน กองบังคับการปราบปราม (บก.ป.) กรณีมีคลิปเสียงนักร้องเรียนสาวและนักตบทรัพย์ที่เป็นอดีตดาราดังชาย พูดคุยกับ น.ส.ปัญจรัศม์ กนกรักษ์ธนพร หรือบอสปัน ผู้ต้องหาคดีดิไอคอน อ้างจะพาไปออกรายการโหนกระเเส พร้อมอ้างชื่อหนุ่ม กรรชัย เพื่อเเลกกับเงินมูลค่า 20 ล้านบาท

ล่าสุดเรื่องนี้ พล.ต.ต.จรูญเกียรติ ปานแก้ว รอง ผบช.ก. กล่าวถึงกรณีคลิปเสียง นักร้องเรียน ก. กับ ศิลปินนักร้องชื่อดัง ฟ. ที่มีการพูดคุยกันในเชิงเรียกรับเงินจากผู้ต้องหาเครือข่ายดิไอคอน เพื่อพาออกรายการข่าวดัง ว่าได้รับรายงานเรื่องนี้แล้วและจะนำเข้าที่ประชุมในช่วงบ่ายของวันพรุ่งนี้ 12 พ.ย. 2567 ส่วนเรียกนักร้อง ฟ. ที่อยู่ในคลิปเสียงมาให้ปากคำด้วยหรือไม่ ขอสอบพยานก่อน ตอนนี้ได้สอบไว้บางส่วนแล้ว

“ส่วนกรณีที่ หนุ่มกรรชัย พิธีกรชื่อดัง ส่งทนายความเข้าแจ้งความเกี่ยวกับเรื่องหมิ่นประมาทในวันนี้นั้น อาจต้องมีการเรียกสอบปากคำเพื่อสอบถามรายละเอียดและข้อเท็จจริง ส่วนคลิปเสียงดังกล่าวจะเป็นคลิปตัดต่อหรือไม่นั้น ต้องบอกก่อนว่าเรามีข้อมูล และได้สอบพยานไว้เกี่ยวกับเรื่องนี้อยู่ก่อนแล้ว และการที่หนุ่มกรรชัย นำคลิปเสียงมาให้ก็ถือว่าทำให้ข้อมูลที่มีอยู่ค่อนข้างที่จะสมบูรณ์มากขึ้น”

เมื่อถามว่า มีการตรวจสอบก่อนหน้านี้มีข้อมูลของคลิปที่เป็นข่าวหรือไม่ พล.ต.ต.จรูญเกียรติ ยืนยันว่า มีอยู่ เป็นการโทรหากัน แล้วโทรติดต่อไปยังนักร้องชาย ส่วนการที่นักร้องชายจะอ้างว่าเป็นการทำธุรกิจก็เป็นสิทธิ์ของเจ้าตัว เราก็ทำไปตามพยานหลักฐานแต่หากถามว่ากรณีแบบนี้มีความผิดหรือไม่ ก็อาจจะเข้าข่ายหมิ่นประมาทและพยายามฉ้อโกง ทั้งนี้ยังต้องไปสอบบอสปันในเรือนจำถึงรายละเอียดก่อน

ทั้งนี้เมื่อผู้สื่อข่าวถามต่อว่า ข้อความที่น.ส.กฤษอนงค์ โพสต์ในสื่อสังคมออนไลน์ว่า “ไม่ให้ราคาโจรนั้น” พล.ต.ต.จรูญเกียรติ กล่าวว่า เดี๋ยวอีกไม่กี่วันก็จะรู้แล้วว่าใครเป็นโจร

**อ่านข่าว [หนุ่ม กรรชัย แฉซ้ำศิลปินดัง โทรหาจริง นำคลิปลับรีดเงิน 20 ล้านแจ้งตำรวจแล้ว](https://www.khaosod.co.th/special-stories/news_9501446)**

**อ่านข่าว [เปิดที่มาคลิปลับ หนุ่ม กรรชัย ได้จากบอสคนดัง แฉศิลปินชาย อ้างตบทรัพย์ 20 ล้าน](https://www.khaosod.co.th/breaking-news/news_9501660)**

**อ่านข่าว [เปิดคลิปลับ คำต่อคำ ศิลปินดัง รวมหัว นักร้องสาวตบทรัพย์ อ้าง กรรชัย เรียก 20 ล้าน](https://www.khaosod.co.th/breaking-news/news_9501399)**

**อ่านข่าว [เสียงในคลิปจริง ฟิล์ม รัฐภูมิ โต้ตบทรัพย์ เตรียมแถลงข่าวด่วน!](https://www.khaosod.co.th/breaking-news/news_9501378)**

**อ่านข่าว** **[ฟิล์ม รัฐภูมิ ลุยแจ้งความปกป้องตัวเอง ลั่นไม่ได้ช่วยโจร โอดพลาดถูกอัดเสียง ถามปม 20 ล้าน](https://www.khaosod.co.th/special-stories/news_9501593)**

**อ่านข่าว [เปิดธุรกิจ ‘ฟิล์ม รัฐภูมิ’ นั่งแท่นบริหารบริษัทเงินล้าน ก่อนเอี่ยวนักร้องดังตบทรัพย์](https://www.khaosod.co.th/special-stories/news_9502358)**

**อ่านข่าว [ทนายบอสพอล ลั่นไม่ได้จ้าง ‘ฟิล์ม รัฐภูมิ’ โปรโมต ดิไอคอน แฉแผนออกโหนกระแส](https://www.khaosod.co.th/special-stories/news_9502196)**