---
layout: post
code: "ART2411080806IODEP8"
origin_url: "https://www.khaosod.co.th/sports/news_9496347"
image: "https://github.com/user-attachments/assets/a8cf5e3e-d3af-431b-b093-b1985dc77c84"
title: "เลเกอร์ส ส่ง บรอนนี เจมส์ ร่วมทีมพันธมิตร ลุยลีกรองเอ็นบีเอ"
description: "บรอนนี เจมส์ ลูกชายของนักบาสเกตบอลดังอย่าง เลบรอน เจมส์ ถูก ลอสแองเจลิส เลเกอร์ส ส่งตัวไปเล่นกับทีมในเครืออย่าง เซาธ์ เบย์ เลเกอร์ส ในลีกรองอย่าง"
category: "SPORTS"
language: "th"
date: 2024-11-08T08:11:26.415Z
---

# เลเกอร์ส ส่ง บรอนนี เจมส์ ร่วมทีมพันธมิตร ลุยลีกรองเอ็นบีเอ

[![เลเกอร์ส ส่ง บรอนนี เจมส์ ร่วมทีมพันธมิตร ลุยลีกรองเอ็นบีเอ](https://www.khaosod.co.th/wpapp/uploads/2024/11/bronn.jpg "เลเกอร์ส ส่ง บรอนนี เจมส์ ร่วมทีมพันธมิตร ลุยลีกรองเอ็นบีเอ")](https://www.khaosod.co.th/wpapp/uploads/2024/11/bronn.jpg)

บรอนนี เจมส์ ลูกชายของนักบาสเกตบอลดังอย่าง เลบรอน เจมส์ ถูก ลอสแองเจลิส เลเกอร์ส ส่งตัวไปเล่นกับทีมในเครืออย่าง เซาธ์ เบย์ เลเกอร์ส ในลีกรองอย่าง จี ลีก แล้ว

สำนักข่าวอีพี รายงานว่าทาง แอลเอ เลเกอร์ส ได้ออกมาประกาศ เมื่อวันที่ 7 พ.ย. ว่า พวกเขาจะส่งตัว บรอนนี เจมส์ วัย 20 ปี ไปเล่นให้กับ เซาธ์ เบย์ เลเกอร์ส ในลีกรองอย่าง จี ลีก ในเกมนัดเปิดสนามในช่วงสุดสัปดาห์นี้

ก่อนหน้านี้บรอนนีได้ลงเล่นให้กับเลเกอร์สในเอ็นบีเอไปทั้งหมด 3 นัด ทำไปได้ 4 แต้ม จากการลงเล่นรวมทั้งหมด 13 นาที

โดยบรอนนีและเจมส์ได้สร้างประวัติศาสตร์เป็นพ่อ-ลูกคู่แรกที่ได้ลงเล่นด้วยกันเป็นครั้งแรกในเอ็นบีเอ เมื่อวันที่ 22 ตุลาคม ในเกมนัดเปิดสนามที่พวกเขาเอาชนะ มินเนโซตา ไปได้

อย่างไรก็ตามล่าสุดทางเลเกอร์สได้ออกมาประกาศว่าดาวรุ่งรายนี้จะได้ใช้เวลาส่วนใหญ่ของเขากับทีมในเครือของทีมอย่างเซาธ์เบย์ เลเกอร์สในจีลีกเป็นหลักในฤดูกาลนี้