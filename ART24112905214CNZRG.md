---
layout: post
code: "ART24112905214CNZRG"
origin_url: "https://www.khaosod.co.th/special-stories/news_9526667"
image: "https://github.com/user-attachments/assets/a4a599f9-fcba-42e7-b310-2d9d87439f2c"
title: "ชาวเน็ตถก #น้ำท่วมภาคใต้ มีคนไม่อยากให้เลื่อนสอบ โดนจวกไม่มีความเห็นใจ"
description: "ชาวเน็ตถก #น้ำท่วมภาคใต้ ใกล้ช่วงสอบ TCAS 68 อยากให้เลื่อนสอบ กลัวเด็กเสียโอกาส แต่มีคนแทงสวน ไม่เห็นด้วย โดนจวกไม่มีความเห็นใจ"
category: "SPECIAL_STORIES"
language: "th"
date: 2024-11-29T05:31:23.951Z
---

# ชาวเน็ตถก #น้ำท่วมภาคใต้ มีคนไม่อยากให้เลื่อนสอบ โดนจวกไม่มีความเห็นใจ

[![ชาวเน็ตถก #น้ำท่วมภาคใต้ มีคนไม่อยากให้เลื่อนสอบ โดนจวกไม่มีความเห็นใจ](https://www.khaosod.co.th/wpapp/uploads/2024/11/tcas-today-2.jpg "ชาวเน็ตถก #น้ำท่วมภาคใต้ มีคนไม่อยากให้เลื่อนสอบ โดนจวกไม่มีความเห็นใจ")](https://www.khaosod.co.th/wpapp/uploads/2024/11/tcas-today-2.jpg)

**ชาวเน็ตถก #น้ำท่วมภาคใต้ ใกล้ช่วงสอบ TCAS 68 อยากให้เลื่อนสอบ กลัวเด็กเสียโอกาส แต่มีคนแทงสวน ไม่เห็นด้วย โดนจวกไม่มีความเห็นใจ**

ตั้งแต่ช่วงวันที่ 26 พ.ย. ที่ผ่านมา สถานการณ์ในหลายจังหวัดของภาคใต้น่าเป็นห่วง เนื่องจากฝนตกหนักหลายพื้นที่จนเกิดน้ำท่วมขังสูง หลายคนๆ ออกมาเรียกร้องและขอความช่วยเหลือผ่านโซเชียล จนทำให้เกิด [#น้ำท่วมภาคใต้](https://x.com/hashtag/%E0%B8%99%E0%B9%89%E0%B8%B3%E0%B8%97%E0%B9%88%E0%B8%A7%E0%B8%A1%E0%B8%A0%E0%B8%B2%E0%B8%84%E0%B9%83%E0%B8%95%E0%B9%89?src=hashtag_click)

ประกอบกับช่วงนี้เป็นช่วงที่นักเรียนมัธยมศึกษาปีที่ 6 กำลังเตรียมสอบ TCAS68 ซึ่ง_บางวิชาจะมีการสอบในวันที่ 7-9 ธ.ค. นี้_

[![](https://www.khaosod.co.th/wpapp/uploads/2024/11/S__17883211_0-696x567-1.jpg)](https://www.khaosod.co.th/wpapp/uploads/2024/11/S__17883211_0-696x567-1.jpg)

ทำให้มีการเรียกร้องให้หน่วยงานที่เกี่ยวข้องพิจารณาเรื่องวันสอบอีกครั้ง เนื่องจากมีความกังวลว่าเด็กหลายคนอาจเสียโอกาสจากสถานการณ์น้ำท่วมภาคใต้

จากนั้นมีคนให้ความเห็นว่า ดูจากความรุนแรงแล้ว ก็ควรจะเลื่อน แต่หากเลื่อน ก็ควรเลื่อนให้เท่าเทียมกันทั่วประเทศ

[![](https://www.khaosod.co.th/wpapp/uploads/2024/11/1-74-696x470.jpg)](https://www.khaosod.co.th/wpapp/uploads/2024/11/1-74.jpg)

ต่อมา มีชาวเน็ตคนหนึ่งให้ความคิดเห็นว่า **_“ทำไมคนส่วนใหญ่ ที่เตรียมตัวมาพร้อม วางแผนวันเวลามาแล้ว ถึงต้องมา เสียสละ และอาจเสียโอกาส เพื่อคนบางคน ที่ ‘โชคร้าย’ เพียงเพราะพวกเขา ‘โชคดี’ เพียงเพราะ เขาสามารถใช้ชีวิตได้ตามปกติ_**

**_สังคมไทยเรามัน woke มากเกินไปแล้ว อ้าง DEI ตามทิศทางที่ผิดๆของพวกฝรั่ง เราไม่ควรอ้าง ความเท่าเทียม เพื่อมาทำให้คนมีปัจจัยในการศึกษาตามปกติ_**

**_ต้องเสียโอกาสชนะ รวมถึง เสียโอกาสได้เก้าอี้ ให้กับคนที่มีปัจจัยน้อยกว่า ไม่ว่าปัจจัยที่น้อยกว่านั้น จะเกิดจากอะไรก็ตาม ซึ่งนั่นรวมถึงปัจจัยที่ควบคุมไม่ได้ด้วย”_**

ความคิดเห็นชาวเน็ต

ความคิดเห็นนี้ทำเอาชาวเน็ตส่วนใหญ่ถึงกับไปไม่เป็น มองว่าเป็นความคิดเห็นที่ขาดความเห็นอกเห็นใจคนอื่นอย่างมาก หลายคนมองว่าอาจเป็นผู้ไม่หวังดีมาปั่นกระแส แต่บางคนก็มองว่าหากเป็นเด็กจริงๆ ก็มีความคิดเห็นที่น่าเป็นห่วง

อย่างไรก็ตามสถานการณ์ น้ำท่วมภาคใต้ ในช่วงนี้ สถานการณ์ยังไม่ดีขึ้น ไม่เพียงแต่อนาคตของเด็กที่น่ากังวล แต่ชีวิตและความปลอดภัยของประชาชนทุกคนก็เช่นกัน