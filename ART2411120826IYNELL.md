---
layout: post
code: "ART2411120826IYNELL"
origin_url: "https://www.khaosod.co.th/entertainment/news_9501904"
image: "https://github.com/user-attachments/assets/d815b3c4-a4cc-4321-94f1-b84670693867"
title: "หนุ่มๆ วง BUS ร่วมเสนอไอเดีย คอนเสิร์ตครบรอบ 1 ปี แอบสปอยโปสเตอร์มีอะไรซ่อนอยู่!"
description: "12 หนุ่มสุดฮอต วง BUS ร่วมเสนอไอเดีย คอนเสิร์ตครบรอบ 1 ปี “Happy BUSDAY” แอบสปอยโปสเตอร์มีอะไรซ่อนอยู่ กดบัตร 16 พฤศจิกายนนี้!"
category: "ENTERTAINMENT"
language: "th"
date: 2024-11-12T08:31:49.359Z
---

# หนุ่มๆ วง BUS ร่วมเสนอไอเดีย คอนเสิร์ตครบรอบ 1 ปี แอบสปอยโปสเตอร์มีอะไรซ่อนอยู่!

[![หนุ่มๆ วง BUS ร่วมเสนอไอเดีย คอนเสิร์ตครบรอบ 1 ปี แอบสปอยโปสเตอร์มีอะไรซ่อนอยู่!](https://www.khaosod.co.th/wpapp/uploads/2024/11/BUS1-1.jpg "หนุ่มๆ วง BUS ร่วมเสนอไอเดีย คอนเสิร์ตครบรอบ 1 ปี แอบสปอยโปสเตอร์มีอะไรซ่อนอยู่!")](https://www.khaosod.co.th/wpapp/uploads/2024/11/BUS1-1.jpg)

_**12 หนุ่มสุดฮอต วง BUS ร่วมเสนอไอเดีย คอนเสิร์ตครบรอบ 1 ปี “Happy BUSDAY” แอบสปอยโปสเตอร์มีอะไรซ่อนอยู่ กดบัตร 16 พฤศจิกายนนี้!**_

นาทีนี้คงไม่มีใครฮอตเกินหนุ่มๆ ไอดอลวง **BUS** ที่พึ่งทัวร์แฟนคอน 5 จังหวัดจบ ก็กำลังจะมีงานคอนเสิร์ตครบรอบ 1 ปี

[![](https://www.khaosod.co.th/wpapp/uploads/2024/11/BUS3-1.jpg)](https://www.khaosod.co.th/wpapp/uploads/2024/11/BUS3-1.jpg)



ล่าสุดวันที่ 11 พ.ย. 12 หนุ่มวง **BUS because of you i shine** อาทิ **อลัน พศวีร์, มาร์ค กฤษณ์, ขุนพล ปองพล, ฮาร์ท ชุติวัฒน์, จินวุค คิม, ไทย ชญานนท์, เน็กซ์ ณัฐกิตติ์, ภู ธัชชัย, คอปเปอร์ เดชาวัต, เอเอ อชิรกรณ์, จั๋ง ธีร์ และ ภีม วสุพล**ได้มาร่วมงาน “ลาซาด้า 11.11 ถ้าเธอถูก ฉันก็ถูกกว่า” ที่จะพาคุณมาร่วมลุ้นอยู่ข้างคนถูกในมหกรรมแคมเปญ 11.11 ที่ สามย่านมิตรทาวน์ ชั้น G

พร้อมให้สัมภาษณ์ความรู้สึกหลังจากไปแฟนคอนจบ และพูดถึงความพร้อมของคอนเสิร์ตครบรอบ 1 ปี “Happy BUSDAY” ที่จะจัดขึ้นในวันที่ 6 ธันวาคม และกดบัตรในวันที่ 16 พฤจิกายน ว่าตอนนี้พวกเขาทั้งหมดได้เริ่มซ้อมกัน และงานนี้เด็กๆ ก็ได้มีส่วนร่วมในการคิดโชว์ครั้งนี้ด้วย รวมถึงแอบสปอยนิดๆ ว่าโปสเตอร์ที่ปล่อยออกมามีอะไรซ่อนอยู่ และจะเกิดขึ้นจริงในคอน

ADVERTISEMENT

**ไปทัวร์คอนเสิร์ตมาเป็นยังไงบ้าง****?**

มาร์ค : สนุกมากๆ ครับ เราได้ไปหลายๆ ที่ ได้เจอคนหลายๆ คน เหมือนได้พูดคุยกับเขาตอนแฟนไซต์ด้วย ได้โบกมือ ได้ทักทายตอนที่ร้องเพลงด้วย ก็รู้สึกว่าเป็นประสบการณ์ที่ดีมากๆ ได้เรียนรู้หลายๆ อย่าง ก็สนุมากๆ

[![](https://www.khaosod.co.th/wpapp/uploads/2024/11/BUS5-1.jpg)](https://www.khaosod.co.th/wpapp/uploads/2024/11/BUS5-1.jpg)

**แต่ละภาคแตกต่างกันยังไง****?**

ขุนพล : ผมว่ามันไม่ได้ต่างกันมาก เพราะผมรู้สึกว่าทุกคนให้เอนเนอร์จี้ตอนที่เราโชว์ เวลาเราเล่นอะไรเขาก็เล่นด้วย เวลาชูมืออะไร ทุกคนก็ชูมือแล้วก็โบกมือตาม รู้สึกว่าเป็นช่วงเวลาที่แบบไปนอกจากกรุงเทพฯ มันเป็นต่างจังหวัด ได้เจอคนแปลกใหม่ พื้นที่แปลกใหม่ เวลาส่งอะไรให้เขาแล้วเขารับมา เขาก็ส่งกลับมาให้เรา เป็นความรู้สึกที่ดี รู้สึกว่าบัสทุกคนจะจำวันนี้ และถ้ามีโอกาสได้ทัวร์อีกก็อยากมี แล้วก็ในเร็วๆ นี้จะมีคอนเสิร์ตใหญ่นะครับ และกำลังมีงานครบรอบ 1 ปี ชื่อว่า “Happy BUSDAY”

**โปรเจ็กต์นี้เป็นยังไง****?**

เน็กซ์ : ก็เริ่มซ้อมกันแล้วครับ มีการวางแผน คอนเสิร์ตครั้งนี้มันจะมีอะไรใหม่ๆ เกิดขึ้นล่ะกัน ที่เคยใหม่อยู่แล้ว ใหม่อีก

จินวุค : ใหม่จริงครับ

**ท้าทายพวกเรายังไงบ้าง****?**

เน็กซ์ : ก็ต้องบอกว่าเป็นเรื่องของการร้องครับที่ค่อนข้างจะท้าทาย

อลัน : แต่เดี๋ยวรอติดตามก็ได้

**ครั้งนี้มีอะไรแปลกใหม่บ้าง****?**

ไทย : ถ้าให้สปอยและพูดได้ ตามโปสเตอร์ก็จะบอกอะไรหลายๆ อย่าง มันอาจจะดูเป็นแค่โปสเตอร์แผ่นเดียวใช่ไหม แต่ว่าลึกๆ มันมีรายละเอียดเยอะมาก ดีเทลเยอะมาก จริงๆ สิ่งที่มันจะอยู่ในคอนเสิร์ตจริงๆ ก็อยู่ในโปสเตอร์ระดับหนึ่ง ก็สามารถไปแกะหาสมบัติได้

มาร์ค : โปสเตอร์ก็เป็นมากกว่าโปสเตอร์ ก็ลองทายดู

[![](https://www.khaosod.co.th/wpapp/uploads/2024/11/BUS4-1.jpg)](https://www.khaosod.co.th/wpapp/uploads/2024/11/BUS4-1.jpg)

**อยากแสดงอะไหม ถ้านำเสนอพี่ย้งได้****?**

ขุนพล : ละครเวที

ภีม : พวกเราก็มีโชว์ที่พวกเราอยากจะทำ และก็ช่วยกันนำเสนอไปแล้ว เพราะมันคือโชว์ที่ปีนึง เราก็อยากจะตั้งใจทำ และเราก็ช่วยกันคิดโชว์ โชว์ใหม่แน่นอน

เน็กซ์ : พี่ย้งซื้อบางไอเดีย ก็โยนไปกันเยอะ บางไอเดียก็มาจากพี่เขา บางไอเดียก็มาจากเรา และไอเดียที่มาจากพวกเรา 12 คน

จั๋ง : พวกเราคุยกันเองก่อนครับ แล้วก็รวมแล้วส่งเขาไป

**คอนเสิร์ตใหญ่****?**

เน็กซ์ : มีคุยกันบ้างแล้วครับ แต่ขอโฟกัสงานที่ใกล้ถึงให้ดีที่สุดก่อน

**งาน** **Happy BUSDAY กดบัตรเมื่อไหร่?**

ไทย : กดบัตรได้วันที่ 16 พฤจิกายนที่ allticket ครับ

**หนึ่งปีผ่านไปพวกเราโตขึ้นหรือเปลี่ยนแปลงยังไงบ้าง****?**

ภีม : อย่างแรกเลยเรื่องการสัมภาษณ์ คิดว่ามีสติมากขึ้น รู้ว่าควรตอบอะไรบ้าง

จั๋ง : ผมสูงขึ้น 2 เซนติเมตร

[![](https://www.khaosod.co.th/wpapp/uploads/2024/11/bus5-2.jpg)](https://www.khaosod.co.th/wpapp/uploads/2024/11/bus5-2.jpg)

**ครอบครัวเราเติบโตขึ้น****?**

เน็กซ์ : ตอนนี้ก็ขยายใหญ่ขึ้น ก็หนาแน่นขึ้น ทุกคนให้ความรักกลับมามากขึ้นมากๆ เลยในหนึ่งปีที่ผ่านมา แล้วพวกเราบัสก็พยายามที่จะเติบโต และทำตัวเองให้ดีรองรับกับจำนวนของความรักที่เพิ่มมากขึ้น

จั๋ง : ก็ยังเป็นก้าวแรกของเราในปีแรก ก็อยากมีก้าวต่อๆ ไปกับบีอัสทุกๆ คนและอยากมีครอบครัวที่ใหญ่ขึ้นไปเรื่อยๆ

**ย้ำงานที่ใกล้ถึงอีกที****?**

ภูธัชชัย : **กดบัตรได้วันที่ 16 พฤจิกายนนะครับ ผมเลยบอกว่าตั้งตารอ พวกเราก็ตั้งตาซ้อมกันมากๆ เลยครับ อยากให้ทุกคนมาเยอะๆ นะครับ**

[![](https://www.khaosod.co.th/wpapp/uploads/2024/11/BUS6-1.jpg)](https://www.khaosod.co.th/wpapp/uploads/2024/11/BUS6-1.jpg)

ขอบคุณรูปภาพจากไอจี : bus.becauseofyouishine