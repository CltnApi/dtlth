---
layout: post
code: "ART2411040537UPNZ4T"
origin_url: "https://www.khaosod.co.th/sports/news_9489178"
image: "https://github.com/user-attachments/assets/09f63a7e-38be-4eb1-b697-eec97f142cb7"
title: "มาเรสกา โวย มาร์ติเนซ ควรโดนใบแดงจากจังหวะเข้าสกัดหนัก พาลเมอร์"
description: "เอ็นโซ มาเรสกา ผู้จัดการทีม เชลซี โวย ลิซานโดร มาร์ติเนซ ควรโดนใบแดงจากจังหวะที่เข้าสกัดอันตรายใส่ โคล พาลเมอร์ พร้อมรับทีมเล่นได้ไม่ดีนักในแมตช์นี้"
category: "SPORTS"
language: "th"
date: 2024-11-04T05:41:26.244Z
---

# มาเรสกา โวย มาร์ติเนซ ควรโดนใบแดงจากจังหวะเข้าสกัดหนัก พาลเมอร์

[![มาเรสกา โวย มาร์ติเนซ ควรโดนใบแดงจากจังหวะเข้าสกัดหนัก พาลเมอร์](https://www.khaosod.co.th/wpapp/uploads/2024/11/maresca-martinez-99553.jpg "มาเรสกา โวย มาร์ติเนซ ควรโดนใบแดงจากจังหวะเข้าสกัดหนัก พาลเมอร์")](https://www.khaosod.co.th/wpapp/uploads/2024/11/maresca-martinez-99553.jpg)

**เอ็นโซ มาเรสกา ผู้จัดการทีม เชลซี โวย ลิซานโดร มาร์ติเนซ ควรโดนใบแดงจากจังหวะที่เข้าสกัดอันตรายใส่ โคล พาลเมอร์ พร้อมรับทีมเล่นได้ไม่ดีนักในแมตช์นี้**

โดย เชลซี บุกเสมอกับ แมนเชสเตอร์ ยูไนเต็ด ที่สนาม โอลด์ แทรฟฟอร์ด 1-1 ในเกมพรีเมียร์ลีก อังกฤษ 2024-25 เมื่อวันที่ 3 พ.ย. เกมนี้เจ้าถิ่นขึ้นนำก่อนจาก บรูโน แฟร์นานเดส นาที 70 (จุดโทษ) ก่อนที่ทีมเยือนจะตีเสมอจาก มอยเซส ไคเซโด นาที 74

จากผลที่เกิดขึ้นทำให้ “สิงโตน้ำเงินคราม” มีเพิ่มเป็น 18 คะแนนจาก 10 นัดอยู่อันดับ 4 ตารางส่วน “ปีศาจแดง” มีเพิ่มเป็น 12 คะแนนจาก 10 นัดอยู่อันดับ 13 ตาราง

อย่างไรก็ตามในแมตช์นี้เกิดจังหวะปัญหาขึ้นช่วงท้ายเกมหลัง ลิซานโดร มาร์ติเนซ กองหลัง แมนฯ ยูไนเต็ด เล่นอันตรายด้วยการยันใส่บริเวณหัวเข่าซ้าย โคล พาลเมอร์ แนวรุก เชลซี ทว่าสุดท้าย ร็อบ โจนส์ ให้แค่ใบเหลือง และไมเคิล ซาลิสบิวรี ผู้ตัดสินวีเออาร์ก็ไม่ได้เข้าแทรกแซง

Soccer Football – Premier League – Manchester United v Chelsea – Old Trafford, Manchester, Britain – November 3, 2024 Chelsea manager Enzo Maresca REUTERS/Molly Darlington EDITORIAL USE ONLY.



หลังเกม มาเรสกา กล่าวว่า มาร์ติเนซ ควรจะโดนใบแดงจากจังหวะนี้ “ผมคิดว่า มันค่อนข้างชัดเจนสำหรับพวกเราทุกคน ผู้ตัดสินอยู่ที่นั่นเพื่อตัดสินใจ เขาตัดสินใจต่างออกไป เขา (ผู้ตัดสิน) ไม่ได้พูดอะไรเลย สำหรับผม เมื่อไม่มีเจตนาที่จะเข้าสกัดบอล และคุณเข้าสกัดใส่ผู้เล่นเท่านั้น ก็ถือเป็นใบแดง”

นอกจากนั้นเฮดโค้ชวัย 44 ปียังระบุถึงผลงานของทีมว่า “เรารู้ว่ามันจะเป็นเกมที่ยาก เราควบคุมเกมได้ค่อนข้างดีตลอดช่วงใหญ่ของเกม แต่ในช่วง 10 นาทีสุดท้าย เราเสียสมดุลไปเล็กน้อยเพราะเราต้องการที่จะชนะเกมนี้ ในสนามนี้ เมื่อต้องเจอกับทีมนี้ เมื่อคุณล้มลง มันยากที่จะกลับมา และเราก็ทำได้ จากนั้นเราก็พยายามที่จะชนะเกม แต่กลับเสียสมดุลไปเล็กน้อย”