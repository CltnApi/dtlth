---
layout: post
code: "ART2411130616V6IMFK"
origin_url: "https://www.khaosod.co.th/lifestyle/news_9501630"
image: "https://github.com/user-attachments/assets/9c39d694-70b7-42e7-a536-9fbc5242e7ae"
title: "สดจากเยาวชน - กันดั้มบุกไทย!  สุดยอดกันพลา"
description: " ยิ่งใหญ่สมการรอคอยของสาวกกันพลา เมื่อบริษัท ดรีมทอย จำกัด ผู้นำเข้าและจัดจำหน่ายของเล่นและโมเดลสะสมภายใต้แบรนด์ BANDAI จากประเทศญี่ปุ่นอย่างเป็นทางการ"
category: "LIFESTYLE"
language: "th"
date: 2024-11-13T06:28:02.299Z
---

# สดจากเยาวชน - กันดั้มบุกไทย!  สุดยอดกันพลา

[![สดจากเยาวชน - กันดั้มบุกไทย!  สุดยอดกันพลา](https://www.khaosod.co.th/wpapp/uploads/2024/11/SOD-1-scaled.jpg "สดจากเยาวชน - กันดั้มบุกไทย!  สุดยอดกันพลา")](https://www.khaosod.co.th/wpapp/uploads/2024/11/SOD-1-scaled.jpg)

ยิ่งใหญ่สมการรอคอยของสาวกกันพลา เมื่อบริษัท ดรีมทอย จำกัด ผู้นำเข้าและจัดจำหน่ายของเล่นและโมเดลสะสมภายใต้แบรนด์ BANDAI จากประเทศญี่ปุ่นอย่างเป็นทางการ ร่วมกับศูนย์การค้าสยามพารากอน และสยามเซ็นเตอร์ สร้างปรากฏการณ์สุดยิ่งใหญ่ครั้งแรกในเมืองไทย เนรมิตพื้นที่จัดงานประจำปี รวม 11 วัน ใน 2 พื้นที่ กับงาน **“BANDAI SPIRIT HOBBY EXHIBITIONS 2024”** ระหว่างวันที่ 7-17 พ.ย. 2567 ณ พาร์ค พารากอน สยามพารากอน และงาน **“GUNPLA Builders World Cup in Thailand (GBWC) 2024”** ระหว่างวันที่ 13-17 พ.ย. ณ เอเทรียม 1 สยามเซ็นเตอร์

![สดจากเยาวชน - กันดั้มบุกไทย! สุดยอดกันพลา](https://www.khaosod.co.th/wpapp/uploads/2024/11/SOD01.jpg)

_“BANDAI SPIRIT HOBBY EXHIBITIONS 2024” รวบรวมสุดยอดกันพลา โมเดลระดับโลกจากญี่ปุ่น พบความยิ่งใหญ่ของ PG UNLEASH RX-78 GUNDAM หุ่นกันดั้มสูงกว่า 3 เมตร จัดแสดงครั้งแรกในเอเชียตะวันออกเฉียงใต้ ตระการตาไปกับ Model Kit ที่ยิ่งใหญ่ที่สุดของปี 2024 และการจำหน่ายสินค้าลิมิเต็ดเฉพาะงานนี้ที่แรกในประเทศไทย พร้อมร่วมสนุกกับกิจกรรมประกอบโมเดลฟรี! กิจกรรมคาราวานรูปแบบใหม่ ทดลองต่อ GUNDAM, PIKACHU หรือ PLANOSORUS ประกอบเสร็จนำกลับบ้านได้เลย และพบกับเหล่าโมบิลสูทจากซีรีส์กันดั้ม รวมถึงโมเดลคิตจากซีรีส์อื่นๆ ก่อนใครที่ยังไม่ได้วางจำหน่ายที่ไหนมาก่อน_

![สดจากเยาวชน - กันดั้มบุกไทย! สุดยอดกันพลา](https://www.khaosod.co.th/wpapp/uploads/2024/11/SOD04.jpg)

![สดจากเยาวชน - กันดั้มบุกไทย! สุดยอดกันพลา](https://www.khaosod.co.th/wpapp/uploads/2024/11/SOD05.jpg)

**“GUNPLA Builders World Cup In Thailand (GBWC) 2024”** ตื่นตาไปกับกิจกรรมที่เหล่าโมเดลเลอร์รอคอย คือการแข่งขัน GUNPLA BUILDERS WORLD CUP IN THAILAND หรือ GBWC 2024 เพื่อค้นหาตัวแทนประเทศไทยไปเข้าร่วมการแข่งขัน GBWC2024 ณ กรุงโตเกียว ประเทศญี่ปุ่น โดยรวบรวมและจัดแสดงผลงานของผู้เข้าประกวดทั้งหมดแห่งแรกและแห่งเดียวในประเทศไทย ร่วมสัมผัสสุดยอดผลงานของเหล่าโมเดลเลอร์ทั่วเมืองไทยที่ถ่ายทอดจินตนาการและความคิดสร้างสรรค์ รังสรรค์เป็นผลงานผ่าน GUNPLA โดยผู้เข้าแข่งขันจากภูมิภาคและพื้นที่ต่างๆ 17 ประเทศทั่วโลกจะเข้าร่วมการแข่งขันรอบคัดเลือกในระดับประเทศของตน เพื่อค้นหาผู้ชนะในแต่ละประเทศเป็นตัวแทนเข้าสู่การแข่งขันชิงแชมป์ระดับโลก

![สดจากเยาวชน - กันดั้มบุกไทย! สุดยอดกันพลา](https://www.khaosod.co.th/wpapp/uploads/2024/11/SOD02.jpg)

**สนใจติดตามรายละเอียดเพิ่มเติมที่เฟซบุ๊ก Bandai Hobby Thailand**