---
layout: post
code: "ART2411231742PCMB6S"
origin_url: "https://www.khaosod.co.th/breaking-news/news_9518769"
image: "https://github.com/user-attachments/assets/6b9fd7e1-b27d-4458-b79d-245bda658e2e"
title: "ยิงทิ้ง 2 สาว หนุ่มใหญ่ 60 เมียเพิ่งตายหลงรักรุ่นลูก เหยื่อแกล้งตายรอด ยังโคม่า"
description: "ตำรวจล่าจับหนุ่มใหญ่ วัย 60 ลวง 2 สาวออกมายิงทิ้ง เหยื่อแกล้งตายรอดอาการยังโคม่า ปมแค้นเมียเพิ่งตายหลงรักสาวรุ่นลูก เลี้ยงข้าวหลายครั้ง แต่ยังไม่ชนะใจ"
category: "HOT_NEWS"
language: "th"
date: 2024-11-23T17:52:36.462Z
---

# ยิงทิ้ง 2 สาว หนุ่มใหญ่ 60 เมียเพิ่งตายหลงรักรุ่นลูก เหยื่อแกล้งตายรอด ยังโคม่า

[![ยิงทิ้ง 2 สาว หนุ่มใหญ่ 60 เมียเพิ่งตายหลงรักรุ่นลูก เหยื่อแกล้งตายรอด ยังโคม่า](https://www.khaosod.co.th/wpapp/uploads/2024/11/fierce-gun.jpg "ยิงทิ้ง 2 สาว หนุ่มใหญ่ 60 เมียเพิ่งตายหลงรักรุ่นลูก เหยื่อแกล้งตายรอด ยังโคม่า")](https://www.khaosod.co.th/wpapp/uploads/2024/11/fierce-gun.jpg)

ตำรวจล่าจับหนุ่มใหญ่ วัย 60 ลวง 2 สาวออกมายิงทิ้ง เหยื่อแกล้งตายรอดอาการยังโคม่า ปมแค้นเมียเพิ่งตายหลงรักสาวรุ่นลูก เลี้ยงข้าวหลายครั้ง แต่ยังไม่ชนะใจ

เมื่อเวลา 19.00 น. วันที่ 23 พ.ย.2567 พ.ต.ท.ฉัตรชัย แสงรื่น สารวัตร(สอบสวน) สภ.พระขาว จ.พระนครศรีอยุธยา รับแจ้งเหตุหญิงสาวถูกยิงด้งบอาวุธปืนได้รับบาดเจ็บสาหัส 2 ราย ริมถนนสายวัดบางปลาหมอ-เสนา หมู่ 8 ต.น้ำเต้า อ.บางบาล จ.พระนครศรีอยุธยา จึงรุดไปตรวจสอบพร้อม ตำรวจฝ่ายสืบสวน และเจ้าหน้าที่สมาคมอยุธยารวมใจ

ที่เกิดเหตุพบผู้ได้รับบาดเจ็บเป็นหญิง 2 ราย นอนอยู่บนถนน รายแรกคือ นางพรทิพา อายุ 50 ปี มีบาดแผลถูกยิงด้วยอาวุธปืนเข้ากลางหลังหลายนัดอากาารสาหัส อีกรายคือ น.ส.ธนาภรณ์ อายุ 33 ปี ถูกยิงเข้าบริเวณศีรษะ ริมฝีปาก ชายโครงและขา อาการสาหัสเช่นกัน เจ้าหน้าที่เร่งช่วยเหลือนำส่งรพ.เสนา ส่วนในพงหญ้าริมถนนมีรถจักรยานยนต์ สีน้ำเงิน ทะเบียน 1 กก 1456 อ่างทอง ล้มคว่ำอยู่

[![](https://www.khaosod.co.th/wpapp/uploads/2024/11/รัก1-696x392.jpeg)](https://www.khaosod.co.th/wpapp/uploads/2024/11/รัก1.jpeg)

สอบสวนเบื้องต้นทราบว่า ผู้ก่อเหตุใช้อาวุธปืนยิง 2 คนนี้ เป็นชาย อายุ 60 ปี มีบ้านพักอยู่ใกล้กับที่เกิดเหตุ โดยชายคนนี้ได้ชักชวน นางพรทิพา และ น.ส.ธนาภรณ์ ไปกินหมูกระทะ ทั้งคู่จึงพากันขี่รถจักรยานยนต์มาหา มีนางพรทิพาเป็นคนขี่ ส่วนน.ส.ธนาภรณ์ นั่งซ้อนท้าย ส่วนนายไพโรจน์ ขี่รถจักรยานยนต์อีกคันตามหลังมาถึงที่เกิดเหตุ ทั้งคู่ก็ถูกยิงมาจากทางด้านหลังรถล้มคว่ำ

[![](https://www.khaosod.co.th/wpapp/uploads/2024/11/รัก2-696x392.jpeg)](https://www.khaosod.co.th/wpapp/uploads/2024/11/รัก2.jpeg)

จากนั้นชายที่ก่อเหตุตามมาจะยิงซ้ำ แต่ทั้ง 2 คนแกล้งตาย ชายคนร้ายจึงหลบหนีไป ส่วนสาเหตุน่าจะมาจากเรื่องภรรยามือปืนเพิ่งเสียชีวิตไป จากนั้นได้ไปหลงรักน.ส.ธนาภรณ์ แต่ฝ่ายหญิงไม่ชอบ ซึ่งมีการชักชวนไปกินข้าวหลายครั้ง แต่ทุกครั้งก็พานางพรทิพามาด้วย ทำให้มือปืนเกิดความโกรธแค้นลวงทั้งคู่ออกมายิง แล้วหลบหนีไป ซึ่งตำรวจฝ่ายสืบสวนเร่งติดตามจับกุมตัวมาดำเนินคดีแล้ว