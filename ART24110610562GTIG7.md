---
layout: post
code: "ART24110610562GTIG7"
origin_url: "https://www.khaosod.co.th/special-stories/news_9493289"
image: "https://github.com/user-attachments/assets/58e50ba0-5d2b-4374-ac48-c5f69e19d8b9"
title: "สาวAV เปิดใจ เลิกเป็นไอดอลเพราะอยากเลี้ยงแมว แถมเคยแนะนำผลงานเดบิวต์ให้น้องดู"
description: "อดีตไอดอลสาวผันตัวมาเล่นหนัง AV เผยมีดาราคนโปรด ชื่นชมมากจนอยากเดินรอยตาม แถม เคยแนะนำผลงานเดบิวต์ให้น้องชายด้วย"
category: "SPECIAL_STORIES"
language: "th"
date: 2024-11-06T11:01:23.028Z
---

# สาวAV เปิดใจ เลิกเป็นไอดอลเพราะอยากเลี้ยงแมว แถมเคยแนะนำผลงานเดบิวต์ให้น้องดู

[![สาวAV เปิดใจ เลิกเป็นไอดอลเพราะอยากเลี้ยงแมว แถมเคยแนะนำผลงานเดบิวต์ให้น้องดู](https://www.khaosod.co.th/wpapp/uploads/2024/11/av1106-1w.jpg "สาวAV เปิดใจ เลิกเป็นไอดอลเพราะอยากเลี้ยงแมว แถมเคยแนะนำผลงานเดบิวต์ให้น้องดู")](https://www.khaosod.co.th/wpapp/uploads/2024/11/av1106-1w.jpg)

**อดีตไอดอลสาวผันตัวมาเล่นหนัง** **AV** **เผยมีดารา****คนโปรด ชื่นชมมากจนอยากเดินรอยตาม แถม เคยแนะนำผลงานเดบิวต์ให้น้องชายด้วย**

เรื่องราวข้างต้นเป็นของ **“ชิราอิวะ โทโมะ”** นักแสดง AV หน้าใหม่วัย 27 ปี เธอกลายเป็นที่ฮือฮาหลังการเปิดเผยว่าเธอเคยเป็นหนึ่งในสมาชิกของเกิร์ลกรุ๊ป พร้อมทั้งเผยเหตุผลของการมาเป็นนักแสดง AV สุดอึ้ง

โดยชิราอิวะเล่าว่าเธอเคยเป็นไอดอลประมาณ 5 ปีตั้งแต่สมัยเรียน แต่เธอมองไม่เห็นอนาคตในเส้นทางนี้ อีกทั้งยังอยากเลี้ยงแมวมาก หากยังเป็นไอดอลอยู่คงไม่มีเวลาทำเช่นนั้น เธอจึงตัดสินใจยุติบทบาท

[![](https://www.khaosod.co.th/wpapp/uploads/2024/11/av1106-1.jpg)](https://www.khaosod.co.th/wpapp/uploads/2024/11/av1106-1.jpg)

สำหรับชิราอิวะนั้นการดู AV ก็เหมือนกับการดูละคร เธอมองว่ามันไม่ใช่แค่เรื่องเซ็กซ์ แต่ทักษะการแสดงของนักแสดงยังดีมาก เธอมีนักแสดงคนโปรดคือ อาคาริ มิทานิและยังชื่นชมคนอื่น ๆ ในวงการอีกด้วย

ชิราอิวะถึงขั้นลงทุนจองตั๋วเข้าร่วมงาน TRE Taipei International Adult Exhibition ที่ไต้หวัน และหลังจากกลับมาเธอก็เริ่มมุ่งมั่นที่จะเป็นนักแสดง AV มากขึ้น โดยเชื่อว่านี่คืออาชีพที่ทำให้เธอได้โชว์เสน่ห์ของร่างกายได้อย่างอิสระ

_“เดือนสิงหาคมปีที่แล้ว พอรู้ว่ามิทานิจะไปงาน ‘TRE Taipei International Adult Exhibition’ ฉันก็จองตั๋วไปไต้หวันคนเดียว ในงานได้เจอมิทานิด้วย เธอห้อมล้อมไปด้วยแฟนคลับต่างประเทศ และได้ฟังเรื่องราวจากแฟนคลับ ทำให้ฉันเริ่มคิดว่าสิ่งนี้น่าสนใจ ฉันอยากรู้สึกแบบนั้นบ้าง”_

[![](https://www.khaosod.co.th/wpapp/uploads/2024/11/av1106-2.jpg)](https://www.khaosod.co.th/wpapp/uploads/2024/11/av1106-2.jpg)

สิ่งที่น่าสนใจคือชิราอิวะเคยแนะนำผลงานเดบิวต์ให้น้องชาย แม้ว่าน้องชายจะรู้สึกอายมากแต่ก็ยืนยันว่าจะเคารพการตัดสินใจของพี่สาว ส่วนทางครอบครัวนั้นยังไม่ทราบเรื่องนี้และเข้าใจว่าเธอทำงานที่บาร์ เธอพร้อมบอกความจริงแก่ครอบครัวเมื่อไหร่นั้น ขึ้นอยู่กับสถานการณ์ในอนาคต

[![](https://www.khaosod.co.th/wpapp/uploads/2024/11/av1106-3.jpg)](https://www.khaosod.co.th/wpapp/uploads/2024/11/av1106-3.jpg)

**ขอบคุณที่มา chinatimes**