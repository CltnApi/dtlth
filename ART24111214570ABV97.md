---
layout: post
code: "ART24111214570ABV97"
origin_url: "https://www.khaosod.co.th/entertainment/news_9502679"
image: "https://github.com/user-attachments/assets/22a82ebd-d68b-4771-b52e-1e0ccde8d0d4"
title: "“ใหม่ ดาวิกา” เตรียมฟ้องคนด่าแรงปมร้อนแม่หยัว วางยาสลบแมว ลั่นเอาเงินมาช่วยสัตว์"
description: "“ใหม่ ดาวิกา” เตรียมฟ้องคนด่าแรงปมร้อนฉาก วางยาสลบแมว ล..."
category: "ENTERTAINMENT"
language: "th"
date: 2024-11-12T15:32:53.603Z
---

# “ใหม่ ดาวิกา” เตรียมฟ้องคนด่าแรงปมร้อนแม่หยัว วางยาสลบแมว ลั่นเอาเงินมาช่วยสัตว์

[![“ใหม่ ดาวิกา” เตรียมฟ้องคนด่าแรงปมร้อนแม่หยัว วางยาสลบแมว ลั่นเอาเงินมาช่วยสัตว์](https://www.khaosod.co.th/wpapp/uploads/2024/11/Mother-Yua-1.jpg "“ใหม่ ดาวิกา” เตรียมฟ้องคนด่าแรงปมร้อนแม่หยัว วางยาสลบแมว ลั่นเอาเงินมาช่วยสัตว์")](https://www.khaosod.co.th/wpapp/uploads/2024/11/Mother-Yua-1.jpg)

“ใหม่ ดาวิกา” เตรียมฟ้องคนด่าแรงปมร้อนฉาก วางยาสลบแมว ลั่นเอาเงินมาช่วยเหลือสัตว์

เมื่อวันที่ 12 พ.ย.2567 จากกรณีกระแสร้อน เหล่าคนรักสัตว์ออกมาเคลื่อนไหวครั้งใหญ่ ถึงความไม่เหมาะสม และเรียกร้องสิทธิของสัตว์ จากซีรีส์ดังอิงประวัติศาสตร์ “แม่หยัว” ของช่อง One31 ปรากฏฉากของแมวดำ ที่มีอาการชักกระตุก ตาเหลือก ก่อนจะกระตุก และนอนแน่นิ่งไปคล้ายกับเสียชีวิต จนเกิดดราม่า #แบนแม่หยัว พุ่งติดเทรนด์ X

ล่าสุดเรื่องนี้ “ใหม่ ดาวิกา” ตัวเอกของเรื่องที่รับบท ท้าวศรีสุดาจันทร์ หรือ แม่หยัว เคลื่อนไหวด้วยการโพสต์ข้อความผ่านทางโลกออนไลน์ ในประเด็นดราม่า โดยมีข้อความว่า

“ทุกคน ใหม่ปรึกษาค่ะ ใหม่กำลังคิดว่าใหม่ควรฟ้องคนที่ด่าใหม่เกินเหตุดีมั้ยคะ แล้วใหม่จะเอาเงินทั้งหมดมาช่วยเหลือสัตว์…ใหม่ไม่เคยฟ้องมาก่อน ส่วนตัวไม่อยาก แต่ครั้งนี้คนรอบตัวขอให้ใหม่พิจารณาเรื่องนี้ค่ะ ทุกคนว่าไงดี??”

“ฝากพี่ๆน้องๆใจดีส่งให้หน่อยนะคะแคปโพสที่คิดว่าแรงแล้ว DM มาที่ IG davikahchannel ขอบคุณค่ะ”

“พี่รู้ว่าแฟนคลับพี่อึดอัดมากๆและหลายครั้งพี่ขอโทษนะที่พี่ไม่เคยลงมืออย่างจริงจัง เพราะพี่คิดเสมอว่าการนิ่งเงียบจะเป็นทางออกที่ดีที่สุด พี่ไม่ได้มีทนายที่ช่วยเหลือ ตอนนี้กำลังหาอยู่ค่ะ ยังไงจะมาอัพเดทนะคะ หาเงินช่วยสัตว์กันนะคะ” โดยมีแฟนคลับเข้ามาแสดงความคิดเห็นจำนวนมาก

ADVERTISEMENT

[![](https://www.khaosod.co.th/wpapp/uploads/2024/11/แม่1-2.jpg)](https://www.khaosod.co.th/wpapp/uploads/2024/11/แม่1-2.jpg)

**อ่านข่าว [สันต์ ศรีแก้วหล่อ ผู้กำกับ “แม่หยัว” พร้อมให้ความร่วมมือในทุกการสอบสวน](https://www.khaosod.co.th/entertainment/news_9502549)**

**อ่านข่าว [PETA ซัด วางยาสลบแมว ถ่ายหนัง เป็นการกระทำที่บ้า ผู้กำกับควรถูกห้ามทำงานกับสัตว์อีก](https://www.khaosod.co.th/special-stories/news_9500399)**

**อ่านข่าว [งานเข้า ‘ใหม่ ดาวิกา’ โพสต์ชวนจิ้นจินดาต้นหยง เจอทัวร์ #แบนแม่หยัว ลงระอุ](https://www.khaosod.co.th/special-stories/news_9499124)**