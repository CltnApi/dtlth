---
layout: post
code: "ART24112600373ZP0OP"
origin_url: "https://www.khaosod.co.th/breaking-news/news_9521120"
image: "https://github.com/user-attachments/assets/db2de7de-6a33-4381-b295-9ad6b6d59bcb"
title: "วิธีตรวจสอบสิทธิเงินสด-เงินดิจิทัล 10,000 บาท เฟส 2 เฟส 3 แอปฯทางรัฐ"
description: "วิธีตรวจสอบสิทธิเงินสด-เงินดิจิทัล 10,000 บาท โครงการกระตุ้นเศรษฐกิจ เฟส 2 เฟส 3 ผ่านแอปพลิเคชัน \"ทางรัฐ\" ได้เงินเมื่อไหร่ เช็กที่นี่"
category: "HOT_NEWS"
language: "th"
date: 2024-11-26T01:11:56.024Z
---

# วิธีตรวจสอบสิทธิเงินสด-เงินดิจิทัล 10,000 บาท เฟส 2 เฟส 3 แอปฯทางรัฐ

[![วิธีตรวจสอบสิทธิเงินสด-เงินดิจิทัล 10,000 บาท เฟส 2 เฟส 3 แอปฯทางรัฐ](https://www.khaosod.co.th/wpapp/uploads/2024/11/How-to-check-rights.jpg "วิธีตรวจสอบสิทธิเงินสด-เงินดิจิทัล 10,000 บาท เฟส 2 เฟส 3 แอปฯทางรัฐ")](https://www.khaosod.co.th/wpapp/uploads/2024/11/How-to-check-rights.jpg)

**วิธีตรวจสอบสิทธิเงินสด-เงินดิจิทัล 10,000 บาท โครงการกระตุ้นเศรษฐกิจ เฟส 2 เฟส 3 ผ่านแอปพลิเคชัน “ทางรัฐ” ได้เงินเมื่อไหร่ เช็กที่นี่**

วันที่ 26 พ.ย.2567 สำหรับความคืบหน้า แจกเงินสด 10,000 บาท เฟส 2 ให้กับกลุ่มผู้สูงอายุ 60 ปีขึ้นไป ซึ่งคาดว่าจะได้ในช่วงตรุษจีนในปี 2568 และแจกเงินดิจิทัล 10,000 บาท เฟส 3 ให้กับประชาชนที่ลงทะเบียนผ่านแอปพลิเคชัน “ทางรัฐ” ซึ่งจะเกิดในช่วงเดือนเมษายน-มิถุนายน 2568

โดยการประชุมชุมคณะกรรมการนโยบายกระตุ้นเศรษฐกิจ 1/2567 ที่มี น.ส.แพทองธาร ชินวัตร นายกรัฐมนตรี เป็นประธาน เมื่อวันที่ 19 พ.ย.ที่ผ่านมา พร้อมหน่วยงานที่เกี่ยวข้อง มีมติเห็นชอบมาตรการแจกเงิน 10,000 บาท เฟส 2 ให้กับกลุ่มผู้สูงอายุ 60 ปีขึ้นไป รวม 4 ล้านคน ใช้งบประมาณ 40,000 ล้านบาท

โหลดแอปฯทางรัฐผ่านระบบ App Store : [คลิก](https://apps.apple.com/th/app/%E0%B8%97%E0%B8%B2%E0%B8%87%E0%B8%A3-%E0%B8%90/id1514331336)  
โหลดแอปฯทางรัฐผ่านระบบ Google Play : [คลิก](https://play.google.com/store/apps/details?id=th.or.dga.citizenportal&hl=th&gl=US&pli=1)

นายจุลพันธ์ อมรวิวัฒน์ รมช.คลัง เปิดเผยว่า สำหรับการประกาศผลในการลงทะเบียนกลุ่มนี้ หลังจากตรวจสอบคุณสมบัติ ซึ่งจะตั้งเป้าให้เสร็จภายในเดือนธันวาคม 2567 โดยผู้ที่มีสิทธิต้องผ่านการลงทะเบียนในระบบตรวจสอบสิทธิ และพิสูจน์ตัวตน (KYC) และต้องไม่เป็นผู้ที่เคยได้รับเงินในเฟสแรก

“ยืนยันว่า กลุ่มผู้สูงอายุที่จะได้รับเงิน 10,000 บาท เฟส 2 ต้องเป็นผู้ลงทะเบียนผ่านแอปพลิเคชัน “ทางรัฐ” และผ่านการตรวจสอบแล้วเท่านั้น และต้องไม่เป็นกลุ่มที่เคยได้รับเงิน 10,000 บาทในเฟสแรก เมื่อระบบตรวจสอบคุณสมบัติผู้ลงทะเบียนผ่านแอปฯ ทางรัฐ รัฐบาลจะเปิดให้ตรวจสอบรายชื่อ และหากเห็นว่าข้อมูลผิดพลาด ไม่ถูกต้องก็สามารถยื่นอุทธรณ์สิทธิได้”

ได้รับเงิน 10,000 บาท ไม่เกินช่วงตรุษจีน ปี 2568 สามารถเติมเงินสำหรับกลุ่มผู้สูงอายุเกิน 60 ได้ โดยเป็นผู้สูงอายุที่เป็นกลุ่มเปราะบางเช่นกัน ไม่ใช่ว่าผู้สูงอายุทุกคนจะได้ แต่ต้องเป็นผู้สูงอายุที่ลงทะเบียนผ่านแอปฯทางรัฐ มีการตรวจสอบสิทธิครบถ้วน และไม่ใช่กลุ่มที่ได้เงิน 10,000 บาทในเฟสแรกไปแล้ว

เป็นกลุ่มผู้สูงอายุที่ค่อนข้างลำบาก เพราะมีรายได้ไม่เกิน 70,000 บาท และมีเงินในบัญชีธนาคารไม่เกิน 500,000 บาทตามที่กำหนดไว้ จึงอยู่ในกลุ่มที่เหมาะสม โดยโอนเงินสดเหมือนเดิม เรากำหนดกรอบวงเงินไว้ 4 ล้านราย ใช้งบประมาณ 40,000 ล้านบาท

วิธีตรวจสอบสิทธิเงินสด-เงินดิจิทัล 10,000 บาท โครงการกระตุ้นเศรษฐกิจ เฟส 2 เฟส 3 ผ่านแอปพลิเคชัน “ทางรัฐ” ได้เงินเมื่อไหร่ เช็กที่นี่

โครงการเติมเงิน 10,000 บาท ผ่านดิจิทัลวอลเลต เฟส 3 จะใช้วงเงินที่เหลืออีก 1.4 แสนล้านบาท คาดจะเริ่มช่วงเดือนเมษายน-มิถุนายน 2568 หลังจากทดสอบระบบดิจิทัลวอลเลตเสร็จสมบูรณ์แล้ว

โดยกลุ่มนี้จะได้รับเงิน 10,000 บาท ในระบบดิจิทัลวอลเลตเท่านั้น จะไม่มีการแจกเป็นเงินสด ส่วนการลงทะเบียนในรอบกลุ่มผู้ไม่มีสมาร์ทโฟนได้อยู่ระหว่างพิจารณา และจะเปิดให้ลงทะเบียนได้ในเร็ว ๆ นี้