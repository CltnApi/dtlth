---
layout: post
code: "ART24110112037O86AD"
origin_url: "https://www.khaosod.co.th/special-stories/news_9486584"
image: "https://github.com/user-attachments/assets/a07473e5-d979-4440-810e-6440f76350fe"
title: "ฟ้าผ่าปลายปี! บริษัทดัง เลิกจ้างพนักงาน 394 คน มีผล 1 ธ.ค. จ่ายชดเชยรวม 14 ล้าน"
description: "ฟ้าผ่าปลายปี! บริษัทดัง จ.ฉะเชิงเทรา ประกาศเลิกจ้างพนักงาน 394 คน โดยให้มีผล 1 ธ.ค. จ่ายชดเชยรวม 14 ล้าน ก.แรงงาน ชี้เคสนี้แจ้ง 30 วันตามกฎหมาย"
category: "SPECIAL_STORIES"
language: "th"
date: 2024-11-01T15:05:26.377Z
---

# ฟ้าผ่าปลายปี! บริษัทดัง เลิกจ้างพนักงาน 394 คน มีผล 1 ธ.ค. จ่ายชดเชยรวม 14 ล้าน

[![ฟ้าผ่าปลายปี! บริษัทดัง เลิกจ้างพนักงาน 394 คน มีผล 1 ธ.ค. จ่ายชดเชยรวม 14 ล้าน](https://www.khaosod.co.th/wpapp/uploads/2024/11/bb.jpg "ฟ้าผ่าปลายปี! บริษัทดัง เลิกจ้างพนักงาน 394 คน มีผล 1 ธ.ค. จ่ายชดเชยรวม 14 ล้าน")](https://www.khaosod.co.th/wpapp/uploads/2024/11/bb.jpg)

**ฟ้าผ่าปลายปี! บริษัทดัง จ.ฉะเชิงเทรา ประกาศเลิกจ้างพนักงาน 394 คน โดยให้มีผล 1 ธ.ค. จ่ายชดเชยรวม 14 ล้าน ก.แรงงาน ชี้เคสนี้แจ้ง 30 วันตามกฎหมาย**

จากกรณีโลกออนไลน์ ได้แชร์ประกาศการเลิกจ้างพนักงาน 600 คน บริษัทผลิตรถไฟฟ้าแห่งหนึ่งใน จ.ฉะเชิงเทรา โดยให้มีผลวันที่ 1 ธ.ค. 2567 เป็นต้นไป บริษัทจะจ่ายเงินค่าชดเชยต่าง ๆ ให้ตามกฎหมายทุกประการนั้น

ล่าสุด นายพงศ์เทพ เพชรโสม ผู้อำนวยการกองคุ้มครองแรงงาน กรมสวัสดิการและคุ้มครองแรงงาน (กสร.) กระทรวงแรงงาน เปิดเผยว่า ทราบว่าบริษัทดังกล่าวคือ บริษัท แอ๊บโซลูท แอสเซมบลี จำกัด เป็นบริษัทผลิตชิ้นส่วนยานยนต์ไฟฟ้า ซึ่งบริษัทมียอดออเดอร์ลดลงมาในระยะหนึ่งแล้ว แต่ก็ได้ให้สิทธิประโยชน์กับลูกจ้างมาโดยตลอด

เบื้องต้นทราบว่าเป็นการเลิกจ้างพนักงาน จำนวน 394 คน จากพนักงานทั้งหมดในโรงงาน 600 คน โดยมีบางส่วนที่ได้ทำงานต่อ ซึ่งเป็นการลดขนาด ลดค่าใช้จ่ายของกิจการลง

เคสนี้ถือเป็นการเลิกจ้างกรณีทั่วไป คือ แจ้งล่วงหน้า 30 วันตามกฎหมาย ซึ่งบริษัทจะจ่ายค่าจ้างเข้าบัญชีเงินเดือนลูกจ้างในงวดการจ่ายเงินเดือนของเดือน พ.ย. 2567 เป็นจำนวนเงินรวมทั้งหมด 394 คน ยอดเงินราว 4 ล้านบาท และค่าชดเชยการเลิกจ้างงานทั้งหมดประมาณ 14 ล้านบาท ทั้งนี้ขึ้นอยู่กับประวัติหรือสถิติการทำงานของลูกจ้าง