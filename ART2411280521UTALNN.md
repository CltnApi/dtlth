---
layout: post
code: "ART2411280521UTALNN"
origin_url: "https://www.khaosod.co.th/entertainment/news_9524921"
image: "https://github.com/user-attachments/assets/0ab193c4-e92a-4e90-9a11-eab88b7ace66"
title: "ไมกี้ อัพเดตอาการ ติดเชื้อระบบทางเดินอาหาร-หัวใจเต้นเร็ว เผยเหตุเกิดจากแพ้ยา"
description: "นักแสดงหนุ่ม ไมกี้ ปณิธาน อัพเดตอาการ หลังติดเชื้อในระบบทางเดินอาหาร-หัวใจเต้นเร็ว เผยเหตุเกิดจากแพ้ยา ตอนนี้หายดีแล้ว จะระวังให้มากขึ้น"
category: "ENTERTAINMENT"
language: "th"
date: 2024-11-28T06:10:59.305Z
---

# ไมกี้ อัพเดตอาการ ติดเชื้อระบบทางเดินอาหาร-หัวใจเต้นเร็ว เผยเหตุเกิดจากแพ้ยา

[![ไมกี้ อัพเดตอาการ ติดเชื้อระบบทางเดินอาหาร-หัวใจเต้นเร็ว เผยเหตุเกิดจากแพ้ยา](https://www.khaosod.co.th/wpapp/uploads/2024/11/mike1.jpg "ไมกี้ อัพเดตอาการ ติดเชื้อระบบทางเดินอาหาร-หัวใจเต้นเร็ว เผยเหตุเกิดจากแพ้ยา")](https://www.khaosod.co.th/wpapp/uploads/2024/11/mike1.jpg)

_**นักแสดงหนุ่ม ไมกี้ ปณิธาน อัพเดตอาการ หลังติดเชื้อในระบบทางเดินอาหาร-หัวใจเต้นเร็ว เผยเหตุเกิดจากแพ้ยา ตอนนี้หายดีแล้ว จะระวังให้มากขึ้น**_

หลังจากที่ต้นสังกัดของนักแสดงหนุ่ม **ไมกี้ ปณิธาน บุตรแก้ว** ได้ออกมาประกาศว่าไมกี้ได้มีอาการป่วยติดเชื้อในระบบทางเดินอาหาร หัวใจเต้นเร็ว จนทำให้มีความจำเป็นต้องยกเลิกการเข้าร่วมงานแจกลายเซ็นปฏิทินช่องสาม

[![](https://www.khaosod.co.th/wpapp/uploads/2024/11/mike7.jpg)](https://www.khaosod.co.th/wpapp/uploads/2024/11/mike7.jpg)

ล่าสุดวันที่ 27 พ.ย. ไมกี้ ได้มาร่วมงาน ‘GQ Men of the Year 2024’ ณ Blue by Alain Ducasse (ICONSIAM ชั้น 1 ในโซน ICONLUXE) พร้อมอัพเดตอาการดังกล่าวว่าตอนนี้แทบจะหายดีแล้ว เหลือต้องกินยาให้ครบตามหมอสั่งเพียงเท่านั้น

**ปีนี้เป็นปีทองของไมกี้?** “ดีใจครับ เป็นปีที่ดีมากๆ คือผมบอกตั้งแต่ขวัญฤทัยแล้ว พอมาละครเรื่องนี้มันใจฟูจริงๆ ในฐานะที่ผมเป็นนักแสดงเอง การได้รับรางวัลหรืออะไรแบบนี้มันมีค่ามากๆ สำหรับผม เป็นแรงผลักดันในการทำงานต่อไปในทุกๆ วัน”

**เคยคิดไหมว่าจะมีภาพนี้?** “ไม่เคยครับ ผมว่าไม่เคยมีใครที่น่าจะคิดว่าจะมีตรงนี้อยู่ อาจจะมีเป็นเป้าหมาย แต่สำหรับผมผมไม่ได้คิดเลย มาอยู่ตรงนี้ได้ก็เพราะทุกคนเลย”

ADVERTISEMENT

**ชีวิตเปลี่ยนไหม?** “เปลี่ยนนะครับ ถือว่าเปลี่ยนเลย ตั้งแต่ละครเรื่องแรกเลย ปีนี้ผมได้เรียนรู้อะไรเยอะมากๆ จริงๆ ในทุกๆ แง่มุมในชีวิต”

[![](https://www.khaosod.co.th/wpapp/uploads/2024/11/mike4.jpg)](https://www.khaosod.co.th/wpapp/uploads/2024/11/mike4.jpg)

**มีโอกาสได้พักบ้างไหม?** “มีนะครับ ได้พักได้นอนอยู่ มีบางช่วงเวลาก็พยายามหาเวลาพักให้กับตัวเอง ไม่งั้นทำงานทุกวันก็ยากอยู่เหมือนกัน (วิธีฮีลใจ?) เล่นดนตรี ดูหนัง ทำอาหาร”

**อาหารมีส่วนทำให้เราติดเชื้อในทางเดินอาหารไหม?** “ที่ผมป่วยคือผมติดเชื้อในทางเดินอาหาร หัวใจเต้นเร็ว ผมขอพูดก่อนว่าอาการหัวใจเต้นเร็วไม่ได้มาจากติดเชื้อทางเดินอาหาร หรือผมไม่ได้เป็นโรคหัวใจอะไรนะ ผมแพ้ยาครับทุกคน คือวันที่ผมปวดท้องผมรู้สึกว่าผมไม่ไหวแล้วอยากจะไปโรงพยาบาลเพื่อที่จะให้เขาฉีดยา เพราะอีกสองวันผมจะมีงานเซ็นปฏิทิน กลายเป็นว่าผมไปแพ้ยาที่โรงพยาบาล ก็เลยอาการยิ่งหนักเข้าไปใหญ่ ส่วนที่แถลงไปแบบนั้น คืออ่านแล้วดูหนักมาก แต่ก็ตลกนะ คือผมตีความว่า คำว่าติดเชื้อในทางเดินอาหารมันก็ปวดท้องแหละ แต่จนหัวใจเต้นเร็วเลยหรอ นี่คือแบบต้นสังกัดประกาศให้กับคนทั้งประเทศรู้ว่านักแสดงคนนี้ขี้แตกจนหัวใจเต้นเร็วเลยหรอเนี่ย แล้วผมก็เขินมาก”

[![](https://www.khaosod.co.th/wpapp/uploads/2024/11/mike6.jpg)](https://www.khaosod.co.th/wpapp/uploads/2024/11/mike6.jpg)

**แฟนคลับเป็นห่วงมาก?** “ใช่ครับ กลายเป็นว่ามีคนดีเอ็มมาหาผมเยอะมากๆ ว่าแบบหัวใจผมเป็นยังไงบ้าง ทุกวันยังมีชีวิตอยู่นะครับทุกคน แต่ว่าอาการแพ้ยาก็น่ากลัวมากๆ ตอนนั้นที่ผมแพ้หัวใจผมดีดไปถึง 200 เลย เกินไปมาก”

**ปกติรู้ไหมว่าแพ้?** “ไม่รู้ครับ เป็นยาที่ผมไม่เคยลอง ปกติผมเป็นคนที่ไม่ชอบไปโรงพยาบาล แต่ก็ไปบ่อยเหมือนกัน แต่วันนั้นหนักมากจริงๆ ตัวซีดหมดแล้ว ก็ต้องไปหาหมอแล้วแหละ”

**อาการเป็นยังไงบ้าง?** “ตอนนี้ดีขึ้นมากแล้วครับ ยังไม่อยากพูดว่าร้อยเปอร์เซ็นต์เพราะเพิ่งผ่านมาไม่กี่วัน อาจจะประมาณ 80 เปอร์เซ็นต์ ก็ยังมียาที่กินไม่หมดอยู่ กลับมาทำงานได้แล้วครับ”

[![](https://www.khaosod.co.th/wpapp/uploads/2024/11/mike3.jpg)](https://www.khaosod.co.th/wpapp/uploads/2024/11/mike3.jpg)