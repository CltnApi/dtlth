---
layout: post
code: "ART24103109163J5SXD"
origin_url: "https://www.khaosod.co.th/https://www.khaosod.co.th/sports/news_9483933"
image: "https://github.com/user-attachments/assets/bcdb9342-ca22-4eb4-a6b3-a0030f757dbf"
title: "แมนยู ส่อได้ตัว รูเบน อโมริม ทำหน้าที่กุนซือคนใหม่ช้ากว่าที่คาด"
description: "สื่อรายงาน แมนเชสเตอร์ ยูไนเต็ด ส่อได้ตัว รูเบน อโมริม ผู้จัดการทีม สปอร์ติง ลิสบอน มาทำหน้าที่ผู้จัดการทีมคนใหม่ช้ากว่าที่คาดนั่นก็คือเป็นช่วงหลังเบรกทีมชาติเดือน พ.ย. เนื่องจากเงื่อนไขแจ้งลาออกล่วงหน้า 30 วัน"
category: "SPORTS"
language: "th"
date: 2024-11-01T11:26:06.796Z
---

# แมนยู ส่อได้ตัว รูเบน อโมริม ทำหน้าที่กุนซือคนใหม่ช้ากว่าที่คาด

[![แมนยู ส่อได้ตัว รูเบน อโมริม ทำหน้าที่กุนซือคนใหม่ช้ากว่าที่คาด](https://www.khaosod.co.th/wpapp/uploads/2024/10/ruben-amorim-7446.jpg "แมนยู ส่อได้ตัว รูเบน อโมริม ทำหน้าที่กุนซือคนใหม่ช้ากว่าที่คาด")](https://www.khaosod.co.th/wpapp/uploads/2024/10/ruben-amorim-7446.jpg)

**สื่อรายงาน แมนเชสเตอร์ ยูไนเต็ด ส่อได้ตัว รูเบน อโมริม ผู้จัดการทีม สปอร์ติง ลิสบอน มาทำหน้าที่ผู้จัดการทีมคนใหม่ช้ากว่าที่คาดนั่นก็คือเป็นช่วงหลังเบรกทีมชาติเดือน พ.ย. เนื่องจากเงื่อนไขแจ้งลาออกล่วงหน้า 30 วัน**

สำหรับ อโมริม คือเป้าหมายอันดับหนึ่งของ แมนฯ ยูไนเต็ด ในการดึงตัวเข้ามาทำหน้าที่กุนซือคนใหม่แทน อีริก เทน ฮาก ซึ่งเพิ่งโดนปลดจากตำแหน่งไปเมื่อช่วงต้นสัปดาห์ที่ผ่านมา

ที่ผ่านมา “ปีศาจแดง” เจรจากับทั้งกุนซือวัย 39 ปีรายนี้ และสปอร์ติง ซึ่งพวกเขาก็สามารถบรรลุข้อตกลงเบื้องต้นกับ อโมริม เป็นที่เรียบร้อย รวมถึงยอมจ่ายค่าฉีกสัญญาเป็นจำนวน 10 ล้านยูโร (ราว ) ตามการยืนยันของทีมดังโปรตุเกส

Soccer Football – Taca da Liga – Sporting CP v Nacional – Estadio Jose Alvalade, Lisbon, Portugal – October 29, 2024 Sporting CP coach Ruben Amorim before the match REUTERS/Pedro Nunes



นอกจากนั้น อโมริม จะดึงทีมงานของตัวเองชุดปัจจุบันของตัวเองมาอยู่กับ แมนฯ ยูไนเต็ด ด้วยนำโดย 2 ผู้ช่วยอย่าง การ์ลอส แฟร์นานเดส และอเดลีโอ คันดีโด

เดิมทีมีรายงานว่า แมนฯ ยูไนเต็ด ต้องการแต่งตั้ง อโมริม ให้เข้ามาทำหน้าที่เป็นผู้จัดการทีมคนใหม่ภายในสุดสัปดาห์นี้เพื่อให้ทันประเดิมคุมทีมดวล เชลซี วันที่ 3 พ.ย.

อย่างไรก็ตามล่าสุด “เทเลกราฟ” ระบุว่า แม้ แมนฯ ยูไนเต็ด จะบรรลุข้อตกลงกับทั้ง อโมริม และสปอร์ติง แล้วทว่าพวกเขาจะได้ตัวเทรนเนอร์ชาวโปรตุเกสรายนี้มาคุมทัพหลังช่วงเบรกทีมชาติเดือน พ.ย. เนื่องจากเงื่อนไขต้องแจ้งลาออกล่วงหน้า 30 วันในสัญญาว่าจ้าง

ทั้งนี้หากรายงานดังกล่าวเป็นจริง อโมริม จะคุมทัพ สปอร์ติง ไปอีก 3 เกมส่วน แมนฯ ยูไนเต็ด จะต้องให้ รุด ฟาน นิสเทลรอย กุนซือรักษาการคุมทีมไปอีก 5 นัด