---
layout: post
code: "ART2411090546E1IBN3"
origin_url: "https://www.khaosod.co.th/special-stories/news_9497423"
image: "https://github.com/user-attachments/assets/76d360d2-6752-4400-a24a-5fd9903810d4"
title: "วอนสังคมช่วยตาม เด็ก 6 ขวบ โดนครูผู้ช่วยจับหน้ากดพื้น อ้างร้องไม่หยุด"
description: "วอนสังคมช่วยตามเรื่องให้ เด็กชาย 6 ขวบ โดนครูผู้ช่วย โรงเรียนในจังหวัดชุมพร จับหน้ากดกับพื้น จนเป็นแผลช้ำหลายจุด อ้างเพราะร้องไม่หยุด"
category: "SPECIAL_STORIES"
language: "th"
date: 2024-11-09T05:51:48.575Z
---

# วอนสังคมช่วยตาม เด็ก 6 ขวบ โดนครูผู้ช่วยจับหน้ากดพื้น อ้างร้องไม่หยุด

[![วอนสังคมช่วยตาม เด็ก 6 ขวบ โดนครูผู้ช่วยจับหน้ากดพื้น อ้างร้องไม่หยุด](https://www.khaosod.co.th/wpapp/uploads/2024/11/child-2.jpg "วอนสังคมช่วยตาม เด็ก 6 ขวบ โดนครูผู้ช่วยจับหน้ากดพื้น อ้างร้องไม่หยุด")](https://www.khaosod.co.th/wpapp/uploads/2024/11/child-2.jpg)

**วอนสังคมช่วยตามเรื่องให้ เด็กชาย 6 ขวบ โดนครูผู้ช่วย โรงเรียนในจังหวัดชุมพร จับหน้ากดกับพื้น จนเป็นแผลช้ำหลายจุด อ้างเพราะร้องไม่หยุด**

ผู้ใช้ x รายหนึ่งได้โพสต์ขอความช่วยเหลือจากสังคมระบุว่า _“ทุกคนฝากกระจายข่าวหน่อยค่ะ น้องเรา 6 ขวบ โดนครูผู้ช่วยทำร้ายร่างกายโดยทำการจับกดกับพื้น สอบถามสาเหตุแจ้งว่าเพราะน้องเราร้องไห้ไม่หยุด ภาพหลังจากโดนทำร้ายร่างกายไม่กี่ชั่วโมง แต่ช้ำเยอะมาก”_

โดยพี่สาวของน้องเอ นามสมมติ ได้เปิดใจกับ ข่าวสดออนไลน์ บอกว่า เหตุการณ์เกิดขึ้นเมื่อวานนี้ (8 พ.ย.) เจอน้องชายวัย 6 ขวบในสภาพใบหน้ามีแผลช้ำขนาดใหญ่ บริเวณแก้มและดวงตา

[![](https://www.khaosod.co.th/wpapp/uploads/2024/11/capture-20241109-122750.jpg)](https://www.khaosod.co.th/wpapp/uploads/2024/11/capture-20241109-122750.jpg)

สืบสาวได้ความว่า**โดนครูผู้ช่วยชายโรงเรียนแห่งหนึ่งในอำเภอหลังสวน จังหวัดชุมพรจับหน้ากดลงกับพื้น อ้างว่าเป็นเพราะเด็กร้องไห้เสียงดังไม่ยอมหยุด**

มีหลักฐานจากกล้องวงจรปิดชัดเจน แต่ทางโรงเรียนไม่อนุญาตให้เผยแพร่ บอกเพียงแต่ว่าจะติดต่อกลับมาใน 7 วัน ทั้งนี้ทางครูผู้ช่วยคนดังกล่าวไม่มีการติดต่อมาขอโทษหรืออธิบายอะไรเลย

ทางครอบครัวจึงได้พาน้องเอไปตรวจร่างกายที่โรงพยาบาลพร้อมกับเข้าไปแจ้งความที่ สภ.หลังสวน เป็นที่เรียบร้อยแล้ว และอยากให้โซเชียลเป็นอีกช่องทางหนึ่งในการติดตามคดีความ เนื่องจากได้ยินมาว่าทางครูผู้ช่วยรายนี้เป็นคนมีอิทธิพล