---
layout: post
code: "ART2411221512NCA073"
origin_url: "https://www.khaosod.co.th/sports/news_9517664"
image: "https://github.com/user-attachments/assets/ddaddf48-55ad-47cd-b520-e8fa052f9010"
title: "ร่วมงานเพื่อนเก่า มาสเคราโน จ่อนั่งกุนซือ อินเตอร์ ไมอามี ต้นสังกัด เมสซี"
description: "ฮาเวียร์ มาสเคราโน อดีตกองกลาง บาร์เซโลนา เตรียมได้กลับมาร่วมงานกับ ลิโอเนล เมสซี เพื่อนเก่าหลังจ่อนั่งกุนซือ อินเตอร์ ไมอามี แห่งศึกเมเจอร์ลีก สหรัฐ"
category: "SPORTS"
language: "th"
date: 2024-11-22T15:38:40.974Z
---

# ร่วมงานเพื่อนเก่า มาสเคราโน จ่อนั่งกุนซือ อินเตอร์ ไมอามี ต้นสังกัด เมสซี

[![ร่วมงานเพื่อนเก่า มาสเคราโน จ่อนั่งกุนซือ อินเตอร์ ไมอามี ต้นสังกัด เมสซี](https://www.khaosod.co.th/wpapp/uploads/2024/11/Mascherano-messi-864.jpg "ร่วมงานเพื่อนเก่า มาสเคราโน จ่อนั่งกุนซือ อินเตอร์ ไมอามี ต้นสังกัด เมสซี")](https://www.khaosod.co.th/wpapp/uploads/2024/11/Mascherano-messi-864.jpg)

**ฮาเวียร์ มาสเคราโน อดีตกองกลาง บาร์เซโลนา เตรียมได้กลับมาร่วมงานกับ ลิโอเนล เมสซี เพื่อนเก่าหลังจ่อนั่งกุนซือ อินเตอร์ ไมอามี แห่งศึกเมเจอร์ลีก สหรัฐ**

โดย อินเตอร์ ไมอามี ต้องหาผู้จัดการทีมคนใหม่หลัง ตาตา มาร์ติโน ส่อลาออกจากตำแหน่ง และจะประกาศทางการในเร็วๆ นี้

ก่อนหน้านี้มีรายงานว่า ชาบี เอร์นานเดซ อดีตเพื่อนร่วมสังกัด บาร์เซโลนา ของ เมสซี เป็นหนึ่งในตัวเลือกสำหรับตำแหน่งเฮดโค้ชคนใหม่ของ อินเตอร์ ไมอามี ด้วย

ทว่าล่าสุด เซซาร์ หลุยส์ เมโล ผู้สื่อข่าวคนดังของอาร์เจนตินา เผยว่า มาสเคราโน ซึ่งเป็นเพื่อนร่วมทีม บาร์เซโลนา ของ เมสซี อีกราย และปัจจุบันเป็นเฮดโค้ชทีมชาติอาร์เจนตินาชุดยู-20 จะเข้ามาทำหน้าที่กุนซือคนใหม่ของ อินเตอร์ ไมอามี

ทั้งนี้ มาสเคราโน จะได้กลับมาร่วมงานกับอดีตเพื่อนร่วมสโมสร “เจ้าบุญทุ่ม” อย่าง เมสซี รวมถึง เซร์คิโอ บุสเก็ตส์ และจอร์จี อัลบา ด้วย