---
layout: post
code: "ART2411230738UEA90O"
origin_url: "https://www.khaosod.co.th/entertainment/news_9518163"
image: "https://github.com/user-attachments/assets/54472d7f-8565-4dd9-8cd0-b17a48a05142"
title: "ไบรท์ พิชญทัฬห์ ตอบแล้ว! หลัง โต๋ ศักดิ์สิทธิ์ โพสต์แคปชั่น “น้องปารีส 2024”"
description: "ไบรท์ พิชญทัฬห์ ตอบแล้วท้องมั้ย! หลัง โต๋ ศักดิ์สิทธิ์ โพสต์แคปชั่น “น้องปารีส 2024” ขอบคุณแฟนๆ แห่ช่วยตั้งชื่อ ถามอีก...คิดว่าหน้าจะเหมือนใครคะ!"
category: "ENTERTAINMENT"
language: "th"
date: 2024-11-23T08:17:49.384Z
---

# ไบรท์ พิชญทัฬห์ ตอบแล้ว! หลัง โต๋ ศักดิ์สิทธิ์ โพสต์แคปชั่น “น้องปารีส 2024”

[![ไบรท์ พิชญทัฬห์ ตอบแล้ว! หลัง โต๋ ศักดิ์สิทธิ์ โพสต์แคปชั่น “น้องปารีส 2024”](https://www.khaosod.co.th/wpapp/uploads/2024/11/btoooo111.jpg "ไบรท์ พิชญทัฬห์ ตอบแล้ว! หลัง โต๋ ศักดิ์สิทธิ์ โพสต์แคปชั่น “น้องปารีส 2024”")](https://www.khaosod.co.th/wpapp/uploads/2024/11/btoooo111.jpg)

_**ไบรท์ พิชญทัฬห์ ตอบแล้ว! หลัง โต๋ ศักดิ์สิทธิ์ โพสต์แคปชั่น “น้องปารีส 2024” ขอบคุณแฟนๆ แห่ช่วยตั้งชื่อ ถามอีก…คิดว่าหน้าจะเหมือนใครคะ!**_

หลังจากที่ผู้ประกาศข่าวสาวคนเก่ง **ไบรท์ พิชญทัฬห์ จันทร์พุฒ** แห่งรายการเรื่องเล่าเช้านี้ เดินทางไปเยี่ยมพี่สาวและหลานที่ประเทศฝรั่งเศส พร้อมกับสามีนักร้อง **โต๋ ศักดิ์สิทธิ์** นอกจากรูปคู่ที่หวานไม่เกรงใจคนโสดแล้ว ดูเหมือนหลายคนจะโฟกัสแคปชั่นที่ **หนุ่มโต๋** เขียนกำกับไว้ว่า _**“น้องปารีส 2024”**_ ว่าทั้งคู่กำลังมีข่าวดีเรื่องเบบี๋หรือเปล่า?!

[![](https://www.khaosod.co.th/wpapp/uploads/2024/11/11111111111-4.jpg)](https://www.khaosod.co.th/wpapp/uploads/2024/11/11111111111-4.jpg)

ล่าสุดวันที่ 23 พ.ย.67 **ข่าวสดบันเทิงออนไลน์** ได้เจอ **สาวไบรท์** ในงานเปิด _**“OTOP” Phenix @ประตู****น้ำ**_ ที่ ชั้น M Phenix ประตูน้ำ เลยไม่พลาดสอบถามถึงเรื่องดังกล่าว บอกเลยว่างานนี้มีคนเลิ่กลั่ก 1 อัตรา

**ทริปล่าสุดที่ไปฝรั่งเศสมา?** “สนุกมากค่ะ นานๆ ได้ขออนุญาตพี่ยุทธ(สรยุทธ)ลาไปเที่ยวพักผ่อนทีหนึ่งก็รู้สึกแฮปปี้ _ทริปนี้ไปทั้งหมด 10 วัน แล้วมันไม่ใช่การเที่ยวธรรมดาด้วย เพราะว่าตอนนี้พี่สาวไบรท์และหลานอยู่ที่ฝรั่งเศสก็เลยไปเยี่ยมหลานเป็นหลัก ส่วนเรื่องท่องเที่ยวเป็นรอง รวมถึงเรื่องอื่นด้วยนะคะ_ สำหรับ 10 วันที่ไปเที่ยวก็ครึ่งๆ เลย อยู่กับหลานเยอะหน่อย อีก 3-4 วันก็มีเวลาส่วนตัวของเราได้เข้ามาในปารีส”

[![](https://www.khaosod.co.th/wpapp/uploads/2024/11/44444444444444-5.jpg)](https://www.khaosod.co.th/wpapp/uploads/2024/11/44444444444444-5.jpg)

ADVERTISEMENT

**ลงภาพหวานไม่เท่าไหร่ แต่แคปชั่นที่โต๋(ศักดิ์สิทธิ์)เขียนว่า “น้องปารีส 2024” ทำเอาคนแตกตื่นทั้งไอจีเลย?** “(หัวเราะ)ถามพี่โต๋ดีไหม แต่วันนี้พี่โต๋ก็ไปหาดใหญ่ซะด้วย เราก็บอกเขาอยู่ว่าวันนี้ต้องมีนักข่าวมารอถามเรื่องน้องปารีสแน่เลย **(สรุปมีข่าวดีแล้วเหรอ?)** อ้า…ตอบว่าอะไรดีอ่ะ เดี๋ยวรอลุ้นอยู่ค่ะ แต่ว่าตอนนี้ก็ยังทำงานกันตามปกติ **(ข่าวดีงวดเข้ามาแล้ว?)** คือเอ่อ…ก็แต่งงานกันใช่ไหมคะ แล้วก็มีครอบครัว **(แล้วก็ต้องมีลูก?)** อ้า…(หัวเราะ)”

[![](https://www.khaosod.co.th/wpapp/uploads/2024/11/222222222222222-2.jpg)](https://www.khaosod.co.th/wpapp/uploads/2024/11/222222222222222-2.jpg)

**ที่ยังพูดไม่ได้เต็มปากเพราะถือเคล็ดอะไรหรือเปล่า?** “ก่อนอื่นเลย_**ไบรท์ต้องขอบคุณคุณผู้ชมและขอบคุณนักข่าวด้วย ตอนนี้ทุกคนช่วยกันตั้งชื่อแล้ว ระหว่างที่ไบรท์อยู่ที่ฝรั่งเศสคอมเมนต์จะมีแต่ชื่อเด็ก น้องปารีส น้องครัวซองต์ น้องไอเฟล**_ บางคนถึงกับบอกว่าถ้าเป็นผู้หญิงต้องชื่อปารีส ถ้าเป็นผู้ชายต้องชื่อไอเฟล ทุกคนคือลุ้นและยินดีกันมา **แล้วก็ล่าสุดพี่โต๋บอกว่าเดี๋ยวจะประกาศข่าวดีเร็วๆ นี้ จริงๆ มันเป็นโปรเจ็กต์การทำงานของพี่โต๋ปีหน้านะคะ น่าจะยังไม่ใช่เรื่องนี้”**

[![](https://www.khaosod.co.th/wpapp/uploads/2024/11/5555555555555555.jpg)](https://www.khaosod.co.th/wpapp/uploads/2024/11/5555555555555555.jpg)

**สรุปยังไม่ตอบคำถามเลยว่าถือเคล็ดหรือเปล่า?** “(หัวเราะ)ไบรท์อุตส่าห์หลบเลี่ยงแล้วเชียว ไบรท์โดนพี่ยุทธจี้ไม่พอ มาโดนจี้วันนี้ด้วยใช่ไหมคะ เอาเป็นว่าเดี๋ยวรอก่อน ดูสิแล้วทำมืออย่างนี้ด้วย(เอามือลูบท้อง) แต่ยังเรียบแบนดีอยู่ค่ะ ขอบคุณทุกคนนะคะที่ให้กำลังใจแล้วก็เชียร์ไบรท์มา ไปที่ไหนก็มีแต่คนถามเรื่องนี้อยากให้มีน้องไวไว เดี๋ยวรอลุ้นค่ะ”

**คนก็อยากเห็นเนอะ?** _“คิดว่าหน้าจะเหมือนใครคะ(หัวเราะ) ไปแล้วดีกว่า_ **(แล้วที่คุณแม่โต๋บอกว่าอย่าตั้งแต่ชื่อให้ทำด้วย?)** คุณแม่โอ๋ก็จะแซวตลอดค่ะ คุณแม่บอกว่าอยากอุ้มหลานแล้ว คุณแม่ท่านพร้อมจะเป็นผู้ช่วยเลี้ยง”

[![](https://www.khaosod.co.th/wpapp/uploads/2024/11/333333333333333-2.jpg)](https://www.khaosod.co.th/wpapp/uploads/2024/11/333333333333333-2.jpg)

[![](https://www.khaosod.co.th/wpapp/uploads/2024/11/66666666666666-3.jpg)](https://www.khaosod.co.th/wpapp/uploads/2024/11/66666666666666-3.jpg)