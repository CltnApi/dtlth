---
layout: post
code: "ART2411271556HR47OZ"
origin_url: "https://www.khaosod.co.th/breaking-news/news_9524326"
image: "https://github.com/user-attachments/assets/07770c1a-7618-48e8-8762-1cc85db1b51d"
title: "ส่งหนังสือแจ้งด่วน! ห้ามตร.เก็บเงิน \"ตู้แเดง\" รายเดือน หลังปปช.ชี้เป็นการทุจริตต่อหน้าที่"
description: "ตร.มีหนังสือแจ้งด่วนที่สุด ห้ามตำรวจเรียกเก็บเงินตู้แเดงรายเดือน หลังปปช.ชี้ว่าเป็นการทุจริตต่อหน้าที่"
category: "HOT_NEWS"
language: "th"
date: 2024-11-27T16:01:23.409Z
---

# ส่งหนังสือแจ้งด่วน! ห้ามตร.เก็บเงิน "ตู้แเดง" รายเดือน หลังปปช.ชี้เป็นการทุจริตต่อหน้าที่

[![ส่งหนังสือแจ้งด่วน! ห้ามตร.เก็บเงิน "ตู้แเดง" รายเดือน หลังปปช.ชี้เป็นการทุจริตต่อหน้าที่](https://www.khaosod.co.th/wpapp/uploads/2024/11/Police-red-booth.jpg "ส่งหนังสือแจ้งด่วน! ห้ามตร.เก็บเงิน "ตู้แเดง" รายเดือน หลังปปช.ชี้เป็นการทุจริตต่อหน้าที่")](https://www.khaosod.co.th/wpapp/uploads/2024/11/Police-red-booth.jpg)

ตร.มีหนังสือแจ้งด่วนที่สุด ห้ามตำรวจเรียกเก็บเงินตู้แเดงรายเดือน หลังปปช.ชี้ว่าเป็นการทุจริตต่อหน้าที่

วันที่ 27 พ.ย.2567 ผู้สื่อข่าวรายงาน พ.ต.อ.ภูมิธัช โฆษิตวนิชพงศ์ รองผบก.ภ.จว.นนทบุรี ปฎิบัติราชการแทน ผบก.ภ.จว.นนทบุรี ได้เซ็นรับทราบหนังสือด่วนที่สุด ที่ 0016.413/8182 ลงวันที่ 27 พ.ย.2567 เรื่องกำชับการปฎิบัติกรณีข้าราชการตำรวจเรียกเก็บเงินค่าตู้จุดตรวจ (ตู้แดง) แจ้งถึง ผบก.ภ.จว.นนทบุรี รอง ผบก.ภ.จว.นนทบุรี ผกก.ทุก สภ. ใจความว่า

ตามหนังสือตร.ที่ 009.5/623 ลง 10 มี.ค.2548 เรื่องข้าราชการตำรวจเรียกเก็บเงินค่าตู้จุดตรวจ (ตู้แดง) เนื่องด้วยคณะกรรมการ ป.ป.ช.ได้ทำการไต่สวนกรณีข้าราชการตำรวจที่ได้รับมอบหมายให้รับผิดชอบตู้จุดตรวจ (ตู้แดง) ในเขตท้องที่ของสถานีตำรวจ และในระหว่างปฎิบัติหน้าที่ดังกล่าวเรียกเก็บเงินค่าตู้จุดตรวจ (ตู้แดง) เป็นรายเดือน แล้ววินิจฉัยว่าการกระทำดังกล่าวเป็นความผิดวินัยอย่างร้ายแรง ฐานอาศัยอำนาจหน้าที่ราชการของตนหาประโยชน์ให้แก่ตนเองเป็นการปฎิบัติหน้าที่ราชการโดยมิชอบเพื่อให้ตนเองได้รับประโยชน์ที่ควรมิได้ เป็นการทุจริตต่อหน้าที่ราชการและประพฤติชั่วอย่างร้ายแรง และเป็นความผิดทางอาญาในความผิดต่อตำแหน่งหน้าที่ราชการนั้น

เพื่อให้การปฎิบัติเป็นไปด้วยความเรียบร้อย จึงกำชับทุก สภ. แจ้งให้ข้าราชการตำรวจทราบและถือปฎิบัติโดยเคร่งครัด จึงแจ้งมาเพื่อทราบและถือปฎิบัติ

[![](https://www.khaosod.co.th/wpapp/uploads/2024/11/S__66183232.jpg)](https://www.khaosod.co.th/wpapp/uploads/2024/11/S__66183232.jpg)

