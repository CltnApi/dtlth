---
layout: post
code: "ART24112814116L94G1"
origin_url: "https://www.khaosod.co.th/sports/news_9526257"
image: "https://github.com/user-attachments/assets/fd103b3a-e3b5-4d3f-9ba5-d328845006b1"
title: "เมืองทอง เชือดเซลังงอร์ถึงบ้าน โอกาสเข้ารอบเปิดกว้างเอเอฟซี แชมเปียนส์ลีก ทู"
description: "เมืองทอง ยูไนเต็ด ตัวแทนจากไทยลีก แม้ว่าจะต้องลุ้นเหนื่อยแต่ว่ายังเป็นฝ่ายบุกไปเชือดเซลังงอร์หวุดหวิดโอกาสเข้ารอบแชมเปียนส์ลีก ทู ยังเปิดกว้าง"
category: "SPORTS"
language: "th"
date: 2024-11-28T14:26:23.169Z
---

# เมืองทอง เชือดเซลังงอร์ถึงบ้าน โอกาสเข้ารอบเปิดกว้างเอเอฟซี แชมเปียนส์ลีก ทู

[![เมืองทอง เชือดเซลังงอร์ถึงบ้าน โอกาสเข้ารอบเปิดกว้างเอเอฟซี แชมเปียนส์ลีก ทู](https://www.khaosod.co.th/wpapp/uploads/2024/11/Muangthong-2.jpg "เมืองทอง เชือดเซลังงอร์ถึงบ้าน โอกาสเข้ารอบเปิดกว้างเอเอฟซี แชมเปียนส์ลีก ทู")](https://www.khaosod.co.th/wpapp/uploads/2024/11/Muangthong-2.jpg)

เมืองทอง ยูไนเต็ด ตัวแทนจากไทยลีก แม้ว่าจะต้องลุ้นเหนื่อยแต่ว่ายังเป็นฝ่ายบุกไปเชือดเซลังงอร์หวุดหวิดโอกาสเข้ารอบแชมเปียนส์ลีก ทู ยังเปิดกว้าง

เมืองทอง ยูไนเต็ด ตัวแทนจากไทยลีก มีโปรแกรมลงสนามนัดที่ 5 ฟุตบอลเอเอฟซี แชมเปียนส์ลีก ทู 2024-25 กลุ่มเอช ด้วยการออกไปเยือนเซลังงอร์ ทีมจากซูเปอร์ลีก มาเลเซีย ที่เปตาลิง จายา สเตเดียม รัฐเซลังงอร์ ประเทศมาเลเซีย เมื่อ 28 พ.ย.

ก่อนเมืองทองรั้งอันดับ 3 ของตารางคะแนนจากการเก็บได้ 5 แต้มจาก 4 นัด ขณะที่เซลังงอร์มี 7 คะแนนรั้งอันดับ 2 หากเมืองทองแพ้เกมนี้จะตกรอบแบ่งกลุ่มทัน แต่หากเสมอหรือชนะยังต้องลุ้นในนัดสุดท้าย

เกมนี้แม้ว่าทีมเยือนจะครองบอลได้มากกว่าแต่ว่าจังหวะจบสกอร์กลับเป็นฝั่งเจ้าบ้านที่สร้างโอกาสอย่างต่อเนื่อง และแค่ 5 นาที เควนติน เฉิง ยิงให้เจ้าบ้านขึ้นนำก่อน 1-0 ก่อนที่นาที 53 เฟลิซิโอ บราวน์ จะยิงให้เมืองทองตามตีเสมอ 1-1

เข้าสู่นาที 76 เมืองทองได้โอกาสลุ้นจากลูกเตะมุม ทริสตอง โด เปิดให้ ปรเมศย์ อาจวิไล ได้โหม่งที่เสาสองบอลติดเพื่อนร่วมทีม แต่ยังเข้าทางเข้ายิงซ้ำส่งบอลตุงตาข่ายให้ทัพกิเลนผยองขึ้นนำ 2-1 และเป็นประตูชัยให้กิเลนผยองเฉือนชนะ 2-1 เก็บเพิ่มเป็น 8 คะแนนขึ้นไปรองจ่าฝูง ส่วนเซลังงอร์ยังมีแค่ 7 แต้ม

สำหรับสถานการณ์กลุ่มนี้เมืองทองจะเล่นนัดสุดท้ายด้วยการเปิดบ้านชุนบุก ฮุนได มอเตอร์ส (เกาหลีใต้) วันที่ 5 ธ.ค. ส่วนเซลังงอร์ จะไปเยือนเซบู (ฟิลิปปินส์) หากทั้งเมืองทองและเซลังงอร์จบด้วยผลแข่งเหมือนกัน เมืองทองจะได้เข้ารอบในฐานะอันดับ 2 ของกลุ่ม