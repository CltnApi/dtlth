---
layout: post
code: "ART2411030733MRCEN1"
origin_url: "https://www.khaosod.co.th/entertainment/news_9488268"
image: "https://github.com/user-attachments/assets/de402792-9626-42ad-b608-588a0be0ef4b"
title: "หลุดเอกสาร HYBE โจมตี ลิซ่า เขียนข่าวปลอม-ดูถูกคนไทย เรียกร้องให้ขอโทษ"
description: "หลุดเอกสาร HYBE เพิ่ม โจมตีดิสเครดิต ลิซ่า เขียนข่าวปลอม-ลามดูถูกคนไทย เต้นกึ่งเปลือยเพื่อหาเงิน แฟนๆ เรียกร้องให้ออกมาขอโทษ"
category: "ENTERTAINMENT"
language: "th"
date: 2024-11-03T07:37:43.453Z
---

# หลุดเอกสาร HYBE โจมตี ลิซ่า เขียนข่าวปลอม-ดูถูกคนไทย เรียกร้องให้ขอโทษ

[![หลุดเอกสาร HYBE โจมตี ลิซ่า เขียนข่าวปลอม-ดูถูกคนไทย เรียกร้องให้ขอโทษ](https://www.khaosod.co.th/wpapp/uploads/2024/11/HYBE-APOLOGIZE-TO-LISA-116.jpg "หลุดเอกสาร HYBE โจมตี ลิซ่า เขียนข่าวปลอม-ดูถูกคนไทย เรียกร้องให้ขอโทษ")](https://www.khaosod.co.th/wpapp/uploads/2024/11/HYBE-APOLOGIZE-TO-LISA-116.jpg)

**หลุดเอกสาร HYBE เพิ่ม โจมตีดิสเครดิต ลิซ่า เขียนข่าวปลอม-ลามดูถูกคนไทย เต้นกึ่งเปลือยเพื่อหาเงิน แฟนๆ เรียกร้องให้ออกมาขอโทษ**

กลายเป็นที่พูดถึงและวิพากษ์วิจารณ์ไปทั่วโซเชียลกับ ดราม่าของค่ายยักษ์ใหญ่ HYBE หลังมีการเปิดเผยเอกสารลับของค่ายยักษ์ใหญ่ HYBE ที่มีเนื้อหาวิพากษ์วิจารณ์ศิลปินในบริษัทคู่แข่งอย่างไม่เหมาะสม

ล่าสุด #HYBE APOLOGIZE TO LISA ขึ้นเทรนด์อันดับ 1 ของเอ็กซ์ หลังมีการแฉเอกสารโจมตีศิลปิน K-POPหลุดเพิ่มเติมกล่าวถึงและสร้างข่าวเสียหายให้ศิลปินวงต่าง ๆ เช่น DKZ และ Zerobaseone ให้โจมตีที่รูปลักษณ์ภายนอก หรือ Babymonster ที่ยังหาเซนเตอร์ที่มีความสามารถไม่ได้

[![](https://www.khaosod.co.th/wpapp/uploads/2024/11/HYBE-APOLOGIZE-TO-LISA-114.jpg)](https://www.khaosod.co.th/wpapp/uploads/2024/11/HYBE-APOLOGIZE-TO-LISA-114.jpg)

ในส่วนของ Blackpink มีการโจมตีพุ่งเป้าเฉพาะบุคคล คือ ลิซ่า BLACKPINK หรือ ลิซ่า ลลิษา มโนบาล เรื่องการแสดง Crazy Horse โดยมีข้อความว่า _“ภาพลักษณ์ของพวกเขาต่ำลง หลังจากที่เธอปรากฏตัวในการแสดง Crazy Horse Show ณ กรุงปารีส อาจมองได้ว่า การแสดงสวมใส่ผ้าน้อยชิ้นของเธอเป็นความท้าทายหรือเป็นการแสดงที่แสดงพลัง”_

“_แต่แสดงในลักษณะเบอร์เลสก์ (การแสดงคล้ายการเปลื้องผ้าแต่เน้นไปที่ความเซ็กซี่ความงาม) แทนที่จะแสดงผสมผสานแบบความหมายบนเวทีที่ยิ่งใหญ่ และการที่สมาชิกในวงไปให้กำลังใจก็ยิ่งทำให้ภาพลักษณ์ของวงจึงได้รับความเสียหายอย่างมาก นั่นเพราะวงนี้ไม่เคยให้ความสำคัญหรือนำเสนอเกี่ยวกับพลังหญิงหรือประเด็นเพศ (Girl Power or Gender Issues ) พวกเขามักเน้นเรื่องราวความสัมพันธ์แบบรักต่างเพศเป็นหลัก”_

ADVERTISEMENT

[![](https://www.khaosod.co.th/wpapp/uploads/2024/11/HYBE-APOLOGIZE-TO-LISA-111.jpg)](https://www.khaosod.co.th/wpapp/uploads/2024/11/HYBE-APOLOGIZE-TO-LISA-111.jpg)

นอกจากนี้ ยังมีการโจมตีมากมาย เช่น

[![](https://www.khaosod.co.th/wpapp/uploads/2024/11/HYBE-APOLOGIZE-TO-LISA-112.jpg)](https://www.khaosod.co.th/wpapp/uploads/2024/11/HYBE-APOLOGIZE-TO-LISA-112.jpg)

ประเด็นมุ่งโจมตีชื่อเสียงของ ลิซ่า BLACKPINK ทำให้บลิ๊งก์และลิลลี่ไม่อาจรับได้ งานนี้ พากันวิพากษ์วิจารณ์สนั่นทั้งไทยและต่างประเทศ

[![](https://www.khaosod.co.th/wpapp/uploads/2024/11/HYBE-APOLOGIZE-TO-LISA-113.jpg)](https://www.khaosod.co.th/wpapp/uploads/2024/11/HYBE-APOLOGIZE-TO-LISA-113.jpg)

พร้อมกันนี้ มีบลิ๊งก์และลิลลี่จำนวนมากแท็กเอ็กซ์ของบริษัท LLOUD เพื่อเรียกร้องให้  
@wearelloud ดำเนินการอย่างเร่งด่วนต่อการรณรงค์ใส่ร้ายและหมิ่นประมาทที่ทำลายชื่อเสียงของลิซ่าการกล่าวอ้างเท็จเหล่านี้ก่อให้เกิดความเสียหายอย่างแท้จริง และเป็นสิ่งสำคัญที่ LLOUD จะต้องดำเนินการสืบสวนอย่างเต็มที่และกำหนดมาตรการเพื่อป้องกันไม่ให้เกิดเหตุการณ์เช่นนี้ขึ้นอีกในอนาคต