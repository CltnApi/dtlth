---
layout: post
code: "ART2411280956X8TUIU"
origin_url: "https://www.khaosod.co.th/special-stories/news_9525754"
image: "https://github.com/user-attachments/assets/8cdc0a39-e474-4468-8830-4fcd30633181"
title: "ครอบครัวไม่ใช่เซฟโซน! วัยรุ่นปวดใจ โดนบังคับให้ไปขูดหินปูน เจอชาวเน็ตเสียงแตก"
description: "ครอบครัวไม่ใช่เซฟโซน ! วัยรุ่นปวดใจ โพสต์ระบายโดนบังคับให้ไปขูดหินปูน โวยสังคมชายเป็นใหญ่ ทำชาวเน็ตเสียงแตก คอมเมนต์สนั่นแบบนี้ก็ได้เหรอ?"
category: "SPECIAL_STORIES"
language: "th"
date: 2024-11-28T10:16:34.266Z
---

# ครอบครัวไม่ใช่เซฟโซน! วัยรุ่นปวดใจ โดนบังคับให้ไปขูดหินปูน เจอชาวเน็ตเสียงแตก

[![ครอบครัวไม่ใช่เซฟโซน! วัยรุ่นปวดใจ โดนบังคับให้ไปขูดหินปูน เจอชาวเน็ตเสียงแตก](https://www.khaosod.co.th/wpapp/uploads/2024/11/family281167-3.jpg "ครอบครัวไม่ใช่เซฟโซน! วัยรุ่นปวดใจ โดนบังคับให้ไปขูดหินปูน เจอชาวเน็ตเสียงแตก")](https://www.khaosod.co.th/wpapp/uploads/2024/11/family281167-3.jpg)

**ครอบครัวไม่ใช่เซฟโซน ! วัยรุ่นปวดใจ โพสต์ระบายโดนบังคับให้ไปขูดหินปูน โวยสังคมชายเป็นใหญ่ ทำชาวเน็ตเสียงแตก คอมเมนต์สนั่นแบบนี้ก็ได้เหรอ?**

‘ครอบครัวไม่ใช่เซฟโซนอีกต่อไป’ คำพูดที่มักจะได้ยินจากปากคนรุ่นใหม่บ่อยมากขึ้น โดยเฉพาะในช่วง 10 ปี หลังมานี้ ซึ่งในหลายครั้ง มักจะเห็นถึงการระบายปัญหาส่วนตัว แต่บางเรื่องนั้นก็เป็นอะไรที่ยากที่จะเข้าใจได้จริง ๆ

[![](https://www.khaosod.co.th/wpapp/uploads/2024/11/family281167-4.jpg)](https://www.khaosod.co.th/wpapp/uploads/2024/11/family281167-4.jpg)

ล่าสุดกลายเป็นประเด็นในโลกโซเชียลฯ หยิบยกมาพูดถึง เมื่อผู้ใช้ TikTok รายหนึ่ง ออกมาโพสต์ระบาย ด้วยพื้นหลังเป็นฉากฝนตกตอนกลางคืน

โดยระบุข้อความว่า **“โดนครอบครัวบังคับให้มาขูดหินปูน รู้สึกแย่มาก ๆ เหมือนโดนสังคมชายเป็นใหญ่กดขี่อยู่ โลกแตกสักทีได้ไหม พร้อมติดแฮชแท็ก #ครอบครัวไม่ใช่เซฟโซน”**

[![](https://www.khaosod.co.th/wpapp/uploads/2024/11/468710352_1120869619595452_3517522855979066139_n-300x278.jpg)](https://www.khaosod.co.th/wpapp/uploads/2024/11/468710352_1120869619595452_3517522855979066139_n.jpg)

งานนี้เมื่อแชร์ออกไป จุดชนวนทำให้ชาวเน็ตต่างเข้ามาวิพากษ์วิจารณ์จำนวนมาก ทั้งมองว่าเป็นเคสที่เกิดขึ้นจริงหรือไม่

บ้างก็มองว่าเป็นการจงใจลงเพื่อเรียกร้องความสนใจ อาจจะเป็นเรื่องจริงที่วัยรุ่นอาจจะกลัวหมอฟัน เลยไม่อยากขูดหินปูน แต่การขูดหินปูนนั้นเป็นเรื่องที่ต้องทำทุกปี เพื่อรักษาความสะอาดของช่องปาก หากไม่ขูดหินปูนอนาคตก็อาจจะส่งผลทำให้ฟันผุและเกิดปัญหาอื่น ๆ ตามมา

ขณะที่บางส่วนมองว่า เป็นการปั่น หรือ แต่งเรื่องขึ้นมาเพื่อความสนุก เพื่อเรียกยอดในโลก TikTok ที่มักจะมีวัยรุ่นโพสต์ระบายเช่นนี้ อาจต้องใช้วิจารณญาณแยกแยะเอง พร้อมด้วยเข้ามาแนะนำเจ้าของคลิปดังกล่าว

[![](https://www.khaosod.co.th/wpapp/uploads/2024/11/family281167-9.jpg)](https://www.khaosod.co.th/wpapp/uploads/2024/11/family281167-9.jpg)

**คอมเมนต์บางส่วนจากชาวเน็ต**