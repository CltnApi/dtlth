---
layout: post
code: "ART24112015515SV1D0"
origin_url: "https://www.khaosod.co.th/special-stories/news_9514502"
image: "https://github.com/user-attachments/assets/291189a8-c68d-4184-b8fd-47ccc0ce82bc"
title: "หมู่บ้านแห่งเดียวในไทย ทำไส้เดือนตากแห้งส่งจีน โกยเงินปีละ 50 ล้าน"
description: "ซอฟต์พาวเวอร์! หมู่บ้านแห่งเดียวในไทย จ.นครพนม มีอาชีพสุดแปลก ทำไส้เดือนตากแห้งส่งจีน ทำยาชูกำลัง โกยเงินปีละกว่า 50 ล้าน"
category: "SPECIAL_STORIES"
language: "th"
date: 2024-11-20T16:07:50.475Z
---

# หมู่บ้านแห่งเดียวในไทย ทำไส้เดือนตากแห้งส่งจีน โกยเงินปีละ 50 ล้าน

[![หมู่บ้านแห่งเดียวในไทย ทำไส้เดือนตากแห้งส่งจีน โกยเงินปีละ 50 ล้าน](https://www.khaosod.co.th/wpapp/uploads/2024/11/sd.jpg "หมู่บ้านแห่งเดียวในไทย ทำไส้เดือนตากแห้งส่งจีน โกยเงินปีละ 50 ล้าน")](https://www.khaosod.co.th/wpapp/uploads/2024/11/sd.jpg)

**ซอฟต์พาวเวอร์! หมู่บ้านแห่งเดียวในไทย จ.นครพนม มีอาชีพสุดแปลก ทำไส้เดือนตากแห้งส่งจีน ทำยาชูกำลัง โกยเงินปีละกว่า 50 ล้าน**

วันที่ 20 พ.ย. ผู้สื่อข่าวรายงานว่า มีหมู่บ้านที่ประกอบอาชีพแปลกแห่งเดียวของไทยคือ บ้านตาล ต.นาหว้า อ.นาหว้า จ.นครพนม ซึ่งประกอบอาชีพเก็บไส้เดือนดิน แปรรูปตากแห้ง เป็นซอฟต์พาวเวอร์ส่งจากไทยส่งไปจีน

สำหรับหมู่บ้านดังกล่าว มีพื้นที่ป่าติดลุ่มน้ำ หลังน้ำลดในช่วงปลายฝนต้นหนาว บวกกับสภาพอากาศเริ่มเย็นลง ถือเป็นช่วงโอกาสทองของชาวบ้านตาล หรือที่เรียกกันในชื่อ หมู่บ้านอาชีพปริศนา

โดยช่วงนี้เป็นการสร้างรายได้ จากอาชีพเก็บไส้เดือนมาแปรรูปตากแห้งขาย สร้างรายได้ เนื่องจากธรรมชาติ หลังน้ำลด ไส้เดือน จะมีการอพยพเคลื่อนย้าย ไปอาศัยในที่ชุ่มชื้น โดยอาศัยในช่วงหมอกลงยามเช้า และช่วงกลางคืน เพื่อหาที่อยู่ใหม่ ทำให้ชาวบ้านเดินป่าเก็บไส้เดือนในช่วงเช้า บางกลุ่มจะใช้ไฟส่องหาเก็บในเวลากลางคืน

ชาวบ้าน ระบุว่า สามารถเก็บได้ วันละ 10-20 กิโลกรัม นำไปขายตัวสด ราคากิโลกรัมละ 30-40 บาท แล้วแต่ขนาดและพ่อค้ารับซื้อ แต่บางกลุ่มจะทำหน้าที่รับซื้อไปแปรรูปตากแห้งขาย ในราคากิโลกรัมละ 500-600 บาท

จากข้อมูลพบว่าแต่ละปี พื้นที่ ต.นาหว้า อ.นาหว้า จ.นครพนม ส่งออกไส้เดือน ปลายทางไปจีน เชื่อว่าทำยาชูกำลังปีละไม่ต่ำกว่า 100 ตัน สร้างรายได้ปีละไม่ต่ำกว่า 50 ล้านบาท ส่วนชาวบ้านบางรายมีรายได้ นับ 1,000 บาท ต่อวัน บางรายมีรายได้ตกเดือนละ 10,000-20,000 บาท