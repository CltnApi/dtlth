---
layout: post
code: "ART2411270632FJ7EM8"
origin_url: "https://www.khaosod.co.th/entertainment/news_9523323"
image: "https://github.com/user-attachments/assets/5af48985-7d18-445a-98ff-38503cad6aee"
title: "เมืองไทยเดือดแน่ กับงาน “AAA 2024” ที่รวบรวมเหล่าศิลปิน K-POP มาไว้ที่นี้เท่านั้น!"
description: "ครั้งแรกในไทย กับงาน “2024 Asia Artist Awards IN BANGKOK” ที่รวบรวมเหล่าศิลปิน K-POP จากเกาหลี! มาร่วมสร้างความทรงจำดีๆ ส่งท้ายปี 2024 ไปด้วยกัน"
category: "ENTERTAINMENT"
language: "th"
date: 2024-11-27T06:57:00.770Z
---

# เมืองไทยเดือดแน่ กับงาน “AAA 2024” ที่รวบรวมเหล่าศิลปิน K-POP มาไว้ที่นี้เท่านั้น!

[![เมืองไทยเดือดแน่ กับงาน “AAA 2024” ที่รวบรวมเหล่าศิลปิน K-POP มาไว้ที่นี้เท่านั้น!](https://www.khaosod.co.th/wpapp/uploads/2024/11/AAA1.jpg "เมืองไทยเดือดแน่ กับงาน “AAA 2024” ที่รวบรวมเหล่าศิลปิน K-POP มาไว้ที่นี้เท่านั้น!")](https://www.khaosod.co.th/wpapp/uploads/2024/11/AAA1.jpg)

_**ครั้งแรกในไทย กับงาน “2024 Asia Artist Awards IN BANGKOK” ที่รวบรวมเหล่าศิลปิน K-POP จากเกาหลี! มาร่วมสร้างความทรงจำดีๆ ส่งท้ายปี 2024 ไปด้วยกัน**_

สำหรับในปี 2024 ถือเป็นครั้งที่ 9 ในการจัดงาน Asia Artist Awards (AAA 2024) ซึ่งเป็นพิธีมอบรางวัลระดับโลก โดยมีกำหนดจัดขึ้นในปลายปี 2567 เรียกได้ว่างานนี้จะสร้างความทรงจำ และสร้างความตื่นเต้นให้กับแฟนๆ ชาวไทยอย่างแน่นอน เพราะประเทศไทยเป็นเจ้าภาพในการจัดงาน และถือเป็นครั้งแรกของการจัดงานนี้ในประเทศไทย

[![](https://www.khaosod.co.th/wpapp/uploads/2024/11/AAA3.jpg)](https://www.khaosod.co.th/wpapp/uploads/2024/11/AAA3.jpg)

งาน AAA 2024 จะจัดขึ้นในวันศุกร์ที่ 27 ธันวาคมนี้ ที่ อิมแพ็ค ชาเลนเจอร์ ฮอลล์ 1-2 ซึ่งงานประกาศผลรางวัล Asia Artist Awards ครั้งที่ 9 นี้ จะรวบรวมผลงานทั้ง K-pop, K-drama, and K-movies มาไว้บนเวทีเดียวกัน โดยถือเป็นงานใหญ่ของทุกปี ที่แฟนๆ ทั่วโลกต่างรอคอยเพื่อจะร่วมฉลองการประกาศรางวัลนี้

แน่นอนว่าความยิ่งใหญ่ในงานครั้งนี้ สุดตื่นเต้นไปกับ line up ศิลปินมากมายจากหลากหลายสาขาที่ขนมาสำหรับงานนี้โดยเฉพาะ ไม่ว่าจะเป็น **NewJeans, LE SSERAFIM, BIBI, SUHO, ZEROBASEONE, KISS OF LIFE, WHIB, NCT 127, NCT WISH, QWER, TWS, WayV, &team**

[![](https://www.khaosod.co.th/wpapp/uploads/2024/11/AAA4.jpg)](https://www.khaosod.co.th/wpapp/uploads/2024/11/AAA4.jpg)

ADVERTISEMENT

รวมไปถึงเหล่านักแสดงชื่อดังมากมายทั้ง **Kim Min, Kim Soo Hyun, Kim Hye Yoon, Park Min-young, Byun Woo Seok, Ahn Bo Hyun, Jang Da ah, Jo Yu Ri, Joo Won, and Choi Bo Min** ที่ตบเท้ามาร่วมงานในปีนี้ พร้อมความ Special จากวงการ T-POP ด้วยวงน้องใหม่ไฟแรงที่เป็นกระแสและได้รับความนิยมอย่าง **วง BUS (Because of you I shine)** ที่มาร่วมโชว์สุดพิเศษ และปิดท้ายด้วย **Ryu Jun Yeol, Jang Won Young** จากวง **Ive**, และ **Sung Han Bin** จาก วง **ZEROBASEONE** ในการทำหน้าที่พิธีกร ดำเนินการประกาศรางวัลในครั้งนี้

เพียงรายชื่อที่ทางงาน AAA 2024 ประกาศมาก็ได้รับความสนใจจากแฟนๆ อย่างมาก นอกจากนี้ยังมีช่วงเวลาสุดพิเศษที่เหล่าศิลปินร่วมเดินพรมแดง เพื่อสร้างโมเมนต์ของความสุขไปพร้อมกับแฟนๆ รวมถึงการแสดงจากเหล่าศิลปินที่จะทำให้เป็นโชว์ที่น่าจดจำส่งท้ายปี และชมได้ในงานนี้เท่านั้น! รับรองได้ว่าจะเป็นงานเพื่อฉลองความสุขพร้อมสร้างความทรงจำอันแสนพิเศษให้กับแฟนๆ อย่างแน่นอน

[![](https://www.khaosod.co.th/wpapp/uploads/2024/11/AAA5.jpg)](https://www.khaosod.co.th/wpapp/uploads/2024/11/AAA5.jpg)

สำหรับงานนี้นับได้ว่าเป็นงานแรกที่รวมนักแสดงและนักร้องบนเวทีเดียวกันในงานประกาศรางวัลสุดยิ่งใหญ่ พร้อมเชิดชูความสำเร็จของศิลปินในวงการโทรทัศน์ ภาพยนตร์ และดนตรีจากผลงานอันโดดเด่นตลอดปี 2024 และงานนี้ยังได้รับความนิยมอย่างต่อเนื่องจนถึงปัจจุบัน แน่นอนว่างานนี้ทุกสายตาต่างจะจับจ้องไปที่เหล่าศิลปิน เพื่อร่วมลุ้นว่าใครจะคว้ารางวัลอันทรงเกียรติในประเภทต่างๆ ไปครอง

มาร่วมสร้างช่วงเวลาแห่งประวัติศาสตร์ไปกับ “2024 Asia Artist Awards IN BANGKOK” ครั้งแรกที่จัดขึ้นในประเทศไทย จำหน่ายบัตรในวันเสาร์ที่ 30 พฤศจิกายน 2567 เวลา 10.00 น. ทาง www.ticketmelon.com ราคาบัตรมี 6 ราคา ได้แก่ VVIP 8,000 บาท / VIP 7,500 บาท / 6,500 บาท / 5,000 บาท / 4,000 บาท และบัตรยืนราคา 2,000 บาท

[![](https://www.khaosod.co.th/wpapp/uploads/2024/11/AAA6.jpg)](https://www.khaosod.co.th/wpapp/uploads/2024/11/AAA6.jpg)

สามารถติดตามรายละเอียดเพิ่มเติมได้ทาง Facebook Fanpage : 2024 AAA Bangkok, Instagram : 2024AAA\_Bangkok และ X : 2024AAA\_Bangkok