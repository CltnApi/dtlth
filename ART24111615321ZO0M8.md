---
layout: post
code: "ART24111615321ZO0M8"
origin_url: "https://www.khaosod.co.th/sports/news_9508712"
image: "https://github.com/user-attachments/assets/57993363-8cdb-4895-90ae-6b64c9e739b4"
title: "เปกโก คว้าชัยสปรินต์เรซ ยื้อชะตา ตัดสินแชมป์โลก กับ มาร์ติน ต่อในเรซสุดท้าย"
description: "เปกโก - ฟรานเชสโก บันยายา นักบิดชาวอิตาเลียน จากทีมดูคาติ ยังมีความหวังในการลุ้นป้องกันแชมป์โลกจนถึงการแข่งขันเรซสุดท้ายในวันพรุ่งนี้"
category: "SPORTS"
language: "th"
date: 2024-11-16T15:36:56.157Z
---

# เปกโก คว้าชัยสปรินต์เรซ ยื้อชะตา ตัดสินแชมป์โลก กับ มาร์ติน ต่อในเรซสุดท้าย

[![เปกโก คว้าชัยสปรินต์เรซ ยื้อชะตา ตัดสินแชมป์โลก กับ มาร์ติน ต่อในเรซสุดท้าย](https://www.khaosod.co.th/wpapp/uploads/2024/11/pecco.jpg "เปกโก คว้าชัยสปรินต์เรซ ยื้อชะตา ตัดสินแชมป์โลก กับ มาร์ติน ต่อในเรซสุดท้าย")](https://www.khaosod.co.th/wpapp/uploads/2024/11/pecco.jpg)

เปกโก – ฟรานเชสโก บันยายา นักบิดชาวอิตาเลียน จากทีมดูคาติ ยังมีความหวังในการลุ้นป้องกันแชมป์โลกจนถึงการแข่งขันเรซสุดท้ายในวันพรุ่งนี้

การแข่งขันจักรยานยนต์ทางเรียบชิงแชมป์โลก หรือ โมโตจีพี สนามสุดท้ายที่เมืองบาร์เซโลนา ประเทศสเปน เมื่อวันที่ 16 พ.ย. เป็นการแข่งขันในรอบสปรินต์เรซ

ผลการแข่งขันปรากฎว่า เปกโก บันยายา คว้าแชมป์ไปครองได้สำเร็จ ทำให้เขายังได้ยื้อการลุ้นแชมป์โลกอีกสมัยจนถึงเรซสุดท้ายในวันพรุ่งนี้ หลังแต้มยังไม่ขาดจากจ่าฝูงในเวลานี้อย่าง ฮอร์เก มาร์ติน ชาวสเปน จากทีมพรามัก

ซึ่งการแข่งขันในสปรินต์เรซ ของสนามนี้ มาร์ติน จบอันดับ 3 หลังถูก เอเนีย บาสเตียนีนี อีกหนึ่งนักบิดชาวอิตาเลียนมาปาดแซงหน้าเข้าที่สองในรอบสุดท้าย

ทำให้ช่องว่างคะแนนของทั้งสองคนอยู่ที่ 19 แต้ม โดย มาร์ติน มี 492 คะแนน ส่วนบันยายา มี 473 แต้ม

