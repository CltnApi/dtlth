---
layout: post
code: "ART241106082264Z1EM"
origin_url: "https://www.khaosod.co.th/entertainment/news_9493030"
image: "https://github.com/user-attachments/assets/20d40468-582e-47f8-8498-15c98c198a7b"
title: "เปิดละครเรื่องสุดท้าย บรรเจิดศรี ยมาภัย ทิ้งทวนฝีมือได้อย่างตราตรึง ยกเป็นซีนที่ดีที่สุด"
description: "เปิดผลงานละครเรื่องสุดท้าย นักแสดงอาวุโส \"บรรเจิดศรี ยมาภัย\" ทิ้งทวนฝีมือได้อย่างตราตรึง จนหลายคนยกให้เป็นซีนที่ดีที่สุด"
category: "ENTERTAINMENT"
language: "th"
date: 2024-11-06T08:27:11.870Z
---

# เปิดละครเรื่องสุดท้าย บรรเจิดศรี ยมาภัย ทิ้งทวนฝีมือได้อย่างตราตรึง ยกเป็นซีนที่ดีที่สุด

[![เปิดละครเรื่องสุดท้าย บรรเจิดศรี ยมาภัย ทิ้งทวนฝีมือได้อย่างตราตรึง ยกเป็นซีนที่ดีที่สุด](https://www.khaosod.co.th/wpapp/uploads/2024/11/banjedsree.jpg "เปิดละครเรื่องสุดท้าย บรรเจิดศรี ยมาภัย ทิ้งทวนฝีมือได้อย่างตราตรึง ยกเป็นซีนที่ดีที่สุด")](https://www.khaosod.co.th/wpapp/uploads/2024/11/banjedsree.jpg)

**เปิดผลงานละครเรื่องสุดท้าย นักแสดงอาวุโส “บรรเจิดศรี ยมาภัย” ทิ้งทวนฝีมือได้อย่างตราตรึง จนหลายคนยกให้เป็นซีนที่ดีที่สุด**

วันที่ 6 พ.ย.67 ผู้สื่อข่าวรายงานว่า นับเป็นสูญเสียครั้งยิ่งใหญ่ของวงการบันเทิง หลังคุณยายบรรเจิดศรี ยมาภัย เสียชีวิตโด้วยโรคชราในวัย 100 ปี ซึ่งมีกำหนดการสวดอภิธรรม ณ ศาลา 10 วัดมกุฏกษัตริยารามราชวรวิหาร มีพิธีสวดอภิธรรม เวลา 18.30 น. วันที่ 7 พ.ย. – วันที่ 11 พ.ย.และวันที่ 12 พ.ย. มีพิธีฌาปนกิจ เวลา 17.00 น.

สำหรับคุณยายบรรเจิดศรี ยมาภัย เข้าสู่วงการแสดงเมื่ออายุราว 50 ปี มีผลงานการแสดงละครเรื่องแรกๆ อย่าง ปู่โสมเฝ้าทรัพย์, เคหาสน์สีแดง ปี 32 ละคร คู่กรรม (รับบทยายอังศุมาลิน) ปี 33 ละคร หลงเงาจันทร์ และละคร ดาวพระศุกร์ นอกจากนี้ในปี 2537 ยังแสดงภาพยนตร์เรื่อง อำแดงเหมือนกับนายริด และทำให้ได้รับรางวัลชมรมวิจารณ์บันเทิง ครั้งที่ 5 ประจำปี 2537 ในสาขาผู้แสดงสมทบหญิงยอดเยี่ยม จากการแสดงภาพยนตร์เรื่องนี้

และหลังห่างหายจากจอโทรทัศน์ไปนาน คุณยายบรรเจิดศรี ก็มาปรากฎตัวแบบเซอร์ไพรส์แฟนๆ ละคร โดยได้รับเชิญในละครเรื่อง พรหมลิขิต ทางช่อง 3 ออกอากาศเมื่อปี 2566 จนกลายเป็นฉากประทับใจและมีการพูดถึงอย่างมาก

โดยการปรากฎตัวของคุณยายบรรเจิดศรีนั้น มาในบทของคุณยายนวล (ยายของเกศสุรางค์) ซึ่งเป็นตอนจบของละครเรื่องนี้ หลายคนยังตราตรึงในซีนนี้ตอนจบของละครพรหมลิขิต กับฉากคุณยายนวล ยายของเกศสุรางค์ ปรากฏในความฝันของทั้ง เกศสุรางค์ ที่อยู่ในร่างการะเกด และ ออกญาวิสูตรสาคร

ADVERTISEMENT

