---
layout: post
code: "ART2410310916MFD49M"
origin_url: "https://www.khaosod.co.th/https://www.khaosod.co.th/special-stories/news_9484434"
image: "https://github.com/user-attachments/assets/6a3d8c3f-9cec-4a81-acc0-958d91fb4227"
title: "19 อุทยานแห่งชาติ พร้อมเปิด รับฤดูท่องเที่ยว หลังปิดฟื้นฟูธรรมชาติ เช็กเลยที่ไหนบ้าง"
description: "19 อุทยานแห่งชาติ พร้อมเปิด รับฤดูกาลท่องเที่ยว หลังปิดฟื้นฟูธรรมชาติ ตั้งแต่ 1 พ.ย. เช็กเลยที่ไหนบ้าง กรมอุทยานฯ เตรียมพร้อมสิ่งอำนวยความสะดวก"
category: "SPECIAL_STORIES"
language: "th"
date: 2024-11-01T12:00:38.143Z
---

# 19 อุทยานแห่งชาติ พร้อมเปิด รับฤดูท่องเที่ยว หลังปิดฟื้นฟูธรรมชาติ เช็กเลยที่ไหนบ้าง

[![19 อุทยานแห่งชาติ พร้อมเปิด รับฤดูท่องเที่ยว หลังปิดฟื้นฟูธรรมชาติ เช็กเลยที่ไหนบ้าง](https://www.khaosod.co.th/wpapp/uploads/2024/10/national-park-1.jpg "19 อุทยานแห่งชาติ พร้อมเปิด รับฤดูท่องเที่ยว หลังปิดฟื้นฟูธรรมชาติ เช็กเลยที่ไหนบ้าง")](https://www.khaosod.co.th/wpapp/uploads/2024/10/national-park-1.jpg)

**19 อุทยานแห่งชาติ พร้อมเปิด รับฤดูกาลท่องเที่ยว หลังปิดฟื้นฟูธรรมชาติ ตั้งแต่ 1 พ.ย. เช็กเลยที่ไหนบ้าง กรมอุทยานฯ เตรียมพร้อมสิ่งอำนวยความสะดวก**

วันที่ 31 ต.ค.2567 ผู้สื่อข่าวรายงานว่า **กรมอุทยานแห่งชาติ สัตว์ป่า และพันธุ์พืช** ประกาศความพร้อมเปิดแหล่งท่องเที่ยวและเส้นทางเดินธรรมชาติใน 19 อุทยานแห่งชาติทั่วประเทศ ตั้งแต่วันที่ 1 พ.ย. 2567 เป็นต้นไป หลังปิดพักฟื้นฟูธรรมชาติในช่วงที่ผ่านมา

–**อุทยานฯทองผาภูมิ จ.กาญจนบุรี เ**ปิดเขาช้างเผือก (1 พ.ย. 67 – 31 ม.ค. 68)

–**อุทยานฯลำคลองงู จ.กาญจนบุรี** เปิดน้ำตกคลิตี้ล่าง (1 พ.ย. 67 – 30 เม.ย. 68) และน้ำตกนางครวญพร้อมลานกางเต็นท์ (1 พ.ย. 67 – 30 มิ.ย. 68)

–**อุทยานฯแก่งกระจาน จ.เพชรบุรี และ ประจวบคีรีขันธ์ เปิดเขาพะเนินทุ่ง ลานกางเต็นท์** และห้วยแม่สะเลียง (1 พ.ย. 67 – 31 ก.ค. 68 )  
[![](https://www.khaosod.co.th/wpapp/uploads/2024/10/1065391-696x464.jpg)](https://www.khaosod.co.th/wpapp/uploads/2024/10/1065391.jpg)

**\-อุทยานฯคลองพนม จ.สุราษฎร์ธานี** เปิดเส้นทางชมบัวผุดบ้านสะพานนาค (1 พ.ย. 67- 30 เม.ย. 68)

**\-อุทยานฯลำน้ำกระบุรี จ.ระนอ**ง เปิดเส้นทางศึกษาธรรมชาติน้ำตกบุญญบาล (1 พ.ย. 67- 30 เม.ย. 68)

**\-อุทยานฯหมู่เกาะระนอง จ.ระนอง** เปิดอ่าวไข่เต่า ต้นโกงกางยักษ์ และลานกางเต็นท์เกาะช้าง-ระนอง (1 พ.ย. 67- 30 เม.ย. 68)  
[![](https://www.khaosod.co.th/wpapp/uploads/2024/10/อทยานฯแกงกระจาน1-696x465.jpg)](https://www.khaosod.co.th/wpapp/uploads/2024/10/อทยานฯแกงกระจาน1.jpg)

**\-อุทยานฯเขาพระวิหาร จ.อุบลราชธานี** เปิดเขื่อนห้วยขนุน (1 พ.ย. 67 – 30 เม.ย. 68)  
[![](https://www.khaosod.co.th/wpapp/uploads/2024/10/S__30998546-696x392.jpg)](https://www.khaosod.co.th/wpapp/uploads/2024/10/S__30998546.jpg)

**\-อุทยานฯแควน้อย จ.พิษณุโลก** เปิดแก่งเสือและน้ำตกแก่งปูเต้น (1 พ.ย. 67- 31 ก.ค. 68)

**\-อุทยานฯต้นสักใหญ่ จ.อุตรดิตถ์** เปิดยอดภูเมี่ยง (1 พ.ย. 67 – 31 ม.ค. 68)

**\-อุทยานฯแม่วงก์ จ.กำแพงเพชรและนครสวรรค์** เปิดเส้นทางเดินป่าระยะไกลยอดเขาโมโกจู น้ำตกแม่กระสา น้ำตกแม่กี และน้ำตกแม่รีวา (1 พ.ย. 67 – 28 ก.พ. 68)

**\-อุทยานแห่งชาติคลองวังเจ้า จ.กำแพงเพชรและตาก** เปิดเส้นทางเดินป่าระยะไกลยอดเขาเย็นและเขาขนุน (1 พ.ย. 67- 28 ก.พ.68)

**\-อุทยานฯแจ้ซ้อน จ.ลำปาง** เปิดน้ำตกแม่เปีย (1 พ.ย. 67 14 พ.ค. 68)

**\-อุทยานฯแม่เมย จ.ตาก** เปิดถ้ำแม่อุสุ (1 พ.ย. 67- 31 พ.ค. 68 )

**\-อุทยานฯลานสาง จ.ตาก** เปิดจุดกางเต็นท์ดอยผาแดง (1 พ.ย. 67 – 28 ก.พ. 68)

**\-อุทยานฯดอยสอยมาลัยไม้กลายเป็นหิน จ.ตาก** เปิดดอยสอยมาลัยและดอยสอยดาว (1 พ.ย. 67 – 30 มิ.ย. 68)

**\-อุทยานฯขุนแจ จ.เชียงราย** เปิดดอยลังกา ดอยมด และดอยผาโง้ม (1 พ.ย. 67 – 28 ก.พ. 68)

**\-อุทยานฯดอยอินทนนท์ จ.เชียงใหม่** เปิดเส้นทางศึกษาธรรมชาติกิ่วแม่ปาน และน้ำตกลานเสด็จ (1 พ.ย. 67- 31 พ.ค. 68)

**\-อุทยานฯดอยเวียงผา จ.เชียงใหม่และเชียงราย** เปิดยอดดอยเวียงผา (1 พ.ย. 67- 30 เม.ย.68)

**\-อุทยานฯแม่ตะไคร้ จ.เชียงใหม่และลำพูน** เปิดอ่างเก็บน้ำแม่ตะไคร้ บ้านโซน 1 และลานกางเต็นท์จามจุรี (1 พ.ย. 67- 12 มิ.ย. 68)

ทั้งนี้ **กรมอุทยานฯ** เตรียมความพร้อมด้านสิ่งอำนวยความสะดวกอย่างครบครัน ทั้งร้านอาหาร ที่พัก เต็นท์ และห้องน้ำ พร้อมจัดเจ้าหน้าที่คอยให้บริการและดูแลความปลอดภัยตลอดการท่องเที่ยว ผู้สนใจสามารถสอบถามรายละเอียดเพิ่มเติมและจองที่พักได้ที่เว็บไซต์ https://nps.dnp.go.th/ ตลอด 24 ชม.