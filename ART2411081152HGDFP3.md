---
layout: post
code: "ART2411081152HGDFP3"
origin_url: "https://www.khaosod.co.th/sports/news_9496993"
image: "https://github.com/user-attachments/assets/124f65b1-cdb2-4113-9998-978791144b78"
title: "แฉ เอ็มบัปเป ไม่ปลื้มแท็คติก อันเชล็อตติ หลังถูกเมินเป็นจุดศูนย์กลางเกมรุก"
description: "สื่อรายงาน คีลิยัน เอ็มบัปเป แนวรุก เรอัล มาดริด ไม่ปลื้มกับการวางแผนการเล่นของ คาร์โล อันเชล็อตติ ซึ่งไม่ให้เขาเป็นจุดศูนย์กลางของเกมรุกเหมือนตอนอยู่กับ ปารีส แซงต์ แชร์กแมง"
category: "SPORTS"
language: "th"
date: 2024-11-08T12:01:34.970Z
---

# แฉ เอ็มบัปเป ไม่ปลื้มแท็คติก อันเชล็อตติ หลังถูกเมินเป็นจุดศูนย์กลางเกมรุก

[![แฉ เอ็มบัปเป ไม่ปลื้มแท็คติก อันเชล็อตติ หลังถูกเมินเป็นจุดศูนย์กลางเกมรุก](https://www.khaosod.co.th/wpapp/uploads/2024/11/mbappe-ancelotti-8844.jpg "แฉ เอ็มบัปเป ไม่ปลื้มแท็คติก อันเชล็อตติ หลังถูกเมินเป็นจุดศูนย์กลางเกมรุก")](https://www.khaosod.co.th/wpapp/uploads/2024/11/mbappe-ancelotti-8844.jpg)

**สื่อรายงาน คีลิยัน เอ็มบัปเป แนวรุก เรอัล มาดริด ไม่ปลื้มกับการวางแผนการเล่นของ คาร์โล อันเชล็อตติ ซึ่งไม่ให้เขาเป็นจุดศูนย์กลางของเกมรุกเหมือนตอนอยู่กับ ปารีส แซงต์ แชร์กแมง**

โดย เอ็มบัปเป ย้ายจาก เปแอสเช มาอยู่กับ เรอัล มาดริด เมื่อช่วงซัมเมอร์ที่ผ่านมาอย่างไรก็ตามเจ้าตัวกลับทำผลงานได้ไม่ดีนักด้วยสถิติยิงไป 8 ประตูจากการลงสนาม 15 นัดทุกรายการ

จากผลงานที่เกิดขึ้นทำให้ เอ็มบัปเป โดนวิจารณ์ต่อเนื่อง รวมถึงไม่มีชื่อติดโผทีมชาติฝรั่งเศสชุดลุยศึกยูฟ่า เนชันส์ ลีกเดือน พ.ย.ด้วย

Soccer Football – LaLiga – Real Madrid v FC Barcelona – Santiago Bernabeu, Madrid, Spain – October 26, 2024 Real Madrid’s Kylian Mbappe looks dejected after scoring a goal that was later disallowed REUTERS/Susana Vera



จนล่าสุด “มุนโด เดปอร์ติโบ” สื่อสเปนระบุว่า เอ็มบัปเป เผยกับคนใกล้ชิดว่า เขาไม่ค่อยพอใจกับบทบาทตัวเองจากการวางแผนการเล่นของ อันเชล็อตติ เนื่องจากเขาคุ้นเคยกับการเป็นศูนย์กลางของแนวรุกอย่างตอนที่อยู่กับ เปแอสเช ทว่าปัจจุบันเจ้าตัวไม่ได้รับหน้าที่ดังกล่าวกับ เรอัล มาดริด

ทั้งนี้ เอ็มบัปเป มองว่า เรื่องดังกล่าวส่งผลกระทบโดยตรงต่อผลงานในสนามของเจ้าตัว