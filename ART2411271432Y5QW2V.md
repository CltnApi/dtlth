---
layout: post
code: "ART2411271432Y5QW2V"
origin_url: "https://www.khaosod.co.th/special-stories/news_9524265"
image: "https://github.com/user-attachments/assets/3c231b86-9c38-4c9b-9f4f-7a1fb6eaff6a"
title: "น้ำท่วมยะลา หญิงชราป่วยติดเตียง น้ำเริ่มเอ่อเข้าบ้าน ทหารรุดช่วยระทึก อุ้มขึ้นชั้น 2"
description: "น้ำท่วมยะลา หญิงชราป่วยติดเตียง น้ำเริ่มเอ่อเข้าบ้าน ทห..."
category: "SPECIAL_STORIES"
language: "th"
date: 2024-11-27T14:41:29.747Z
---

# น้ำท่วมยะลา หญิงชราป่วยติดเตียง น้ำเริ่มเอ่อเข้าบ้าน ทหารรุดช่วยระทึก อุ้มขึ้นชั้น 2

[![น้ำท่วมยะลา หญิงชราป่วยติดเตียง น้ำเริ่มเอ่อเข้าบ้าน ทหารรุดช่วยระทึก อุ้มขึ้นชั้น 2](https://www.khaosod.co.th/wpapp/uploads/2024/11/numtoumyala.jpg "น้ำท่วมยะลา หญิงชราป่วยติดเตียง น้ำเริ่มเอ่อเข้าบ้าน ทหารรุดช่วยระทึก อุ้มขึ้นชั้น 2")](https://www.khaosod.co.th/wpapp/uploads/2024/11/numtoumyala.jpg)

**น้ำท่วมยะลา หญิงชราป่วยติดเตียง น้ำเริ่มเอ่อเข้าบ้าน ทหารรุดช่วยระทึก อุ้มขึ้นชั้น 2 เจ้าตัวยกมือไหว้ขอบคุณ**

วันที่ 27 พ.ย.67 ผู้สื่อข่าวรายงานว่า จากสถานการณ์ฝนตกลงมาอย่างหนัก ก่อนที่น้ำจะเอ่อท่วมในหลายพื้นที่ของ จ.ยะลา ส่งผลให้ประชาชนได้รับความเดือดร้อนเป็นอย่างมาก เพราะน้ำมาเร็วแบบไม่ทันตั้งตัว ส่วนใหญ่ติดอยู่ในบ้าน เพราะหนีออกมาไม่ทัน

สมาชิก **[TikTok @pai.chainarong](https://www.tiktok.com/@pai.chainarong/video/7441916455945342215)** ซึ่งเป็นทหาร ได้โพสต์คลิปขณะกำลังเข้าช่วยเหลือชาวบ้านสูงอายุที่ป่วยติดเตียง หลังน้ำเริ่มทะลักเข้าท่วมตัวบ้าน

โดยระบุข้อความว่า **“ช่วยยายติดเตียงหนีน้ำขึ้นบ้านชั้น 2 สู้ๆ ครับยาย ปีนี้น้ำมาเร็ว ขอให้ทุกคนปลอดภัย #น้ำท่วมยะลา #หมวดไผ่ #ทหารช่วยเหลือประชาชน”**

โดยในคลิป ทหารได้เข้าไปที่บ้านหลังหนึ่ง หลังทราบว่ามีหญิงสูงอายุป่วยติดเตียงอยู่ และน้ำกำลังเอ่อเข้าท่วมชั้นล่างของตัวบ้าน โดยหญิงชราคนดังกล่าวนอนอยู่ที่ชั้น 1 และยังใส่สายออกซิเจนด้วย ซึ่งมีน้ำเริ่มไหลเข้ามาด้านใน จากนั้นทหารได้อุ้มขึ้นไว้ที่ชั้น 2 ซึ่งเป็นพื้นที่ปลอดภัย ก่อนที่หญิงชราจะค่อยๆ ยกมือไหว้ขอบคุณ ซึ่งทหารก็ยกมือไหว้ตอบ

