---
layout: post
code: "ART2411201032C9NN4X"
origin_url: "https://www.khaosod.co.th/entertainment/news_9514118"
image: "https://github.com/user-attachments/assets/0aef8640-5420-4a51-9eff-aa0a24addef4"
title: "อุ๋งอิ๋ง เพชรบ้านแพง ไม่รู้ว่ามีดราม่า ยอมรับเสียใจหากถูกคนในวง บูลลี่เรื่องมือ"
description: "จากกรณีที่เกิดเป็นดราม่าสะเทือนวงหมอลำ “สาวน้อยเพชรบ้านแพง” หลัง “อุ๋งอิ๋ง เพชรบ้านแพง” ถูกแดนเซอร์บูลลี่มือ จน “บอสโจ ยมนิล” หัวเรือใหญ่"
category: "ENTERTAINMENT"
language: "th"
date: 2024-11-20T10:47:07.785Z
---

# อุ๋งอิ๋ง เพชรบ้านแพง ไม่รู้ว่ามีดราม่า ยอมรับเสียใจหากถูกคนในวง บูลลี่เรื่องมือ

[![อุ๋งอิ๋ง เพชรบ้านแพง ไม่รู้ว่ามีดราม่า ยอมรับเสียใจหากถูกคนในวง บูลลี่เรื่องมือ](https://www.khaosod.co.th/wpapp/uploads/2024/11/unging201167-5.jpg "อุ๋งอิ๋ง เพชรบ้านแพง ไม่รู้ว่ามีดราม่า ยอมรับเสียใจหากถูกคนในวง บูลลี่เรื่องมือ")](https://www.khaosod.co.th/wpapp/uploads/2024/11/unging201167-5.jpg)

จากกรณีที่เกิดเป็นดราม่าสะเทือนวงหมอลำ **“สาวน้อยเพชรบ้านแพง” หลัง “อุ๋งอิ๋ง เพชรบ้านแพง”** ถูกแดนเซอร์บูลลี่มือ จน **“บอสโจ ยมนิล” หัวเรือใหญ่ ได้มีการเรียกประชุมลงโทษเด็ดขาด** ตามที่เสนอข่าวไปนั้น

![อุ๋งอิ๋ง](https://www.khaosod.co.th/wpapp/uploads/2024/11/unging201167-7.jpg)

ล่าสุด (20 พ.ย.2567) **เจอ อุ๋งอิ๋ง ที่กองฟิตติ้งภาพยนตร์ คายอ้อ** จึงได้สัมภาษณ์ ถึงดราม่าดังกล่าว ซึ่งเธอบอกว่า “**หนูไม่รู้ด้วยซ้ำว่าเกิดดราม่าอะไร** เพราะว่าหนูไม่เล่นโทรศัพท์ โฟกัสแต่งาน แต่ถามว่า รู้ว่ามีดราม่าว่ามันมีอะไรไหม **หนูรู้แต่หนูไม่รับรู้ว่าเขาพูดอะไร**”

“ตอนที่มีคนมาบอกก็รู้สึกว่ามันเฟล หนูก็ไม่เคยไปพูดอะไรว่าอะไรถึงเขา ต่างคนก็ต่างทำหน้าที่ หน้าที่ใครหน้าที่มัน **ถามว่าเสียใจไหมที่เขาเอาเรื่องมือเราไปล้อ มันก็เฟลแต่ต้องเก็บความรู้สึกเพราะว่าหนูก็เคยถูกว่ามามากกว่านี้เรื่องแค่นี้มันไม่เป็นอะไร** มันเป็นเรื่องจิ๊บๆ เราไม่สามารถเปลี่ยนความคิดของคนได้ เรื่องนี้พ่อกับแม่ก็รู้แล้วแต่เขาก็บอกให้เราเงียบ”

![อุ๋งอิ๋ง](https://www.khaosod.co.th/wpapp/uploads/2024/11/unging201167-3.jpg)

**ได้พยายามหาความจริงไหม ว่าเขาพูดจริงหรือเปล่า?** “ไม่ได้เช็คค่ะแต่ถ้ามันเป็นเรื่องจริงก็ไม่เป็นอะไรหนูก็แค่ปล่อยผ่าน แต่ถ้าไม่ใช่เรื่องจริงก็ไม่เป็นไร เขาก็ไม่ได้ทักมาขอโทษมาอธิบายอะไร **(น่าจะปล่อยให้เรื่องเงียบไป?)** ก็น่าจะใช่ค่ะ ถ้ามีโอกาสได้ร่วมงานกัน ก็โอเคค่ะ หน้าที่ก็หน้าที่ เรื่องส่วนตัวก็เรื่องส่วนตัว”

ADVERTISEMENT

**แล้วดราม่าที่เกิดมันส่งผลอะไรกับเราไหม?** “มันก็มีอยู่ค่ะ แต่เราก็ต้องโฟกัสที่งานอย่างเดียวถ้าเอาเรื่องส่วนตัวมาโฟกัสกับเรื่องงานด้วยมันก็ไปไม่ได้ มันก็ไม่ใช่ครั้งแรกที่เราโดน”

**บอสโบอกว่าเราก็แข็งแกร่งมากขึ้นแล้ว?** “ใช่ค่ะเรื่องนี้มันก็เป็นเรื่องปกติ แต่เอฟซีหนูก็ปกป้อง แบบมาด่าลูกเราแบบนี้เราก็ไม่ยอม **(เสียน้ำตาบ้าง ไหม?)** แรกๆที่โดน **หนูก็คิดมากอยู่ ทำไมคนส่วนมากจะต้องมาโฟกัสเรื่องมือ ทำไมเรื่องงานเขาถึงไม่โฟกัส**”

![อุ๋งอิ๋ง](https://www.khaosod.co.th/wpapp/uploads/2024/11/unging201167-2.jpg)

**แล้วเรื่องบ้านเป็นยังไงบ้าง?** “ใกล้จะเสร็จแล้วค่ะ มีฤกษ์ขึ้นบ้านใหม่วันที่ 1 มกราคม เหลือ 99% ก็เหลือแค่ว่าด้านหน้ายังไม่เสร็จ มันเหลือประตูเลื่อนข้างหน้าบ้าน งบก็ค่อนข้างบานปลายกว่าที่เราตั้งไว้อยู่ ตอนนี้ก็ประมาณ 7-8 ล้าน ซึ่งตอนแรกตั้งงบไว้แค่ 3 ล้าน”

![อุ๋งอิ๋ง](https://www.khaosod.co.th/wpapp/uploads/2024/11/unging201167-1.jpg)

“สุดท้ายก็อยากจะขอบคุณพ่อๆ และแม่ๆ เอฟซี ทุกกำลังใจ ที่คอยสนับสนุนหนูมาเป็นเวลาเกือบ 2 ปีแล้ว ขอบคุณที่เคียงข้างหนูมาโดยตลอด ถ้าไม่มีพ่อแม่ เอฟซี หนูก็คงจะไม่ถึงฝั่งฝัน และบางคนอาจจะคิดว่าเข้ามาหาหนูอ่ะต้องมีเงินหรือเปล่า **จะมีเงินจ่ายน้องไหม คือหนูไม่ใช่คนหน้าเงินขนาดนั้น** มาหาหนูได้พร้อมอ้าแขนรับพ่อแม่ทุกคนเลยค่ะ”