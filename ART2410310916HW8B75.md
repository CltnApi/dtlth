---
layout: post
code: "ART2410310916HW8B75"
origin_url: "https://www.khaosod.co.th/https://www.khaosod.co.th/lottery/news_9479068"
image: "https://github.com/user-attachments/assets/a807ff03-4b40-48c1-8d77-8f738278729d"
title: "ฮือฮา พระเอกหนังดัง จุดธูปขอเลขเด็ด พระตรีมูรติใหญ่ที่สุดในประเทศ ลงยันต์หลังมือ หลวงพ่อแป๊ะ"
description: "ฮือฮา พระเอกหนังดัง จุดธูปขอเลขเด็ด พระตรีมูรติใหญ่ที่สุดในประเทศ ลงยันต์หลังมือ หลวงพ่อแป๊ะ เปิดฟ้า เปิดดิน เปิดเมืองบาดาล "
category: "LOTTERY"
language: "th"
date: 2024-11-01T11:50:09.670Z
---

# ฮือฮา พระเอกหนังดัง จุดธูปขอเลขเด็ด พระตรีมูรติใหญ่ที่สุดในประเทศ ลงยันต์หลังมือ หลวงพ่อแป๊ะ

[![ฮือฮา พระเอกหนังดัง จุดธูปขอเลขเด็ด พระตรีมูรติใหญ่ที่สุดในประเทศ ลงยันต์หลังมือ หลวงพ่อแป๊ะ](https://www.khaosod.co.th/wpapp/uploads/2024/10/lucky3-5.jpg "ฮือฮา พระเอกหนังดัง จุดธูปขอเลขเด็ด พระตรีมูรติใหญ่ที่สุดในประเทศ ลงยันต์หลังมือ หลวงพ่อแป๊ะ")](https://www.khaosod.co.th/wpapp/uploads/2024/10/lucky3-5.jpg)

**ฮือฮา พระเอกหนังดัง จุดธูปขอเลขเด็ด พระตรีมูรติใหญ่ที่สุดในประเทศ ลงยันต์หลังมือ หลวงพ่อแป๊ะ เปิดฟ้า เปิดดิน เปิดเมืองบาดาล**

เมื่อเวลา 10.00 น. วันที่ 28 ต.ค.2567 ผู้สื่อข่าวรายงานว่า ที่วัดสว่างอารมณ์ แคแถว ต.ขุนแก้ว อ.นครชัยศรีจ.นครปฐม ธ๊อป ณฐนน ณรธัญวิรุณ (Mister Supranational thailand 2023) นักแสดงภาพยนตร์ชื่อดัง เดินทางมาลงยันต์หลังมือ เปิดฟ้า เปิดดิน เปิดเมืองบาดาล โดยมีพระครูยติธรรมานุยุต หรือหลวงพ่อแป๊ะ เจ้าอาวาสวัด เป็นผู้ประกอบพิธีให้

ฮือฮา พระเอกหนังดัง จุดธูปขอเลขเด็ด พระตรีมูรติใหญ่ที่สุดในประเทศ ลงยันต์หลังมือ หลวงพ่อแป๊ะ

โดยก่อนเริ่มพิธี หลวงพ่อแป๊ะได้สาวน้ำตาเทียนในอ่างน้ำมนต์ศักดิ์สิทธิ์ แล้ววางไว้บนศรีษะ เพื่อให้เกิดความเป็นสิริมงคล จากนั้นเข้าสู่พิธีลงยันต์หลังมือ เปิดฟ้า เปิดดิน เปิดเมืองบาดาล วางมือจรดที่ด้านหน้าหลวงพ่อแป๊ะแล้วใช้แป้งเจิมสีชมพูวาดลงบนหลังมือ

[![](https://www.khaosod.co.th/wpapp/uploads/2024/10/lucky7-1.jpg)](https://www.khaosod.co.th/wpapp/uploads/2024/10/lucky7-1.jpg)

ขณะเดียวกันได้เดินทางไปขอพรพระตรีมูรติ ปางก้าวหน้า องค์ใหญ่ที่สุดในประเทศไทย เป็นเทพแห่งความรักความเจริญรุ่งเรือง เชื่อว่าจะนำพาความสุขความเจริญและความสุขสำเร็จ ความราบรื่นมาสู่ผู้ที่ขอ โดย ธ็อป ได้ทำการจุดธูปขอเลขเด็ดกับองค์พระตรีมูรติ โดยเลขปรากฏขึ้นเป็นเลข 5 4 8

[![](https://www.khaosod.co.th/wpapp/uploads/2024/10/lucky5-5.jpg)](https://www.khaosod.co.th/wpapp/uploads/2024/10/lucky5-5.jpg)

ธ๊อป ณฐนน กล่าวว่า วันนี้ตั้งใจมาลงยันต์หลังมือ เปิดฟ้า เปิดดิน เปิดเมืองบาดาล กับหลวงพ่อแป๊ะ นอกจากนี้โชคดีมากที่ได้เข้ากราบขอพร พระตรีมูรติปางก้าวหน้าที่ใหญ่ที่สุดในประเทศไทยอีกด้วย ตั้งใจมาขอเรื่องงาน เนื่องจากเพิ่งถ่ายทำภาพยนตร์เสร็จ เรื่อง มูลู หน้าครู ตนเองเป็นพระเอก คู่กับ ขวัญ อุษามณี และมาขอพรเพื่อให้ภาพยนตร์ที่ตนเองเล่นประสบความสำเร็จ โด่งดัง เป็นที่ชื่นชอบแก่ผู้พบเห็น

[![](https://www.khaosod.co.th/wpapp/uploads/2024/10/lucky6-3.jpg)](https://www.khaosod.co.th/wpapp/uploads/2024/10/lucky6-3.jpg)

วันนี้ได้ทำการจุดธูปเลขมงคลกับพระตรีมูรติ โดยปีกเลขธูปมงคลไว้ที่ ผลฟักทอง โดยผู้สื่อข่าวได้สอบถาม ธ็อป ว่า ชื่นชอบเลขกับเลขธูปมงคล ที่ปรากฏขึ้นหรือไม่ ซึ่ง ธ็อป เผยว่า ชื่นชอบเพราะเป็นเลข 6 4 8 โดยมีเลข 6 เป็นเลขในดวงใจ ซึ่งทุกคนที่ยืนอยู่ในจุดนั้น เกิดความงวยงง เพราะเป็นที่น่าแปลกใจว่า แต่ละคนที่เห็นกลับเห็นเป็นเลข 5 4 8 ต่างจาก ธ็อป ที่เห็นเป็นเลข 6 4 8 นั่นเอง