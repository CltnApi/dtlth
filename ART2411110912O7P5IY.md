---
layout: post
code: "ART2411110912O7P5IY"
origin_url: "https://www.khaosod.co.th/entertainment/news_9499983"
image: "https://github.com/user-attachments/assets/72b56937-a188-433f-90d8-90616f7a0c34"
title: "กวาง เดอะเฟซ ควงแฟน เปิดใจทุ่ม 7 หลักลุยธุรกิจสร้างตัว แม่เปรยมีลูกก่อนแต่งได้"
description: "กวาง เดอะเฟซ ทุ่ม 7 หลัก ลุยธุรกิจเอเจนซี่ศัลยกรรม ควงแฟนหนุ่ม เปิดใจ รักลงตัวหาเงินปลูกเรือนหอ หมอดูทักวัย 33 เหมาะใส่ชุดเจ้าสาว แม่เปรยมีลูกก่อนแต่งได้"
category: "ENTERTAINMENT"
language: "th"
date: 2024-11-11T09:21:39.931Z
---

# กวาง เดอะเฟซ ควงแฟน เปิดใจทุ่ม 7 หลักลุยธุรกิจสร้างตัว แม่เปรยมีลูกก่อนแต่งได้

[![กวาง เดอะเฟซ ควงแฟน เปิดใจทุ่ม 7 หลักลุยธุรกิจสร้างตัว แม่เปรยมีลูกก่อนแต่งได้](https://www.khaosod.co.th/wpapp/uploads/2024/11/gwang_boyfriend-1.jpg "กวาง เดอะเฟซ ควงแฟน เปิดใจทุ่ม 7 หลักลุยธุรกิจสร้างตัว แม่เปรยมีลูกก่อนแต่งได้")](https://www.khaosod.co.th/wpapp/uploads/2024/11/gwang_boyfriend-1.jpg)

กวาง เดอะเฟซ ทุ่ม 7 หลัก ลุยธุรกิจเอเจนซี่ศัลยกรรม ควงแฟนหนุ่ม เปิดใจรักลงตัว หาเงินปลูกเรือนหอ หมอดูทักวัย 33 เหมาะใส่ชุดเจ้าสาว แม่เปรยมีลูกก่อนแต่งได้

จากความชื่นชอบ และมีประสบการณ์คลุกคลีวงการศัลยกรรมมายาวนานกว่า 15 ปี จนกลายเป็นแพชชั่น สำหรับนักแสดงสาว **กวาง วรรณปิยะ ออมสินนพกุล** หรือ **กวาง เดอะเฟซ** ทุ่มเงินกว่า 7 หลัก ลุยธุรกิจเอเจนซี่ศัลยกรรม ถือฤกษ์ดีวันที่ 10 พ.ย. 2567 เปิดตัวธุรกิจ **“Moose Surgery Stylist**” เอเจนซี่ให้คำปรึกษาด้านศัลยกรรมและความงามในไทยและเกาหลี ณ Moose Surgery Stylist ถนนศรีวรา โดยมีเพื่อนพ้องในวงการมาร่วมยินดี

[![กวาง เดอะเฟซ ทุ่ม 7 หลัก ลุยธุรกิจเอเจนซี่ศัลยกรรม](https://www.khaosod.co.th/wpapp/uploads/2024/11/gwang_boyfriend-3.jpg)](https://www.khaosod.co.th/wpapp/uploads/2024/11/gwang_boyfriend-3.jpg)

รวมทั้งยังควงหวานใจหนุ่ม **เฮ้าส์ ปธานนท์ ตรีเทพชาญชัย** ผู้บริหารเเบรนด์เครื่องเพชรชื่อดังของจังหวัดแพร่ ควงคู่ให้สัมภาษณ์กับสื่อมวลชน แพลนสร้างอนาคตร่วมกัน หลังคบหาดูใจกันมา 4 ปี และได้ซื้อที่ดินไว้แล้ว เตรียมสร้างเรือนหอ แต่งงาน แม่เปรยอยากอุ้มหลานแล้ว

**จุดแข็งของเรา?** กวาง : “จุดแข็งก็คือประสบการณ์และจะทำหน้าไปเรื่อยๆ ปีหน้าก็มีโครงการจะทำใหม่ ตอนนี้แฟนเบรคไม่อยู่แล้ว จนแฟนต้องไปขอให้พยาบาลช่วยเบรค (หัวเราะ)”

เฮ้าส์ : “หมอเองก็ต้องช่วยเบรคแล้วครับตอนนี้ หมอดูแล้วบอกว่าจะให้ทำอะไรอีก (หัวเราะ)”

ADVERTISEMENT

กวาง : “ไม่ใช่ คนเราพออายุมากขึ้นมันก็ต้องมีดึงนิดๆ หน่อยๆ เอ็นโดรไทน์นิดนึง เอ็นโดรไทน์ทำได้ 3 ครั้งในชีวิต นี่ยังไม่ได้ทำสักครั้งเลย เพราะฉะนั้นต้องเริ่มได้แล้ว (หัวเราะ)”

เฮ้าส์ : “แต่พอมาทำตรงนี้เราก็ศึกษาเพื่อมาช่วยเขา ตอนนี้ก็สวย ถึงได้บอกว่าไม่ต้องทำแล้ว เพราะว่าสวยแล้ว(ยิ้ม) อาจจะรออีกสัก 1-2 ปีก็ได้”

**สร้างเนื้อสร้างตัวเพื่อเตรียมมีข่าวดีหรือเปล่า?** กวาง : “อยากให้ทุกคนมาอุดหนุด มูซ เยอะๆ เพราะว่าเรากำลังจะสร้างบ้านกัน พอสร้างบ้านเสร็จแล้วยังไงต่อคะ (หันไปถามเฮ้าส์)”

เฮ้าส์​ : “บอกก็ไม่เซอร์ไพรส์สิครับ (ยิ้ม)”

[![กวาง เดอะเฟซ ทุ่ม 7 หลัก ลุยธุรกิจเอเจนซี่ศัลยกรรม](https://www.khaosod.co.th/wpapp/uploads/2024/11/gwang_boyfriend-4.jpg)](https://www.khaosod.co.th/wpapp/uploads/2024/11/gwang_boyfriend-4.jpg)

กวาง : “เมื่อกี้แม่มาด้วย แม่บอกว่ามีลูกไปเลย ไม่ต้องแต่ง ผูกแขนก็พอ แม่อยากเห็นหลาน ก็เลยบอกแม่ว่าแม่ใจเย็น ยังเป็นดาราอยู่นะ (หัวเราะ) คือแม่อยากเจอหลานแล้ว ก็ต้องรอดูอนาคตต่อไปเนอะ รอนิดนึงได้มั้ย(ยิ้ม) คือส่วนตัวคิดว่ารอนิดนึงก็ดี เพราะก็เป็นความฝันของผู้หญิงทั่วไปที่อยากมีงานแต่งงานที่เป็นสไตล์ของตัวเอง อยากจัดงาน อยากรู้ว่าภาพที่เราคิดอยู่ในหัวถ้าออกมามันจะตรงกับความเป็นจริงหรือเปล่า”

เฮ้าส์ : “สไตล์ไหน แอบหลอกถามก่อน (หัวเราะ)”

กวาง : “ไม่ต้องรู้สไตล์หรอก เตรียมงบก็พอค่ะ (หัวเราะ)”

**แพลนมั้ยว่าเมื่อไหร่?** กวาง : “จริงๆ แล้วไม่ได้มีแพลน แต่ก็แอบถามหมอดูไว้อยู่ (หัวเราะ) ก็คิดว่าถ้าไม่เกินปลายปีหน้าหรือปีถัดไปก็ดีนะคะ เพราะอายุก็ 33 แล้ว เป็นเลขกำลังสวย เป็นวัยกำลังสะพรั่ง เหมาะใส่ชุดสีขาว และมีแหวนเพชรอยู่ที่นิ้วนางข้างซ้ายค่ะ (ยิ้ม)”

เฮ้าส์ : “ก็ยืนยันคำเดิมครับว่าบอกก็ไม่เซอร์ไพรส์สิ (ยิ้ม)”

[![กวาง เดอะเฟซ ทุ่ม 7 หลัก ลุยธุรกิจเอเจนซี่ศัลยกรรม](https://www.khaosod.co.th/wpapp/uploads/2024/11/gwang_boyfriend-2.jpg)](https://www.khaosod.co.th/wpapp/uploads/2024/11/gwang_boyfriend-2.jpg)

**ลงตัวแล้วใช่มั้ยในการรู้จักกวาง?** เฮ้าส์ : “ใช่ครับ ก็ต้องบอกว่าเขาเป็นผู้หญิงที่เรารู้สึกว่าโอเคที่สุดในชีวิตเท่าที่เจอมา(ยิ้ม) มันรวมทุกๆ พาร์ตเลย ปีนี้ผมก็ 30 เรารู้สึกว่าเป็นผู้หญิงคนแรกที่ทำให้รู้สึกว่าเราไม่ได้อยู่คนเดียว ปรึกษาเขาได้ คุยกับเขาได้ทุกเรื่อง และเขาก็ไม่ใช่ผู้หญิงที่งี่เง่าหรือพูดไม่รู้เรื่อง จะเป็นคนมีเหตุผล ก็อยากให้เป็นคู่ชีวิตแหละครับ (ยิ้มเขิน) ก็เป็นแม่ของลูกได้ครับ (ยิ้ม)”

กวาง : “ปกตินางก็จะเป็นคนสวีตอยู่แล้ว แต่ช่วงนี้ก็จะทำงาน กวางก็ค่อนข้างทำงานหนัก ช่วงนี้พักผ่อนน้อยนางก็จะรองรับอารมณ์กวางเยอะหน่อย ก็รู้สึกขอบคุณที่นางยังช่วยอดทนและฝ่าฟันจนทุกอย่างมันสำเร็จทุกอย่างตามที่กวางตั้งใจไว้ คอยช่วยคอยซัพพอร์ตทุกอย่าง ไม่มีอะไรที่ไม่ซัพพอร์ตเลย”

**คำที่เรียกกัน?** เฮ้าส์ : “ป่ะปี๊ หม่ามี้ครับ (ยิ้ม) เพราะตอนนี้มีลูก 3 ครับ”

กวาง : “มีลูกแมวอยู่บ้าน 3 ตัว ก็เลยต้องเป็นป่ะปี๊ หม่ามี้ ซ้อมมีลูกไปก่อน (ยิ้ม)”

**เรือนหอไปถึงไหนแล้ว?** กวาง : “ตอนนี้ยังปลูกกล้วยอยู่เลยค่ะ (หัวเราะ) คือซื้อที่ดินไว้ แต่ยังปลูกกล้วยอยู่ ยังไม่ได้ลงอะไรเลย ยังไม่ได้เกลี่ยที่ดิน เป็นเพื่อนบ้านกับแซมมี่ เพื่อนบ้านกัน อยู่ซอยเดียวกัน”.