---
layout: post
code: "ART2411282312MD62JA"
origin_url: "https://www.khaosod.co.th/sports/news_9526400"
image: "https://github.com/user-attachments/assets/d027e2c8-e2d9-4332-88bb-ea6488d06e1b"
title: "เชลซียังรักษาสถิติชนะรวด การันตีอย่างน้อยเพลย์ออฟยูฟ่า คอนเฟอเรนซ์ ลีก"
description: "เชลซียังรักษาสถิติชนะรวดในยูฟ่า คอนเฟอเรนซ์ ลีก แม้นัดล่าสุดเหลือผู้เล่น 10 คนก็ตาม ทำให้การันตีได้เพลย์ออฟเป็นอย่างน้อย ขณะที่ฟิออเรนตินาก็เก็บชัยได้"
category: "SPORTS"
language: "th"
date: 2024-11-28T23:16:24.811Z
---

# เชลซียังรักษาสถิติชนะรวด การันตีอย่างน้อยเพลย์ออฟยูฟ่า คอนเฟอเรนซ์ ลีก

[![เชลซียังรักษาสถิติชนะรวด การันตีอย่างน้อยเพลย์ออฟยูฟ่า คอนเฟอเรนซ์ ลีก](https://www.khaosod.co.th/wpapp/uploads/2024/11/2024-11-28T190426Z_45562145_UP1EKBS1GZCO3_RTRMADP_3_SOCCER-CONFERENCE-HDH-CHE-REPORT.jpg "เชลซียังรักษาสถิติชนะรวด การันตีอย่างน้อยเพลย์ออฟยูฟ่า คอนเฟอเรนซ์ ลีก")](https://www.khaosod.co.th/wpapp/uploads/2024/11/2024-11-28T190426Z_45562145_UP1EKBS1GZCO3_RTRMADP_3_SOCCER-CONFERENCE-HDH-CHE-REPORT.jpg)

การแข่งขันฟุตบอลยูฟ่า คอนเฟอเรนซ์ ลีก รอบลีก เมื่อวันที่ 28 พฤศจิกายน ไฮเดนไฮม์ จากเยอรมนี เปิดสนามฟอยธ์-อารีนา แพ้ต่อ “สิงโตน้ำเงินคราม”เชลซี จากอังกฤษ 0-2

เกมนี้ทีมเยือนได้ประตูจาก คริสโตเฟอร์ เอ็นคุนคู นาที 51, มิไคโล มูดริก นาที 86 โดยเชลซีต้องเหลือผู้เล่น 10 คน เชซาเร คาซาเด ถูกไล่ออกนาที 90+6

ทำให้ผ่านไป 4 นัด เชลซียังรักษาสถิติชนะรวด เก็บไป 12 คะแนนเต็ม นำจ่าฝูงและการันตีได้เพลย์ออฟเป็นอย่างน้อยแล้ว รวมถึงโอกาสได้เข้ารอบ 16 ทีมสุดท้ายทันทียังจัดว่าสดใสด้วย ส่วนไฮเดนไฮม์มี 9 คะแนน อยู่อันดับ 9 ซึ่งเป็นพื้นที่ตั๋วเพลย์ออฟ

ด้านรองแชมป์เก่า “ม่วงมหากาฬ”ฟิออเรนตินา เปิดสนามสตาดิโอ อาร์เตมิโอ ฟรังคี เฉือนชนะปาฟอส จากไซปรัส 3-2

เจ้าบ้านได้ประตูจาก คริสติย็อง คูยาเม นาที 38, ดาวิด โกลดาร์ นาที 52 (ทำเข้าประตูตัวเอง), ลูกัส มาร์ติเนซ กวาร์ตา นาที 72 ส่วนทีมเยือนได้จาก ไชโร นาที 68, ชาชา นาที 87

ผ่านไป 4 นัด ฟิออเรนตินาเก็บเพิ่มเป็น 9 คะแนน อยู่อันดับ 6 ซึ่งเป็นพื้นที่ได้เข้ารอบ 16 ทีมสุดท้ายแบบอัตโนมัติ ส่วนปาฟอสมี 6 คะแนน ยึดอันดับ 16 ซึ่งอยู่ในโซนได้ไปเพลย์ออฟ

ผลคู่อื่น อัสตานา (คาซัคสถาน) เสมอ วิตอเรีย กิมาไรส์ (โปรตุเกส) 1-1, แซร์เคลอ บรูช (เบลเยียม) ชนะ ฮาร์ตส์ (สกอตแลนด์) 2-0, ดินาโม มินส์ก (เบลารุส) แพ้ เอฟซี โคเปนเฮเกน (เดนมาร์ก) 1-2, โนอาห์ (อาร์เมเนีย) เสมอ วิกิงกูร์ เรกยาวิก (ไอซ์แลนด์) 0-0

เซนต์. กัลเลน (สวิตเซอร์แลนด์) เสมอ ทีเอสซี (เซอร์เบีย) 2-2, โบรัส บันยา ลูกา (บอสเนีย) ชนะ ลาสก์ (ออสเตรัย) 2-1, โมลเด (นอร์เวย์) แพ้ อาโปเอล (ไซปรัส) 0-1, เชลเย (สโลวีเนีย) เสมอ ยากิเอลโลเนีย เบียลีสโตก (โปแลนด์) 3-3

พานาธิไนกอส (กรีซ) ชนะ เอชเจเค (ฟินแลนด์) 1-0, เดอะ นิว เซนต์ส (เวลส์) แพ้ เยอร์การ์เดน (สวีเดน) 0-1, ลูกาโน (สวิตเซอร์แลนด์) ชนะ เกนต์ (เบลเยียม) 2-0, มลาดา โบเลสลาฟ (สาธารณรัฐเช็ก) ชนะ เรอัล เบติส 2-1

โอลิมปิยา ลูเบลียนา (สโลวีเนีย) ชนะ ลาร์น (ไอร์แลนด์เหนือ) 1-0, โอโมเนีย นิโคเซีย (ไซปรัส) แพ้ ลีเกีย วอร์ซอว์ (โปแลนด์) 0-3, ราปิด เวียนนา (ออสเตรีย) เสมอ แชมร็อก โรเวอร์ส (ไอร์แลนด์) 1-1