---
layout: post
code: "ART2411250336WG8VQH"
origin_url: "https://www.khaosod.co.th/entertainment/news_9519777"
image: "https://github.com/user-attachments/assets/fb1dd6f4-3a59-475b-a10c-61b58874f3a4"
title: "บอย กลัวที่สุดเขาไปจากเรา วันลำบากสุด เจี๊ยบ ยังอยู่ ดาราดังไม่อายเดินขายงานช่วยใช้หนี้"
description: "เขาถอดของมีค่าทุกอย่างให้ผมไปขายช่วยใช้หนี้ บอย กลัวที่สุดเขาไปจากเรา กลัวเขาจะไม่ทนแล้ว แต่วันที่ลำบากสุด เจี๊ยบ ก็ยังอยู่ เป็นดาราดังแต่ไม่อายเดินขาย"
category: "ENTERTAINMENT"
language: "th"
date: 2024-11-25T03:56:40.908Z
---

# บอย กลัวที่สุดเขาไปจากเรา วันลำบากสุด เจี๊ยบ ยังอยู่ ดาราดังไม่อายเดินขายงานช่วยใช้หนี้

[![บอย กลัวที่สุดเขาไปจากเรา วันลำบากสุด เจี๊ยบ ยังอยู่ ดาราดังไม่อายเดินขายงานช่วยใช้หนี้](https://www.khaosod.co.th/wpapp/uploads/2024/11/boyjeabnokjohn2511679998.jpg "บอย กลัวที่สุดเขาไปจากเรา วันลำบากสุด เจี๊ยบ ยังอยู่ ดาราดังไม่อายเดินขายงานช่วยใช้หนี้")](https://www.khaosod.co.th/wpapp/uploads/2024/11/boyjeabnokjohn2511679998.jpg)

เขาถอดของมีค่าทุกอย่างให้ผมไปขายช่วยใช้หนี้ บอย กลัวที่สุดเขาไปจากเรา กลัวเขาจะไม่ทนแล้ว แต่วันที่ลำบากสุด เจี๊ยบ ก็ยังอยู่ เป็นดาราดังแต่ไม่อายเดินขายงานช่วยใช้หนี้

รายการ เมาท์เขย่าเตียง บอย พีซเมคเกอร์ – เจี๊ยบ พิจิตตรา ของ นก จริยา และ จอนนี่ สองสามีภรรยานั่งพูดคุย บทพิสูจน์รักแท้ของ บอย และ เจี๊ยบ ถึงกับหลั่งน้ำตาทั้งแขกรับเชิญและพิธีกร

_**ถามถึงบทพิสูจน์รักแท้ ตอนไฟไหม้ร้านฯ**_  
บอย : มันเครียดจริง ทำให้เราต้องระวังขึ้น  
เจี๊ยบ : มันไม่มีบทเรียนเรื่องนี้ เรียนหนังสือมา ปัญหาคือทำยังไงให้พ่อแม่ไม่รู้ว่ายอดเท่าไหร่

บอย : ไม่มีอะไรสำคัญเลยในชีวิตเราเลยตอนนั้น นอกจากขอให้คนข้างๆยังอยู่กับเราแค่นั้นเอง ของมีค่าของเราทุกอย่าง เราขายหมดเลย สิ่งที่ทัชใจผม _เขาเดินเข้ามาแล้วถอดของมีค่าทุกอย่างเอาให้ผม เอาไปขายเพื่อใช้หนี้_

[![](https://www.khaosod.co.th/wpapp/uploads/2024/11/boyjeabnokjohn2511674.jpg)](https://www.khaosod.co.th/wpapp/uploads/2024/11/boyjeabnokjohn2511674.jpg)

ADVERTISEMENT

“วันนั้นผมก็ตระหนักได้ว่า มันไม่มีอะไรสำคัญไปกว่านี้อีกแล้ว ก็ผลัดกันให้กำลังใจกันแบบนี้ต่อไป วันนี้คนนี้อ่อนแอ คนนี้ก็บอกไม่เป็นไรเดี๋ยวเราก็หมดแล้ว ”

เจี๊ยบ : อะไรไม่เคยทำก็ทำ  
บอย : เขาเป็นคนเดินเข้าไปขายงานตามเลานจ์ ผู้จัดการเลานจ์รู้จักเจี๊ยบหมด จนถึงทุกวันนี้ 6-7 ปี เราใช้หนี้หมดก่อนจะแต่งงานไม่กี่เดือน จากที่แพลนจะแต่งงานปีที่ไฟไหม้

ถามถึงเรื่องทำไมไม่มีลูก  
บอย : เราแพลนจะแต่งตอน 30 ต้นๆ ก็จะมีลูกเลยนะ พอเรา 50 ลูกเราจะอายุ 15 เป็นวัยรุ่นพอดี เขา 25 เรา 60 พอดี แต่พอมันมีเรื่องนี้ เราคุยกันว่าเรายังดูแลตัวเองกันไม่ได้เลย ทำงานใช้หนี้กันมาช่วง 30 กลางๆ ถึง 30 ปลายๆ

“ตอนเรากำลังทำงานใช้หนี้กัน เขาอดทนมาก ยอมสละความสุขหลายอย่างเพื่อเรา เพื่อการใช้หนี้ ยอมไม่ได้เที่ยว ไม่ไปต่างประเทศเลย ไม่ใช้ของแพงเลย”

[![](https://www.khaosod.co.th/wpapp/uploads/2024/11/boyjeabnokjohn2511673.jpg)](https://www.khaosod.co.th/wpapp/uploads/2024/11/boyjeabnokjohn2511673.jpg)

_“ขายทุกอย่าง รถก็ขาย อะไรก็ขาย พอวันหนึ่งเรากลับมาเริ่มนับหนึ่งได้ คนแรกที่ผมรู้สึกอยากให้ได้รับความสุขมากที่สุด คือเขา_ เขาควรจะได้รางวัลในสิ่งที่เขายอมสละไปตอนนั้น ตอนนี้ผมเลยคิดว่า ดูแลกันและกันให้มีความสุขที่สุด ”

ถามถึงภาพในอนาคต  
เจี๊ยบ : ตั้งแต่ผ่านเรื่องนั้นมา ภาพในอนาคตมันเหมือนทุกวันนี้มันมีความสุขมากแล้ว ไม่ได้คาดหวังว่าฉันต้องอยู่บ้านใหญ่ มีบ้านที่ต่างประเทศไม่เลย ทุกวันนี้ยังตีกัน เขาสร้างเรือนหอให้ใหญ่ประมาณหนึ่ง แต่กลายเป็นตอนนี้หนูชอบอยู่บ้านเล็ก ที่อยู่กับคุณแม่ _ชีวิตเราไม่ได้ต้องการอะไรไปมากกว่านี้ อยู่กับครอบครัว ว่างก็ไปต่างประเทศ ไม่ได้มีฝันใหญ่_

_**ถามถึงเรื่องเขย่าเตียงที่สุด**_  
บอย : เขย่าที่สุด ที่ไม่เคยคุยกับเขาเหมือนกัน ผมแค่รู้สึกกลัว ตอนที่เกิดเคสไฟไหม้ตอนนั้น แล้วรับรู้ว่ามีหนี้เท่าไหร่ _ผมกลัวเขาไปจากเรา กลัวเขาจะไม่ทนแล้ว_ พูดตามตรงเขามีสิทธิ์เลือก เพราะตอนนั้นยังไม่แต่งงานกัน

“ปรากฏว่าจนถึงวันนี้เขาก็ยังอยู่ ในช่วงที่ลำบากที่สุดเขาก็อยู่กับเรา หลังจากนั้นก็เลยมั่นใจมากขึ้นเรื่อยๆ เรื่องที่เขย่าที่สุดคือความคิดผมเอง ความกลัว ”

[![](https://www.khaosod.co.th/wpapp/uploads/2024/11/boyjeabnokjohn2511672.jpg)](https://www.khaosod.co.th/wpapp/uploads/2024/11/boyjeabnokjohn2511672.jpg)

เจี๊ยบ : ส่วนตัวเราทำมากกว่าพูด ที่ผ่านมาจะทำก่อนให้เขาเห็นเอง _อย่างตอนที่หาเงินกันเยอะๆ เดี๋ยวเราหางานเพิ่ม เดี๋ยวฉันจะลงไปตามร้านต่างๆ เอง(ร้องไห้)_

บอย : _มันจะหาใครสักกี่คน อยู่ในช่วงพีกของชีวิต ต้วเขาก็มีชื่อเสียงเป็นดารา ใครก็รู้จัก แต่เขาไม่อายที่จะเดินเข้าไป เจี๊ยบมาขายงาน_  
เจี๊ยบ : _มันผ่านไปแล้ว แต่ทำไมพอพูดแล้วยังร้องอยู่ ไม่ได้เสียใจ แต่มันออกมาเอง_

[![](https://www.khaosod.co.th/wpapp/uploads/2024/11/boyjeabnokjohn2511671.jpg)](https://www.khaosod.co.th/wpapp/uploads/2024/11/boyjeabnokjohn2511671.jpg)