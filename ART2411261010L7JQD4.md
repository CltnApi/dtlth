---
layout: post
code: "ART2411261010L7JQD4"
origin_url: "https://www.khaosod.co.th/special-stories/news_9522112"
image: "https://github.com/user-attachments/assets/bbb09504-b452-48bf-8572-6df60a1c90d3"
title: "เปิดภาพ ขนส่งเอกชนเจ้าดัง สินค้าค้างในคลังเพียบ พนักงานโยนพัสดุกันฉ่ำ"
description: "เปิดภาพ ขนส่งเอกชนเจ้าดัง สินค้าค้างในคลังเพียบ พนักงานโยนพัสดุกันฉ่ำ เผยเหตุมีการปรับลดพนักงาน ลดเงินเดือน ทำให้เจ้าหน้าที่ไม่พอ"
category: "SPECIAL_STORIES"
language: "th"
date: 2024-11-26T17:37:58.194Z
---

# เปิดภาพ ขนส่งเอกชนเจ้าดัง สินค้าค้างในคลังเพียบ พนักงานโยนพัสดุกันฉ่ำ

[![เปิดภาพ ขนส่งเอกชนเจ้าดัง สินค้าค้างในคลังเพียบ พนักงานโยนพัสดุกันฉ่ำ](https://www.khaosod.co.th/wpapp/uploads/2024/11/jt.jpg "เปิดภาพ ขนส่งเอกชนเจ้าดัง สินค้าค้างในคลังเพียบ พนักงานโยนพัสดุกันฉ่ำ")](https://www.khaosod.co.th/wpapp/uploads/2024/11/jt.jpg)

**เปิดภาพ ขนส่งเอกชนเจ้าดัง สินค้าค้างในคลังเพียบ พนักงานโยนพัสดุกันฉ่ำ เผยเหตุมีการปรับลดพนักงาน ลดเงินเดือน ทำให้เจ้าหน้าที่ไม่พอ**

แฟนเพจเฟซบุ๊ก [**อีซ้อขยี้ข่าว : อีซ้อ**](https://www.facebook.com/profile.php?id=61561321973864&__cft__[0]=AZXjZUQsRGh9TqHcBE24n1P8v7Gw-sd38HM7zF-pbHXDXuvvlWSvgWxFYygIyyevF3zL7_OpkpGs2LZINavHy-6aEqWpqNYojDnWwy7gsIFM0SyYYg8V3nXTt-AaV7gHHvPkS3Ca5eW3l7IP96zceSB1jK9qVxCiLytgoXdsWFpZiR_YSFdLXXV27Ig0oy9wLMb4jab9_0xGSOvS_YeQ8nly&__tn__=-UC%2CP-R) เผยแพร่คลิปวิดีโอความยาว 11 วินาที เป็นภาพโกดังเก็บสินค้าของบริษัทขนส่งเอกชนชื่อดังเจ้าหนึ่ง ซึ่งเต็มไปด้วยกองพัสดุถูกทิ้งไว้อย่างเกลื่อนกลาด โดยมีพนักงานนั่งอยู่ในโกดัง โยนสินค้ากันฉ่ำ

โดยผู้เผยแพร่คลิป ระบุใจความว่า พนักงานบ่น ออเดอร์ล้น ของค้างในคลังจำนวนมาก โดยสาเหตุเกิดจาก บริษัทขนส่งดังกล่าวมีการปรับลดพนักงาน และลดเงินเดือน ทำให้เจ้าหน้าที่ที่มีอยู่นั้นไม่พอ

นอกจากนี้ ยังกล่าวเพิ่มเติมว่า ใครที่ใช้บริการส่งสินค้าจากค่ายดังเจ้านี้ อาจต้องทำใจรอพัสดุนานกว่าเดิม หรืออาจต้องรอจนลืมไปเลย

หลังโพสต์ถูกเผยแพร่ ได้มีหลายคนเข้ามาแสดงความคิดเห็น โดย 1 ในคอมเมนต์ระบุว่า ในฐานะเคยอยู่บริษัทขนส่ง หลายบริษัททำผิดกฎหมายแรงงาน ใช้งานพนักงานส่งหนักมาก ช่วงไหนถ้าของมาเยอะวิ่งไม่ทัน ต้องกลับบ้าน 4-5 ทุ่ม ไม่มีโอที พนักงานบางบริษัทอาจต้องทำงาน 30 วัน ไม่มีวันหยุดเลยด้วยซ้ำ โดยใช้คำว่าขอความร่วมมือให้มาทำงานวันหยุด ไม่มีสวัสดิการ ไม่มีแม้กระทั่งประกันสังคมด้วยซ้ำ

