---
layout: post
code: "ART2411050658MOOG2U"
origin_url: "https://www.khaosod.co.th/special-stories/news_9490670"
image: "https://github.com/user-attachments/assets/d4700c61-1f4c-4e6a-b20d-670c88ae9040"
title: "พิกัด 10 หมอดูชื่อดัง ตัวท็อปแห่งเมืองไทย ครบทุกศาสตร์ สายมูห้ามพลาด"
description: "พิกัด 10 หมอดูชื่อดัง ตัวท็อปแห่งเมืองไทย ครบทุกศาสตร์ ดูลายมือ ฮวงจุ้ย เปิดไพ่ โหราศาสตร์ แต่ละคนขึ้นชื่อความแม่น สายมูห้ามพลาด"
category: "SPECIAL_STORIES"
language: "th"
date: 2024-11-05T07:03:00.464Z
---

# พิกัด 10 หมอดูชื่อดัง ตัวท็อปแห่งเมืองไทย ครบทุกศาสตร์ สายมูห้ามพลาด

[![พิกัด 10 หมอดูชื่อดัง ตัวท็อปแห่งเมืองไทย ครบทุกศาสตร์ สายมูห้ามพลาด](https://www.khaosod.co.th/wpapp/uploads/2024/11/mu-te-lu-02.jpg "พิกัด 10 หมอดูชื่อดัง ตัวท็อปแห่งเมืองไทย ครบทุกศาสตร์ สายมูห้ามพลาด")](https://www.khaosod.co.th/wpapp/uploads/2024/11/mu-te-lu-02.jpg)

**พิกัด 10 หมอดูชื่อดัง ตัวท็อปแห่งเมืองไทย ครบทุกศาสตร์ ดูลายมือ ฮวงจุ้ย เปิดไพ่ โหราศาสตร์ แต่ละคนขึ้นชื่อความแม่น สายมูห้ามพลาด**

เมื่อวันที่ 5 พฤศจิกายน 2567 _ศาสตร์แห่งความเชื่อ_ ถือเป็นสิ่งที่อยู่คู่คนไทยมายาวนาน ซึ่งแต่ละศาสตร์ ก็จะมีแนวทางวิถีปฏิบัติที่แตกต่างกันไป ขึ้นอยู่กับความสบายใจและความศรัทธาของตัวบุคคล ซึ่ง **“หมอดู”** ก็เป็นอีกหนึ่งที่พึ่งพิง เมื่อคนทุกข์ใจและต้องการเสริมสิริมงคลในชีวิต

วันนี้ **ข่าวสดออนไลน์** เอาใจสายมู รวบรวมมาให้แล้ว พิกัด 10 หมอดูชื่อดัง ตัวท็อปในเมืองไทย จัดมาหมดครบทุกศาสตร์ ไม่ว่าจะเป็น ดูลายมือ ฮวงจุ้ย เปิดไพ่ โหราศาสตร์ ฯลฯ แต่ละคนดีกรีไม่ธรรมดา ขึ้นชื่อความแม่น มีใครบ้าง ไปดูกัน

เรียกได้ว่าสายมูคงไม่มีใครไม่รู้จักท่านนี้ สำหรับ **“หมอลักษณ์”** เจ้าของฉายา “หมอลักษณ์ ฟันธง!” นักโหราศาสตร์อันดับต้น ๆ ของประเทศไทย ด้วยบุคลิกสุดเอกลักษณ์ และลีลาการพยากรณ์ที่เด็ดขาด น่าเชื่อถือ ทำให้เป็นที่นิยมของเหล่าสายมูที่สนใจหลักการพยากรณ์แบบโหราศาสตร์ ดวงดาว ต่าง ๆ

**ช่องทางการติดตาม :** [โหรฟันธง ลักษณ์ เรขานิเทศ](https://www.facebook.com/lucklive)

ภาพประกอบ

สำหรับสายมูที่ชอบการ ‘เปิดไพ่’ คงไม่มีใครไม่รู้จักแม่หมอสุดสวยคนนี้ **“อ.ชัญญา ราชินีไพ่จิตสัมผัส”** เรียกว่า สวย รวย เก่ง ครบเครื่อง แถมลีลาการเปิดไพ่สุดขลัง พร้อมประโยคเด็ด _‘ไพ่ไม่เคยโกหกและไม่เคยเอาใจใคร’_

นอกจากจะติดตาม **อ.ชัญญา** จากเพจหลักได้แล้ว ยังสามารถติดตามรายการ **เปิดไพ่วาไรตี้ by อ.ชัญญา ราชินีไพ่จิตสัมผัส** ทางข่าวสดออนไลน์ ได้เป็นประจำทุกเดือนอีกด้วย

**ช่องทางการติดตาม :** [อาจารย์ชัญญา ไพ่จิตสัมผัส Page](https://www.facebook.com/chanya.horocards?locale=th_TH)

ภาพประกอบ

อีกหนึ่งคนที่พูดชื่อไป สายมูทุกคนเป็นอันรู้จัก **“หมอปลาย พรายกระซิบ”** หรือ หมอปลาย ดร.ณวรชา พินิจโรคากร หมอดูชื่อดัง ที่เคยสร้างชื่อเสียงจากการทำนายเรื่องสถานการณ์โรคระบาด โดยศาสตร์ของเธอ คือ มีความสามารถสัมผัสและติดต่อกับท่านยมได้

**ช่องทางการติดตาม :** [Plai Navaracha หมอปลาย พรายกระซิบ](https://www.facebook.com/PlaiNavaracha)

ภาพประกอบ

**หมอช้าง ทศพร ศรีตุลา** หมอดูอีกหนึ่งท่านที่โดดเด่นในเรื่องโหราศาสตร์ ดวงดาว และฮวงจุ้ย

อีกทั้งลีลาการทำนาย พยากรณ์ก็สุขุมนุ่มลึก น้ำเสียงชวนน่าฟัง ทำให้ **หมอช้าง** ไม่ได้มีเพียงผู้ศรัทธาในเมืองไทยเท่านั้น แต่ยังดังไกลถึงต่างประเทศ

**ช่องทางการติดตาม :** [หมอช้าง ทศพร ศรีตุลา](https://www.facebook.com/Master.Chang)

ภาพประกอบ

โด่งดังเป็นกระแสไปทั่วโลกโซเชียล สำหรับ **ซินแสฐะณา** หรือที่หลาย ๆ คนเรียกกันว่า **“หมอดูอิงฟ้า”**

โดยจุดเริ่มต้นความโด่งดังมาจาก **อิงฟ้า วราหะ** นางงาม-นักร้อง-นักแสดงมากความสามารถ เคยให้สัมภาษณ์ว่ามีหมอดูท่านหนึ่งทำนายดวงอนาคตให้ยาว ๆ 10 ปี และแม่นทุกเรื่องที่เคยทำนายไว้ จนสายมูแห่ไปตามหากันยกใหญ่ ในที่สุดก็ได้รู้ว่า คือ **ซินแสฐะณา** นั่นเอง

สำหรับ **ซินแสฐะณา** เชี่ยวชาญในศาสตร์ ลายมือ ฮวงจุ้ย ไพ่ยิปซี และให้ฤกษ์ทั้งจีน-ไทย

**ช่องทางการติดตาม :** [ซินแส อาจารย์ฐะณา โหราศาสตร์](https://www.facebook.com/thanahora)

ภาพประกอบ

จากคนที่เรียนด้านนาฏศิลป์ สู่การทำงานเบื้องหลังในวงการโทรทัศน์ กระทั่งชีวิตหันเหเข้าสู่แวดวงโหราศาสตร์อย่างเลี่ยงไม่ได้ **หมอดูต๊อกแต๊ก A4** หรือ **เขมกร นพเคราะห์**

โดยเหตุผลที่เธอได้ชื่อว่า **หมอดูต๊อกแต๊ก A4** นั่นก็เพราะว่า เธอจะทำนายเรื่องราวเจ้าของดวงภายในกระดาษ A4 หนึ่งแผ่นนั่นเอง

**ช่องทางการติดตาม :** [Toktak A4](https://www.facebook.com/toktaksprophecy/)

ภาพประกอบ

หากใครที่ชื่นชอบ สนใจ ศาสตร์ฮวงจุ้ย และไพ่ยิปซี **อาจารย์คฑา ชินบัญชร** หรือ เขมชาติ ปริญญานุสรณ์ ก็เป็นหมอดูอีกหนึ่งท่านที่คร่ำหวอดในวงการนี้

โดยหากติดตามทางเพจเฟซบุ๊กของอาจารย์ก็จะได้เห็น คำทำนายดูดวงรายสัปดาห์, นักษัตรรายปี, เคล็ดลับฮวงจุ้ย ฯลฯ

**ช่องทางการติดตาม :** [คฑา ชินบัญชร](https://www.facebook.com/KhathaFC)

ภาพประกอบ

สำหรับ **อ.ธนวันต์ จิรเจริญเวศน์** ผู้สืบทอดศาสตร์ **“ตี่ลี่ ฮวงจุ้ย”** ซึ่งเป็นศาสตร์การดูฮวงจุ้ย รุ่นที่ 15 มาจากบรรพบุรุษ โดยได้รับการฝึกฝนจากพ่อ ซึ่งเป็นอาจารย์ฮวงจุ้ยชื่อดังมาตั้งแต่อายุ 12 ปี

**อ.ธนวันต์** มีเพจ “ตี่ลี่ ฮวงจุ้ย ศาสตร์ที่ช่วยพลิกชีวิตคุณ” ซึ่งมีผู้ติดตามในมากถึง 3.9 แสนคน มีรายการของตนเองที่ให้ความรู้เรื่องฮวงจุ้ย ในรายการทีวีช่องดัง และมีช่องยูทูบให้ความรู้เรื่อง “ตี่ลี่ ฮวงจุ้ย” มีวิดีโอในช่องมากถึง 1.8 พันคลิป และมีผู้ติดตามมากถึง 2.6 แสนคน

อย่างไรก็ดี **อ.ธนวันต์** กำลังมีประเด็นถกเถียงในโลกโซเชียล กรณีมีผู้เสียหายออกมาร้อง หมดเงินไปกับหมอดูฮวงจุ้ยดังกล่าวสูงถึง 66 ล้าน และยังมีผู้เสียหายตบเท้าออกมาร้องเรื่องหมอดูคนดังกล่าวจำนวนมากตอนนี้นั้น ซึ่งกำลังอยู่ในช่วงชี้แจงความเป็นจริง

**ช่องทางการติดตาม :** [ตี่ลี่ ฮวงจุ้ย ศาสตร์ที่ช่วยพลิกชีวิตคุณ](https://www.facebook.com/tilihuangjui/?locale=th_TH)

**อ่านข่าวเพิ่มเติม : [รู้จัก “อ.ธนวันต์ จิรเจริญเวศน์” ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15](https://www.khaosod.co.th/special-stories/news_9489325)**

ภาพประกอบ

หากใครชื่นชอบศาสตร์ทำนายลายเซ็นและตัวเลข ต้องนึกถึงท่านนี้ สำหรับ **ซินแสเป็นหนึ่ง วงษ์ภูดร** ผู้เชี่ยวชาญเรื่องศาสตร์แห่งตัวเลข สามารถ วิเคราะห์โหงวเฮ้ง ปรับลายเซ็น โลโก้ เพื่อให้ปังขึ้น

จึงเป็น หมอดูที่เหล่านักธุรกิจและคนในวงการบันเทิง เข้าไปปรึกษากันจำนวนมาก

**ช่องทางการติดตาม :** [ตรวจดวงชะตา ด้วยลายเซ็นต์](https://www.facebook.com/pernnueng)

ภาพประกอบ

**แม่หมอนก** หรือ นภัสสร โชติกวณิชย์ เจ้าของเพจ **Bird Eye View** หมอดูคิวทองที่โด่งดังพลุแตกในโลกโซเชียล ด้วยลีลาการทำนาย เสียงไพเราะน่าฟัง แถมแฟน ๆ ยังการันตีความแม่น ซึ่งคนส่วนมากนิยมดูดวงกับเธอเรื่องความรักนั่นเอง

**ช่องทางการติดตาม :** [Bird eye view](https://www.facebook.com/onlybirdeyeview?locale=th_TH)

ภาพประกอบ