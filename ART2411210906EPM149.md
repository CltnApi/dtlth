---
layout: post
code: "ART2411210906EPM149"
origin_url: "https://www.khaosod.co.th/lifestyle/travel/news_9515447"
image: "https://github.com/user-attachments/assets/307a2bd4-ee20-4a09-ab97-96a91e09cbc8"
title: "กรมอุทยานฯ ชวนเที่ยว ชมความงดงาม ทุ่งบัวแดงบึงบอระเพ็ด ส่องชมนกประจำถิ่น-อพยพ"
description: "กรมอุทยานฯ ชวนเที่ยว ทุ่งบัวแดงบึงบอระเพ็ด นครสวรรค์ ชม..."
category: "LIFESTYLE"
language: "th"
date: 2024-11-21T09:11:36.144Z
---

# กรมอุทยานฯ ชวนเที่ยว ชมความงดงาม ทุ่งบัวแดงบึงบอระเพ็ด ส่องชมนกประจำถิ่น-อพยพ

[![กรมอุทยานฯ ชวนเที่ยว ชมความงดงาม ทุ่งบัวแดงบึงบอระเพ็ด ส่องชมนกประจำถิ่น-อพยพ](https://www.khaosod.co.th/wpapp/uploads/2024/11/467675935_984240020414499_3872808113166865404_n.jpg "กรมอุทยานฯ ชวนเที่ยว ชมความงดงาม ทุ่งบัวแดงบึงบอระเพ็ด ส่องชมนกประจำถิ่น-อพยพ")](https://www.khaosod.co.th/wpapp/uploads/2024/11/467675935_984240020414499_3872808113166865404_n.jpg)

**กรมอุทยานฯ ชวนเที่ยว ทุ่งบัวแดงบึงบอระเพ็ด นครสวรรค์ ชมความงดงามทุ่งบัวแดง แหล่งเพาะพันธุ์สัตว์น้ำวัยอ่อน ชมนกประจำถิ่น-นกอพยพ**

21 พ.ย. 67 – กรมอุทยานแห่งชาติ สัตว์ป่า และพันธุ์พืช ชวนเที่ยวทุ่งบัวแดงบึงบอระเพ็ด จ. นครสวรรค์ โดยเปิดฤดูกาลท่อเงที่ยวระหว่างวันที่ 14 พ.ย. 2567 – 14 ก.พ. 2568

![](https://www.khaosod.co.th/wpapp/uploads/2024/11/467504902_984241497081018_5574116700746868621_n.jpg)

โดยเฉพาะในช่วงวันที่ 1 ธ.ค. 2567 ซึ่งจะเป็นช่วงเวลาที่บัวแดงบานเต็มทุ่งและสวยที่สุดตลอดฤดูหนาวนี้ ทุ่งบัวแดงบึงบอระเพ็ด เป็นบึงน้ำจืดขนาดใหญ่ที่สุดในประเทศไทย เป็นสถานที่ท่องเที่ยวที่สำคัญของ จ.นครสวรรค์ ที่มีความสมบูรณ์ของพืชรวมถึงเป็นแหล่งเพาะพันธุ์สัตว์น้ำวัยอ่อน

![](https://www.khaosod.co.th/wpapp/uploads/2024/11/467626525_984239753747859_4445998489290752904_n.jpg)

ที่สำคัญ เป็นถิ่นที่อยู่อาศัยหากิน สร้างรังวางไข่ของนกทั้งนกประจำถิ่นและนกอพยพอยู่หลายชนิดด้วยกัน ซึ่งจะทำรังและวางไข่ในช่วงเดือนก.ค. – มี.ค. และในช่วงเดือนพ.ย. – มี.ค. จะมีนกอพยพหนีอากาศหนาวจากพื้นที่อื่นๆ มาอาศัยที่บึงแห่งนี้จำนวนมาก

![](https://www.khaosod.co.th/wpapp/uploads/2024/11/467807843_984240073747827_4322516217728632689_n.jpg)

นอกจากนี้ยังมีกิจกรรมล่องเรือชมความอุดมสมบูรณ์ของธรรมชาติ ที่มักมีนักท่องเที่ยวเข้ามาแวะเวียนเสมอ รวมทั้งยังเป็นแหล่งเรียนรู้นอกห้องเรียนของนักเรียนนักศึกษา และผู้สนใจชมกิจกรรมดูนกในพื้นที่เขตห้ามล่าสัตว์ป่าบึงบอระเพ็ดด้วย

ทั้งนี้จึงขอเชิญชวนนักท่องเที่ยวผู้สนใจมาสัมผัสความสวยงามของบัวแดงในบึงบอระเพ็ด และชมความงามของทรัพยากรธรรมชาติและสัตว์ป่าในพื้นที่ป่าอนุรักษ์ หรือโทรสอบถามเขตห้ามล่าสัตว์ป่าบึงบอระเพ็ด จังหวัดนครสวรรค์ สำนักบริหารพื้นที่อนุรักษ์ที่ 12 (นครสวรรค์) โทร 064-451-4980