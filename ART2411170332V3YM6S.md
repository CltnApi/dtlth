---
layout: post
code: "ART2411170332V3YM6S"
origin_url: "https://www.khaosod.co.th/entertainment/news_9508949"
image: "https://github.com/user-attachments/assets/249c53dd-0a9b-46d3-aaa5-38ba189450d2"
title: "“น้ำตาล ชลิตา” ชื่นชม “โอปอล” สติดีหลังทำชฎาร่วง ติงแพตเทิร์นเวที MU อ่อม ถดถอยลงเรื่อยๆ"
description: "“น้ำตาล ชลิตา” ชื่นชม “โอปอล” สติดีหลังทำชฎาร่วง บอกอุบัติเหตุเกิดขึ้นได้เสมอ ติงแพตเทิร์นเวทีประกวด MU อ่อม ถดถอยลงเรื่อยๆ  เคาะแล้วTOP 5 มิสยูนิเวิร์ส 2024"
category: "ENTERTAINMENT"
language: "th"
date: 2024-11-17T03:37:36.440Z
---

# “น้ำตาล ชลิตา” ชื่นชม “โอปอล” สติดีหลังทำชฎาร่วง ติงแพตเทิร์นเวที MU อ่อม ถดถอยลงเรื่อยๆ

[![“น้ำตาล ชลิตา” ชื่นชม “โอปอล” สติดีหลังทำชฎาร่วง ติงแพตเทิร์นเวที MU อ่อม ถดถอยลงเรื่อยๆ](https://www.khaosod.co.th/wpapp/uploads/2024/11/NamtanChalita-1.jpg "“น้ำตาล ชลิตา” ชื่นชม “โอปอล” สติดีหลังทำชฎาร่วง ติงแพตเทิร์นเวที MU อ่อม ถดถอยลงเรื่อยๆ")](https://www.khaosod.co.th/wpapp/uploads/2024/11/NamtanChalita-1.jpg)

“น้ำตาล ชลิตา” ชื่นชม “โอปอล” สติดีหลังทำชฎาร่วง บอกอุบัติเหตุเกิดขึ้นได้เสมอ ติงแพตเทิร์นเวทีประกวด MU อ่อม ถดถอยลงเรื่อยๆ เคาะแล้วTOP 5 มิสยูนิเวิร์ส 2024

**“น้ำตาล ชลิตา ส่วนเสน่ห์”** มิสยูนิเวิร์สไทยแลนด์ 2016 แม่หมอแห่งวงการนางงาม มาร่วมงานร่วมงานแฟชั่นโชว์สุดยิ่งใหญ่ แบรนด์ Silhouette (ซีลูเอ็ท) เธอได้ให้สัมภาษณ์ถึงประเด็นที่นางงามรุ่นน้อง **“โอปอล สุชาตา ช่วงศรี”** มิสยูนิวิร์สไทยแลนด์ 2024 ที่ไปอวดโฉมชุดประจำชาติ “สยามมานุสตรี” ในรอบ Preliminary Competition และ National Costume **บนเวทีประกวด มิสยูนิเวิร์ส 2024 ที่ประเทศเม็กซิโก** แล้วเกิดชฎาหลุดร่วงกลางเวที พระแสงของ้าวหัก

![](https://www.khaosod.co.th/wpapp/uploads/2024/11/NamtanChalita-5.jpg)

**พรีลิมเมื่อวานเคาะคะแนนหน่อย?**  
“เมื่อวานหนูมีบินไปพิษณุโลก หนูก็เลยยังไม่ได้ดูแบบเต็มๆ เพราะที่เห็นน้องแค่ตอนชุดราตรี ตอนที่น้องได้โพส เพราะหนูต้องรีบขึ้นเครื่อง ต้องขับรถด้วย ดูเยอะไม่ได้”

**แล้วได้ดูย้อนหลังไหม?**  
“เห็นแต่คลิปของน้องกับประเทศอื่นที่เดินปังๆ ก็เห็นนิดหน่อย แต่ยังไม่ได้ดูภาพรวม เพราะเมื่อวานนี้ก็ค่อนข้างดึก”

**เป็นยังไงบ้างพอเราเห็นโอปอล?**  
“หนูทันดูชุดประจำชาติด้วย เพราะตอนนั้นแต่งหน้าอยู่ กรี๊ดลั่นบ้านเลย เราก็แอบเฟลนิดหน่อยในเรื่องของการเตรียมตัว เราก็เตรียมตัวไปกันพอสมควร พอไปถึงนู้นเราก็ไม่อยากให้เกิดอะไรผิดพลาด แต่เมื่อมันเกิดแล้ว แต่น้องก็ยังคุมสติได้อยู่ เราก็ต้องให้กำลังใจน้อง”

ADVERTISEMENT

**น้ำตาลให้คะแนนน้องกี่คะแนน กับการที่น้องแก้ไขสถานการณ์?**  
“นับเป็นคะแนนไม่ได้หรอกค่ะ แค่เราดูที่บ้าน ยังตกใจเลย แต่ว่าน้องอยู่ตรงนั้น ก็ถือว่าน้องควบคุมสติตัวเองได้ดีที่ยังไปต่อได้”

![](https://www.khaosod.co.th/wpapp/uploads/2024/11/NamtanChalita-6.jpg)

**การแสดงของน้องบนเวทีคิดเห็นอย่างไรบ้าง?**  
“ตามสไตล์ที่เขาได้ฝึกซ้อมมา มันก็ต้องมีการฝึกซ้อมมาว่าจะพรีเซนต์ชุดแบบไหน ยังไงบ้าง ในความคิดหนู อาจจะเป็นเรื่องของการขนส่ง บางทีพอมันย้ายบ่อยๆ อาจทำให้หักได้ง่ายขึ้น ซึ่งเหตุการณ์ที่เกิดอะไรแบบนี้เราก็ไม่รู้ในอนาคตหรอกว่าจะเกิดยังไงบ้าง เราก็บอกไม่ได้เหมือนกัน”

**หลายคนบอกว่าเป็นการเตรียมตัวมาน้อยด้วย ตอนที่น้ำตาลประกวดชุดประจำชาติมีการเตรียมระยะนานแค่ไหน?**  
“คือครั้งนี้เขาประกวดไม่เหมือนตอนปีตาล ตอนปีตาลจะประกวดรอบชุดว่ายน้ำ ชุดราตรี แล้วค่อยชุดประจำชาติ แต่ของน้องชุดประจำชาติก่อน คิดว่าน่าจะมีการเตรียมตัวมากพอสมควรนะ เพราะมันเป็นโชว์แรก แต่เราก็ไม่รู้ไงว่าเรื่องการหักอาจจะเกิดแอคซิเดนก่อนหน้านี้แล้ว น้องอาจจะรีเช็กแล้วก็ได้ แต่พอไปถึงตรงนั้น พอมีแรงเหวี่ยงต่างๆ อาจจะหักโดยที่เราไม่คาดคิดก็ได้ แต่คิดว่าถ้าโชว์แรกมันจะมีการเตรียมตัวอยู่แล้ว มีเวลาพอสมควร แต่ตอนปีตาลแทบจะไม่มีเวลาเลย”

**คนก็เอาไปโยงประวัติศาสตร์?**  
“ก็แกทแพทเชื่อมโยงกันไปเรื่อย ไปเปื่อย มันก็เป็นกำลังใจอย่างหนึ่งให้เราเดินหน้าต่อไปได้ เราไม่เห็นต้องท้อเลย เพราะมันก็เป็นโชว์ๆ หนึ่งเหมือนกันที่ให้ทุกคนได้ออกมาเรพรีเซนต์ ซึ่งหนูไม่รู้ว่าปีนี้เขามีรางวัลชุดประจำชาติหรือเปล่า ยังไม่รู้ว่ามันมีอะไร ยังไง กฏเกณฑ์แบบไหน ก็ยังไม่ต้องไปซีเรียส

แต่ซีเรียสเรื่องที่เขาจัดแพทเทิร์นเวทีดีกว่า มันค่อนข้างที่จะน่าผิดหวังเหมือนกัน เหมือนหลายๆ ประเทศเตรียมตัวเพื่อที่จะมาประกวด มาโชว์ให้ทุกคนได้เห็น ได้เรพรีเซนต์ประเทศตัวเอง พรีเซนต์ตัวเอง ก็แอบผิดหวังตรงนี้ที่มันไม่ค่อยได้มีอะไรให้นางงามได้โชว์ มันมีแค่ยืนเฉยๆ ความพริ้วไหวของชุดก็ไม่เห็น เราไม่รู้ด้วยว่ากฏเกณฑ์การตัดสินของเขาคือยังไง”

**พี่กะเทยบอกว่าแกงอ่อม?**  
“ก็อ่อมอยู่ แอบเสียดาย การจัดประกวดครั้งหนึ่ง พอมันเป็นเวทีมิสยูนิเวิร์ส มันจะมีความคาดหวังและจะมีความยิ่งใหญ่อยู่ในนั้น ซึ่งหลายๆ ปีที่ผ่านมามันค่อนข้างที่จะถดถอยลงเรื่อยๆ แต่เราก็รู้สึกว่าปีนี้แม่แอนจัด คนไทยน่าจะรู้ฟีล แต่อาจจะเป็นออแกไนซ์ฝั่งนู้น เราก็ไม่รู้อีก เพราะเราไม่ได้อยู่วงใน หนูสัมภาษณ์อะไรมากก็ไม่ได้อีก เดี๋ยวโดนกะเทยด่า ก็เลยรู้สึกว่าเราแอบผิดหวังนิดหน่อยเรื่องให้น้องได้เดิน ให้ทุกคนและประเทศอื่นได้เดินด้วย”

![](https://www.khaosod.co.th/wpapp/uploads/2024/11/NamtanChalita-4.jpg)

**เรื่องการจัดไฟบนเวที คนก็วิจารณ์เยอะ?**  
“ก็ไม่ได้จริงๆ (หัวเราะ) เราก็ไม่รู้จะแก้ยังไง เพราะมันก็คือออแกไนซ์ของเขา เราทำอะไรไม่ได้ เมื่อออกมาแล้ว เราก็ต้องโชว์เพอร์ฟอร์แมนซ์ของเราให้เต็มที่แค่นั้น”

**องค์ประกอบพวกนี้ ก็คือตัวช่วยนางงามบนเวทีได้?**  
“ที่ตาเห็นเรา เราก็ไม่รู้ว่าเขาอาจจะเปลี่ยนทีมมั้ง หรือยังไม่เคยทำงานร่วมกัน ด้วยความที่แม่แอนก็จัดปีนี้เต็มตัวปีแรกแบบเดี่ยวๆ เลย ก็อาจจะลองผิดลองถูก เราก็อาจจะต้องใช้เวลานิดนึง”

**คาดหวังพรุ่งนี้ไหมว่าอยากเห็นการเปลี่ยนแปลงอะไรบ้าง?**  
“จริงๆ ถ้าสมมุติเขาเห็นข้อผิดพลาด เขาก็น่าจะแก้ไขได้ทันเวลา ยังมีเวลาที่จัดไฟ เพราะมีทีมงานตรงนั้นที่เตรียมพร้อมอยู่แล้ว ถ้าสมมุติเขาเห็นข้อผิดพลาดตรงนี้ เขาก็น่าจะแก้ไขได้ คิดว่าอย่างนั้น เราก็ไม่รู้อีก เพราะไม่ได้ไป ตอนแรกอยากไปมาก คุยกับผู้จัดการไว้แล้วว่าจะไม่รับงาน เพื่อไปเชียร์น้อง แต่พอดีมีงานเขาจองไว้ล่วงหน้า 3-4 เดือน แล้วชนพอดีก็เลยไม่ได้ไป ก็เสียดายอยู่”

![](https://www.khaosod.co.th/wpapp/uploads/2024/11/NamtanChalita-2.jpg)

**เป็นกำลังใจให้น้องหน่อย?**  
“อยากให้ทุกคนตื่นมาส่งกำลังใจให้สายสะพายไทยแลนด์ของเรา เพราะน้องและทีมงานทุกคนก็ตั้งใจมากๆ ก็อยากให้ทุกคนเป็นกำลังใจและมาหวังมง 3 ไปด้วยกัน ใครจะไปรู้ทุกอย่างที่เกิดขึ้นมันอาจจะมีอะไรที่ดีๆ เข้ามาก็ได้”

**มีใครในดวงใจไหม?**  
“ที่เขาตัดมา เท่าที่หนูเห็น ก็มีซิลี เปรู เวเนซุเอลา โดมินิกัน ไทยแลนด์”

![](https://www.khaosod.co.th/wpapp/uploads/2024/11/NamtanChalita-7.jpg)