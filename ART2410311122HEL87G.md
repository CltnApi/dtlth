---
layout: post
code: "ART2410311122HEL87G"
origin_url: "https://www.khaosod.co.th/https://www.khaosod.co.th/special-stories/news_9484920"
image: "https://github.com/user-attachments/assets/8482bb16-21eb-48ee-9de7-0bd35ea93f58"
title: "แพทย์เผย เป็นแผลในปาก-ท้องเสีย อย่ากินผลไม้ 2 ชนิดนี้ พร้อมแนะควรทานอะไร"
description: "แพทย์เผย เป็นแผลในปาก-ท้องเสีย อย่ากินผลไม้ 2 ชนิดนี้ แม้ประโยชน์แต่อาจเกิดโทษร่วมด้วย พร้อมแนะควรทานอะไร"
category: "SPECIAL_STORIES"
language: "th"
date: 2024-11-01T12:31:23.933Z
---

# แพทย์เผย เป็นแผลในปาก-ท้องเสีย อย่ากินผลไม้ 2 ชนิดนี้ พร้อมแนะควรทานอะไร

[![แพทย์เผย เป็นแผลในปาก-ท้องเสีย อย่ากินผลไม้ 2 ชนิดนี้ พร้อมแนะควรทานอะไร](https://www.khaosod.co.th/wpapp/uploads/2024/10/donoteat112.jpg "แพทย์เผย เป็นแผลในปาก-ท้องเสีย อย่ากินผลไม้ 2 ชนิดนี้ พร้อมแนะควรทานอะไร")](https://www.khaosod.co.th/wpapp/uploads/2024/10/donoteat112.jpg)

**แพทย์เผย เป็นแผลในปาก-ท้องเสีย อย่ากินผลไม้ 2 ชนิดนี้ แม้ประโยชน์แต่อาจเกิดโทษร่วมด้วย พร้อมแนะควรทานอะไร**

ใคร ๆ ก็เคยมีประสบการณ์ปากแตก ร้อนใน กัดซ้ำ ๆ ปวดจนร้องไห้ หลาย ๆ คนใช้วิธีการทานผลไม้ที่อุดมไปด้วยวิตามินซีเพื่อช่วยรักษา อย่างไรก็ตาม ดร. หลิว โบเรน ผู้เชี่ยวชาญด้านโภชนาการและเวชศาสตร์เฉพาะทางออกมาเผยแพร่องค์ความรู้ทางการแพทย์ผ่านเฟซบุ๊ก **劉博仁營養功能醫學專家**

โดยแนะนำว่า เมื่อมีอาการแผลในช่องปากไม่ควรรับประทาน**สับปะรดหรือผลกีวี**ในขณะนั้น เนื่องจากอาจอุดมไปด้วยเอนไซม์ ใยอาหาร และวิตามินซี แม้มีประโยชน์ต่อสุขภาพ แต่หากมีแผลในช่องปากท้องเสีย แพ้ผิวหนัง โรคแพ้ภูมิตัวเองอย่างรุนแรง ฯลฯ อาจทำให้เกิดความเสียหายต่อเยื่อเมือกอย่างรุนแรงซึ่งนำไปสู่การรักษาเยื่อเมือกที่ไม่ดีหรือปัญหาลำไส้รั่วตามมา

[![](https://www.khaosod.co.th/wpapp/uploads/2024/10/456.jpg)](https://www.khaosod.co.th/wpapp/uploads/2024/10/456.jpg)

ด้านนักโภชนาการ เฉิง ฮันหยู่ เผยว่า ช่วงที่ช่องปากอักเสบควรใส่ใจเรื่องสุขอนามัยในช่องปาก เช่น บ้วนปากด้วยน้ำเกลือหรือน้ำยาบ้วนปากแบบไม่มีแอลกอฮอล์ งดการโรยเกลือบนบาดแผลเพื่อหลีกเลี่ยงการระคายเคืองมากเกินไปหรือถึงขั้นติดเชื้อได้

พร้อมทั้งควรทานอาหารที่มีวิตามินบีรวมเพื่อที่จะสามารถซ่อมแซมบาดแผลและบรรเทาอาการปวดได้ เช่น เนื้อหมู, ข้าวโอ๊ต, ไข่, นม, ปลา, ไก่, ถั่วแดง, อะโวคาโด, แซลมอน, กล้วย, หอยเชลล์, บรอกโคลี, ผักโขม, หอยตลับ และปลาแมคเคอเรล

[![](https://www.khaosod.co.th/wpapp/uploads/2024/10/2148139628.jpg)](https://www.khaosod.co.th/wpapp/uploads/2024/10/2148139628.jpg)

นอกจากนี้ ยังสามารถเสริมวิตามินซี เช่น มะละกอ ละลูกพลับ เพื่อเร่งการรักษาและต่อสู้กับการอักเสบ ทานเลือดเป็ดและเนื้อวัวเพื่อเสริมธาตุเหล็ก รวมถึงทานหอยนางรมและกุ้งที่ประกอบด้วยสังกะสีที่ช่วยเพิ่มภูมิคุ้มกันและซ่อมแซมเยื่อเมือกได้

เฉิงฮันหยู่กล่าวว่า ปากที่แตกจะรู้สึกบวมและเจ็บปวดในช่วง 2 – 3 ชั่วโมงแรก จากนั้นจะมีหลุมสีขาวเล็ก ๆ เกิดขึ้นภายใน 1 ถึง 3 วัน และในที่สุดจะรู้สึกเจ็บประมาณ 3 ถึง 5 วัน และจะหายเองภายใน 2 สัปดาห์ หากแผลไม่หายนานกว่า 2 สัปดาห์ ควรไปพบทันตแพทย์ ศัลยกรรมช่องปาก หรือโสตศอนาสิกวิทยาโดยเร็วที่สุด และตรวจชิ้นเนื้อทางพยาธิวิทยาหากจำเป็น