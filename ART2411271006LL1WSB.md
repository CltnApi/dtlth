---
layout: post
code: "ART2411271006LL1WSB"
origin_url: "https://www.khaosod.co.th/special-stories/news_9523835"
image: "https://github.com/user-attachments/assets/ba717c48-83a7-45ba-9950-bf09b671d4e0"
title: "สาวแชร์ทริค เจอสุนัขเจ้าถิ่นไล่ขย้ำ ทำแบบนี้หนีกันแทบไม่ทัน"
description: "ไม่ต้องวิ่งหนีให้เหนื่อย! สาวใจสู้ แชร์ทริคเอาตัวรอด จากการถูกเจ้าถิ่นรุมกัด เจอแบบนี้สุนัขเผ่นแทบไม่ทัน"
category: "SPECIAL_STORIES"
language: "th"
date: 2024-11-27T11:01:45.035Z
---

# สาวแชร์ทริค เจอสุนัขเจ้าถิ่นไล่ขย้ำ ทำแบบนี้หนีกันแทบไม่ทัน

[![สาวแชร์ทริค เจอสุนัขเจ้าถิ่นไล่ขย้ำ ทำแบบนี้หนีกันแทบไม่ทัน](https://www.khaosod.co.th/wpapp/uploads/2024/11/dog271167-7.jpg "สาวแชร์ทริค เจอสุนัขเจ้าถิ่นไล่ขย้ำ ทำแบบนี้หนีกันแทบไม่ทัน")](https://www.khaosod.co.th/wpapp/uploads/2024/11/dog271167-7.jpg)

**ไม่ต้องวิ่งหนีให้เหนื่อย! สาวใจสู้ เผยทริคเอาตัวรอด จากการถูกเจ้าถิ่นรุมกัด เจอแบบนี้สุนัขเผ่นแทบไม่ทัน**

ไม่ว่าจะเดินไปในตรอกซอกซอยไหน เชื่อว่าก็คงต้องเจอเจ้าถิ่น สักตัวสองตัวคุมอยู่แน่นอน ซึ่งน่าจะเป็นหนึ่งในประสบการณ์ชีวิต ที่หลายคนต้องเคยเผชิญ และหาวิธีเอาตัวรอดให้พ้นคมเขี้ยวสีขาวได้

ล่าสุดกลายเป็นไวรัล มีผู้ชมกว่า 8 ล้านครั้ง เมื่อ ผู้ใช้ TikTok **“ggstylee”** ได้ออกมาเผยคลิป หลังเดินฝ่าฝูงสุนัขที่กำลังจ้องจะกัด พร้อมระบุข้อความว่า **“แจกทริก เอาตัวรอดจากการถูกหมากัด เพราะหมาสมัยนี้ไว้ใจไม่ได้เลยค่ะ”**

[![](https://www.khaosod.co.th/wpapp/uploads/2024/11/dog271167-9.jpg)](https://www.khaosod.co.th/wpapp/uploads/2024/11/dog271167-9.jpg)

อย่างไรก็ดี คลิปดังกล่าวเผยให้เห็นแก๊งตูบเจ้าถิ่นหลายตัวกำลังยืนล้อม และเข้ามาดม ๆ ท่าทีดูไม่น่าไว้ใจ ทำให้เธอและเพื่อนที่มาด้วย งัดวิธีปราบสุนัขด้วยการส่งเสียงดังข่มขู่

โดยพูดด้วยประโยคสุดพีกไว้ว่า **“หิวหมาว่ะ อยากกินหัวหมาว่ะ อยากกินหมา อยากกินหมา สุนัข DOG ตัวนี้น่าจะอร่อย ตัวนี้อร่อย อร่อยแน่ ๆ อยากกินหมาแดดเดียว แดดเดียวตัวนี้”**ก่อนทำท่าทีเหมือนจะเข้าไปจับ

งานนี้เล่นเอาแก๊งสุนัขวิ่งหนีหายกระเจิง ซึ่งก็ไม่รู้ว่าหนี เพราะกลัวจะถูกจับกินเป็นอาหาร หรือทริคนี้ทำเอาเจ้าถิ่นงงกันแน่

ท่ามกลางชาวเน็ตเข้ามาคอมเมนต์สนั่น ไม่ว่าจะบอกว่า **ลองทำตามแล้ว สรุปมันพาพวกไล่ ,เซรั่มนาราเวอร์**

**,** คลิปนี้ทำไห้รู้ว่าหมาเข้าใจในสิ่งที่คนพูด , หมายังกลัว , จังหวะพูดว่าหิวหมา แล้วหมาเดินกลับคือ5555 , ลองทำตามแล้วครับ ตอนนี้เย็บแผลอยู่อนามัย , น้องรู้เรื่องจริง เคยนั่งกินหมูกระทะกับเพื่อน ละน้องหมามานั่งเฝ้า ทำเสียอยู่ในลำคอ เลยแกล้งพูด เบื่อหมูกระทะ อยากกินหมากระทะวะ พอพูดจบ น้องถอนหายใจ ละลุกหนีไปเลย

[![](https://www.khaosod.co.th/wpapp/uploads/2024/11/dog271167-10.jpg)](https://www.khaosod.co.th/wpapp/uploads/2024/11/dog271167-10.jpg)



