---
layout: post
code: "ART2411210541MMIYQ9"
origin_url: "https://www.khaosod.co.th/breaking-news/news_9514983"
image: "https://github.com/user-attachments/assets/5a1bf485-a3c5-43a6-9e8f-ca13d484c352"
title: "กรมธรณี เตือนภัยพิบัติ 10 จังหวัดภาคใต้ เสี่ยงดินถล่ม น้ำป่าไหลหลาก"
description: "กรมธรณี เตือนภัยพิบัติ 10 จังหวัดภาคใต้ เสี่ยงดินถล่ม น้ำป่าไหลหลาก เผย แต่ละจังหวัดมีอำเภอไหนบ้าง เช็กที่นี่ ระหว่างวันที่ 21-23 พ.ย.นี้"
category: "HOT_NEWS"
language: "th"
date: 2024-11-21T05:46:02.599Z
---

# กรมธรณี เตือนภัยพิบัติ 10 จังหวัดภาคใต้ เสี่ยงดินถล่ม น้ำป่าไหลหลาก

[![กรมธรณี เตือนภัยพิบัติ 10 จังหวัดภาคใต้ เสี่ยงดินถล่ม น้ำป่าไหลหลาก](https://www.khaosod.co.th/wpapp/uploads/2024/11/Department-of-Geology-1.jpg "กรมธรณี เตือนภัยพิบัติ 10 จังหวัดภาคใต้ เสี่ยงดินถล่ม น้ำป่าไหลหลาก")](https://www.khaosod.co.th/wpapp/uploads/2024/11/Department-of-Geology-1.jpg)

**กรมธรณี เตือนภัยพิบัติ 10 จังหวัดภาคใต้ เสี่ยงดินถล่ม น้ำป่าไหลหลาก เผย แต่ละจังหวัดมีอำเภอไหนบ้าง เช็กที่นี่ ระหว่างวันที่ 21-23 พ.ย.นี้**

วันที่ 21 พ.ย.2567 ศูนย์ปฏิบัติการธรณีพิบัติภัย กรมทรัพยากรธรณี กระทรวงทรัพยากรธรรมชาติและสิ่งแวดล้อม (ทส.) แจ้งเตือนภัยพิบัติดินถล่มและน้ำป่าไหลหลาก โดยขอให้อาสาสมัครเครือข่ายกรมทรัพยากรธรณีและประชาชนทั่วไปในพื้นที่จ.ประจวบคีรีขันธ์ ชุมพร สุราษฎร์ธานี นครศรีธรรมราช ตรัง พัทลุง สงขลา ยะลา ปัตตานี และนราธิวาส เฝ้าระวังภัยแผ่นดินถล่มและน้ำป่าไหลหลาก ระหว่างวันที่ 21-23 พ.ย. 2567

เนื่องจากร่องมรสุมตะวันออกเฉียงเหนือที่พัดปกคลุมอ่าวไทย และภาคใต้มีกำลังแรงขึ้น ทำให้ภาคใต้มีฝนตกหนักวัดปริมาณน้ำฝนในรอบ 24 ชั่วโมง ได้มากกว่า 100 มิลลิเมตร ประกอบกับมีฝนตกสะสมต่อเนื่องหลายวันทำให้ชั้นดินอุ้มน้ำไว้มาก อาจส่งผลให้เกิดแผ่นดินถล่มได้

ทั้งนี้ ขอให้อาสาสมัครเครือข่ายเฝ้าระวังแจ้งเตือนธรณีพิบัติภัยของกรมทรัพยากรธรณี เตรียมความพร้อมเฝ้าระวังภัยและวัดปริมาณน้ำฝนอย่างต่อเนื่อง หากเกิดเหตุให้แจ้งเตือนสถานการณ์แผ่นดินถล่มและน้ำป่าไหลหลากให้ประชาชนในหมู่บ้านได้รับทราบ และแจ้งหน่วยงานที่เกี่ยวข้องพร้อมปฏิบัติตามแผนการเฝ้าระวังที่ได้มีการอบรมไว้แล้ว