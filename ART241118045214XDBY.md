---
layout: post
code: "ART241118045214XDBY"
origin_url: "https://www.khaosod.co.th/entertainment/news_9510170"
image: "https://github.com/user-attachments/assets/93816904-6cda-4d3a-996f-764ca6a07f69"
title: "ปิดตำนาน 33 ปี 'ทีมพันธมิตร' ประกาศลาวงการพากย์เสียง เผยคิวสุดท้าย"
description: "แฟนหนังใจหาย เมื่อถึงวันต้องลา! 'ทีมพันธมิตร' ประกาศเตรียมปิดตำนาน 33 ปี วงการพากย์เสียง ลั่นวางคิวสุดท้ายแล้วเรียบร้อย จบแล้วจบเลย"
category: "ENTERTAINMENT"
language: "th"
date: 2024-11-18T04:57:36.427Z
---

# ปิดตำนาน 33 ปี 'ทีมพันธมิตร' ประกาศลาวงการพากย์เสียง เผยคิวสุดท้าย

[![ปิดตำนาน 33 ปี 'ทีมพันธมิตร' ประกาศลาวงการพากย์เสียง เผยคิวสุดท้าย](https://www.khaosod.co.th/wpapp/uploads/2024/11/sound1811673.jpg "ปิดตำนาน 33 ปี 'ทีมพันธมิตร' ประกาศลาวงการพากย์เสียง เผยคิวสุดท้าย")](https://www.khaosod.co.th/wpapp/uploads/2024/11/sound1811673.jpg)

**แฟนหนังใจหาย เมื่อถึงวันต้องลา! ‘ทีมพันธมิตร’ ประกาศเตรียมปิดตำนาน 33 ปี วงการพากย์เสียง ลั่นวางคิวสุดท้ายแล้วเรียบร้อย จบแล้วจบเลย**

กลายเป็นข่าวเศร้า สำหรับคอหนัง หลัง **“โต๊ะ – ปริภัณฑ์ วัชรานนท์”** ผู้ก่อตั้งทีมพากย์ **“พันธมิตร”** ตำนานของไทย และยังเป็นเจ้าของเสียงพากย์นักแสดงดัง **เฉินหลง, โจวชิงฉือ, หลิวเต๋อหัว** ประกาศปิดฉากการพากย์ 33 ปี ผ่านรายการ History ของยูทูบช่อง Songtopia

[![](https://www.khaosod.co.th/wpapp/uploads/2024/11/sound181167.jpg)](https://www.khaosod.co.th/wpapp/uploads/2024/11/sound181167.jpg)

โดยตอนหนึ่ง **‘โต๊ะ ปริภัณฑ์’** กล่าวว่า ในสงกรานต์ปีหน้าจะครบ 33 ปี ที่ตนเองพากย์เรื่องแรกอย่าง **“สายไม่ลับคังคังโป๊ย”** จะขอปิดฉากเพียงเท่านี้ หรืออาจจะก่อนสงกรานต์

สำหรับเหตุผลที่เลิก เนื่องจากทำมานานกว่า 33 ปีแล้ว พากย์หนังมาแล้วกว่า 3,000 เรื่อง ทำมาหมดแล้วทุกแนว

“ผมเริ่มปี 2536 วันสงกรานต์ สายไม่ลับคังคังโป๊ย ปีหน้าวันสงกรานต์ ผมครบ 33 ปี…จบ!”

ADVERTISEMENT

**“พันธมิตรจบแน่นอน ผมพอแล้ว”**

**“ที่ผ่านมาปรึกษาผู้ใหญ่หลายคน บอกขออีกหน่อย แต่คราวนี้ปรึกษาตัวเองคนเดียว ไม่ปรึกษาใคร”**

“60 กว่าแล้วอะ ขอเที่ยว ขอให้สบายใจบ้าง ขอพากย์หนังแบบไม่ต้องมานั่งคุมใครบ้าง อาจรับงานพากย์บ้าง ที่เขาคิดว่าสนุก ๆ แต่สำหรับทีมพันธมิตร คือ ปิดฉาก”

[![](https://www.khaosod.co.th/wpapp/uploads/2024/11/sound181167-4.jpg)](https://www.khaosod.co.th/wpapp/uploads/2024/11/sound181167-4.jpg)

ทั้งนี้โต๊ะ ยังเผยอีกว่า ตอนนี้กำลังรอจังหวะสักเรื่องหนึ่ง มีตัวละครเยอะ ๆ ให้น้องๆ ที่อยู่ในทีมพันธมิตรมารียูเนียน มาลงให้เยอะที่สุด เท่าที่จะเยอะได้ มีตัวให้พากย์ทุกคนแล้ว ถือว่าปิดฉากอย่างสวยงาม

อย่างไรก็ดี สำหรับกลุ่มนักพากย์พันธมิตรก่อตั้งเมื่อ พ.ศ. 2538 โดย **“โต๊ะ-ปริภัณฑ์ วัชรานนท์”** แต่ชื่อพันธมิตรเริ่มคิดมาตั้งแต่ พ.ศ. 2535

ในขณะที่เขาทำงานพากย์ที่ช่อง 3 อยู่ พร้อมหานักพากย์จากที่อื่นมาร่วมด้วย มีความหมายคือ **“เราจะไม่เป็นศัตรูกับใคร”** เริ่มมีผลงานสร้างชื่อคือ ฟงอวิ๋น ขี่พายุทะลุฟ้า (The Storm Riders)

ผลงานสร้างชื่อต่อมา เช่น นักเตะเสี้ยวลิ้มยี่ และ คนเล็กหมัดเทวดา พันธมิตรเป็นที่รู้จักในการพากย์ภาพยนตร์ตลก โดยนำมุกจากกระแสดังจากต่าง ๆ และเหตุการณ์ปัจจุบัน มาใช้ในบทพากย์ ในช่วงแรกเคยนำภาพยนตร์ที่ไม่ใช่ตลกมาใส่มุกตลกด้วย

แต่ช่วงหลังไม่ใส่มุกตลกแก่ภาพยนตร์ที่ไม่ใช่แนวตลกอีก ซีรีส์และภาพยนตร์ดราม่าจะเน้นการพากย์ที่จริงจังมากขึ้น แสดงอารมณ์ของตัวละครเป็นหลัก

โดยมีสมาชิก คือ สมาชิก ปริ**ภัณฑ์ วัชรานนท์ , เกรียงศักดิ์ เหรียญทอง , สุภาพ ไชยวิสุทธิกุล (พากย์เฉพาะภาพยนตร์) ,อรรคพล วิมลพัชร ,ประพัฒน์ สินธพวรกุล , นฤดล สัตย์อุดม , อรนุช ลาดพันนา , เพ็ญนีติ์ ศศิธนาโสภณ (สุรพร ใจรัก) , กรรณิการ์ อยู่ยงสินธ์** และ **มานิต ปิดตานังหรือ(งามมี่ดีงาม วงศ์รักษ์)**



ที่มา : Youtube [Songtopia](https://www.youtube.com/watch?v=sd2DzAVVIKg)

