---
layout: post
code: "ART2411080511RRRCQX"
origin_url: "https://www.khaosod.co.th/sports/news_9495898"
image: "https://github.com/user-attachments/assets/f39ea08b-b253-4c3d-b6c5-486c712ae89b"
title: "การ์นาโช สวนกลับแฟน แมนยู ไปเล่นเองหลังถูกขอให้จ่ายบอลดีกว่านี้ (มีคลิป)"
description: "อเลฮารโดร การ์นาโช แนวรุก แมนเชสเตอร์ ยูไนเต็ด ปะทะคารมแฟนบอล \"ปีศาจแดง\" ที่ขอให้เขาจ่ายบอลให้ดีกว่านี้โดยระบุทำไมไม่ไปเล่นเอง"
category: "SPORTS"
language: "th"
date: 2024-11-08T05:16:09.522Z
---

# การ์นาโช สวนกลับแฟน แมนยู ไปเล่นเองหลังถูกขอให้จ่ายบอลดีกว่านี้ (มีคลิป)

[![การ์นาโช สวนกลับแฟน แมนยู ไปเล่นเองหลังถูกขอให้จ่ายบอลดีกว่านี้ (มีคลิป)](https://www.khaosod.co.th/wpapp/uploads/2024/11/garnacho-7333.jpg "การ์นาโช สวนกลับแฟน แมนยู ไปเล่นเองหลังถูกขอให้จ่ายบอลดีกว่านี้ (มีคลิป)")](https://www.khaosod.co.th/wpapp/uploads/2024/11/garnacho-7333.jpg)

**อเลฮารโดร การ์นาโช แนวรุก แมนเชสเตอร์ ยูไนเต็ด ปะทะคารมแฟนบอล “ปีศาจแดง” ที่ขอให้เขาจ่ายบอลให้ดีกว่านี้โดยระบุทำไมไม่ไปเล่นเอง**

เหตุการณ์ดังกล่าวเกิดขึ้นก่อนเกมที่ แมนฯ ยูไนเต็ด จะเอาชนะ เปาก์ จากกรีซ 2-0 ศึกยูฟ่า ยูโรปา ลีก เมื่อวันที่ 7 พ.ย.



โดยระหว่างที่ การ์นาโช แวะแจกลายเซ็นมีแฟนบอลรายหนึ่งได้พูดกับดาวเตะทีมชาติอาร์เจนตินารายนี้โดยขอให้เจ้าตัวจ่ายบอลให้ดีกว่านี้ รวมถึงยิงประตูให้ได้ และจับบอลแรกให้ดีด้วย

แฟนบอล : “การ์นาโช วันนี้นายต้องจ่ายบอลให้ดีกว่านี้นะ จ่ายบอลให้ดีกว่านี้, ยิงประตูให้ได้ และสัมผัสบอลแรกให้ดีด้วยนะ”

เมื่อดาวเตะวัย 20 ปีรายนี้ได้ยินคำพูดดังกล่าวเจ้าตัวก็สวนไปว่า “ทำไมนายไม่ลงเล่นเองหละเพื่อน?”

เรื่องดังกล่าวมีการแบ่งเป็น 2 ฝั่งโดยบางคนก็เข้าข้างแฟนบอลหลังมองว่าเป็นการแนะนำเฉยๆ ส่วนบางคนก็เข้าข้าง การ์นาโช หลังมองว่า แข้งทีมชาติอาร์เจนตินารายนี้โดนพูดจากวนก่อน

ทั้งนี้ การ์นาโช กำลังโดนวิจารณ์เรื่องผลงานอย่างหนักโดยเฉพาะในเกมที่เสมอกับ เชลซี 1-1 ศึกพรีเมียร์ลีก อังกฤษ เมื่อสุดสัปดาห์ก่อน

ขอบคุณคลิปจาก X : @UtdDistrict