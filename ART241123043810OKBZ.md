---
layout: post
code: "ART241123043810OKBZ"
origin_url: "https://www.khaosod.co.th/breaking-news/news_9517863"
image: "https://github.com/user-attachments/assets/786a79d7-ba63-4f61-837f-760027ca2625"
title: "เบี้ยวนัด ไม่มามอบตัว \"เจ๊หนิง-สามี-หลาน\" ปมแจ้งความเท็จ เมียบิ๊กโจ๊ก ลักทรัพย์"
description: "เบี้ยวนัด ยังไม่มามอบตัว \"เจ๊หนิง-สามีตำรวจ-หลาน\" ปมแจ้งความเท็จกล่าวหา เมียบิ๊กโจ๊ก ลักทรัพย์ที่คอนโด หลังโดนออกหมายจับเมื่อวาน"
category: "HOT_NEWS"
language: "th"
date: 2024-11-23T05:30:56.735Z
---

# เบี้ยวนัด ไม่มามอบตัว "เจ๊หนิง-สามี-หลาน" ปมแจ้งความเท็จ เมียบิ๊กโจ๊ก ลักทรัพย์

[![เบี้ยวนัด ไม่มามอบตัว "เจ๊หนิง-สามี-หลาน" ปมแจ้งความเท็จ เมียบิ๊กโจ๊ก ลักทรัพย์](https://www.khaosod.co.th/wpapp/uploads/2024/11/Arrest-warrant-issued23-11-01.jpg "เบี้ยวนัด ไม่มามอบตัว "เจ๊หนิง-สามี-หลาน" ปมแจ้งความเท็จ เมียบิ๊กโจ๊ก ลักทรัพย์")](https://www.khaosod.co.th/wpapp/uploads/2024/11/Arrest-warrant-issued23-11-01.jpg)

_**เบี้ยวนัด ยังไม่มามอบตัว “เจ๊หนิง-สามีตำรวจ-หลาน” ปมแจ้งความเท็จกล่าวหา เมียบิ๊กโจ๊ก ลักทรัพย์ที่คอนโด หลังโดนออกหมายจับเมื่อวาน**_

เมื่อเวลา 09.00 น. วันที่ 23 พ.ย. 2567 ที่สน.พระโขนง จากกรณีที่น.ส.ธนัฎฐา หรือหนิง อดีตอาจารย์พิเศษสาวโรงเรียนนายร้อยตำรวจสามพราน แจ้งความให้ดำเนินคดี นางศิรินัดดา หักพาล ภรรยาพล.ต.อ.สุรเชชษฐ์ หักพาลอดีต รองผบ.ตร. ข้อหาลักทรัพย์ในเคหสถานและบุกรุกเคหสถาน ขณะเดียวกัน นางศิรินัดดา แจ้งความกลับคู่กรณีแจ้งความเท็จกลั่นแกล้งผู้อื่นให้รับโทษทางอาญา

ต่อมาศาลอาญากรุงเทพใต้ ออกหมายจับ น.ส.ธณัฏฐา หรือ เจ๊หนิง พ.ต.อ.ภีมพจน์ น้อมชอบพิทักษ์ อดีตอาจารย์ (สบ4) กลุ่มงานคณาจารย์ คณะตำรวจศาสตร์โรงเรียนนายร้อยตำรวจ ปฏิบัติราชการที่ ศปก. บช.รร.นรต และนายพงษ์พัฒน์ วรเกต หลานเจ๊หนิง ที่จ.1118,1119,1120/2567 ลงวันที่ 22 พ.ย67 ตามลำดับ

ข้อหา **ร่วมกันแจ้งข้อความอันเป็นเท็จเกี่ยวกับความผิดอาญาแก่พนักงานสอบสวนเป็นการเพื่อจะแกล้งให้บุคคลใดต้องรับโทษหรือรับโทษหนักขึ้น**

ต่อมาภายหลังศาลอาญากรุงเทพใต้ออกหมายจับผู้ต้องหาทั้ง 3 คนแจ้งความเท็จภรรยาบิ๊กโจ๊กลักทรัพย์ ผู้สื่อข่าวโทรถามเจ๊หนิงเรื่องหมายจับได้รับคำตอบว่าเจ๊หนิงกับพวกจะเดินทางเข้ามอบตัววันนี้เวลา 09.00 น. แต่ถึงเวลานัดหมายกลับไม่พบวี่แววทั้ง 3 คนเข้ามอบตัว

นอกจากนี้ผู้สื่อข่าวพยายามโทรติดต่อ เจ๊หนิง หลายครั้ง เพื่อสอบถามว่าวันนี้ทั้ง 3 คน จะเดินทางเข้ามามอบตัวที่ สน.พระโขนง หรือไม่ แต่เจ๊หนิงไม่รับสาย

ด้านพ.ต.อ.ชัยวัฒน์ ประดับไทย ผกก.สน.พระโขนง กล่าวว่า ขณะนี้เจ้าหน้าที่ยังไม่ได้รับการประสานหรือติดต่อจากเจ๊หนิงว่าจะเข้ามอบตัววันนี้ ทราบจากสื่อที่เสนอเหมือนกันว่าจะเข้ามอบตัววันนี้ แต่เมื่อมีหมายจับบุคคลทั้ง 3 แล้ว เจ้าหน้าที่จะต้องออกสืบสวนจับกุมมาดำเนินคดีตามกฎหมายต่อไป

อ่าน [ด่วน! ศาลออกหมายจับ ‘เจ๊หนิง-สามี-หลาน’ ข้อหาร่วมกันแจ้งความเท็จ](https://www.khaosod.co.th/breaking-news/news_9517332)  
อ่าน [“เจ๊หนิง” ประสานขอเข้ามอบตัวพรุ่งนี้ หลังถูกออกหมายจับแจ้งความเท็จ](https://www.khaosod.co.th/breaking-news/news_9517470)