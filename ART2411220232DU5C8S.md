---
layout: post
code: "ART2411220232DU5C8S"
origin_url: "https://www.khaosod.co.th/breaking-news/news_9516129"
image: "https://github.com/user-attachments/assets/e996fcd8-100f-4aeb-885c-d4fbf90100c9"
title: "ปปง.เปิดให้เหยื่อ ดิไอคอนกรุ๊ป ยื่นขอรับคืนหรือชดใช้คืนทรัพย์สิน 3 ช่องทาง"
description: "ปปง.เปิดให้เหยื่อ ดิไอคอนกรุ๊ป ยื่นคำร้องผ่าน 3 ช่องทาง ขอรับคืนหรือชดใช้คืนทรัพย์สิน วันนี้ - 17 ก.พ.68 แนะอย่าเชื่อมิจฉาชีพแปะลิงค์ ช่วยรับเรื่อง"
category: "HOT_NEWS"
language: "th"
date: 2024-11-22T02:41:32.225Z
---

# ปปง.เปิดให้เหยื่อ ดิไอคอนกรุ๊ป ยื่นขอรับคืนหรือชดใช้คืนทรัพย์สิน 3 ช่องทาง

[![ปปง.เปิดให้เหยื่อ ดิไอคอนกรุ๊ป ยื่นขอรับคืนหรือชดใช้คืนทรัพย์สิน 3 ช่องทาง](https://www.khaosod.co.th/wpapp/uploads/2024/11/icon-2.jpg "ปปง.เปิดให้เหยื่อ ดิไอคอนกรุ๊ป ยื่นขอรับคืนหรือชดใช้คืนทรัพย์สิน 3 ช่องทาง")](https://www.khaosod.co.th/wpapp/uploads/2024/11/icon-2.jpg)

**ปปง.เปิดให้เหยื่อ ดิไอคอนกรุ๊ป ยื่นคำร้องผ่าน 3 ช่องทาง ขอรับคืนหรือชดใช้คืนทรัพย์สิน วันนี้ – 17 ก.พ.68 แนะอย่าเชื่อมิจฉาชีพแปะลิงค์ ช่วยรับเรื่อง**

เมื่อวันที่ 22 พ.ย.67 นายอนุกูล พฤกษานุศักดิ์ รองโฆษกประจำสำนักนายกรัฐมนตรี กล่าวว่า สำนักงานป้องกันและปราบปรามการฟอกเงิน (ปปง.) เปิดให้ผู้เสียหายรายคดี บริษัท ดิไอคอนกรุ๊ป จำกัด กับพวก ยื่นคำร้องเพื่อขอรับคืนหรือชดใช้คืนซึ่งทรัพย์สินที่เกี่ยวกับการกระทำความผิด หรือชดใช้ค่าเสียหายให้แก่ผู้เสียหายในความผิดมูลฐาน ตั้งแต่วันนี้จนถึงวันที่ 17 ก.พ.2568

[![](https://www.khaosod.co.th/wpapp/uploads/2024/11/S__4325941-696x397-1.jpg)](https://www.khaosod.co.th/wpapp/uploads/2024/11/S__4325941-696x397-1.jpg)

โดยมีขั้นตอนและวิธีการยื่นคำร้องฯ ดังนี้ ผู้มีสิทธิยื่นคำร้องฯ ต้องเป็นผู้เสียหายจากการกระทำความผิดมูลฐาน โดยมีเอกสารประกอบดังนี้ โดยสำเนาบัตรประชาชนของผู้เสียหาย, หนังสือมอบอำนาจพร้อมติดอากรแสตมป์ 30 บาท(กรณียื่นแทนผู้อื่น) 1 ฉบับ ต่อผู้เสียหาย 1 ราย, สำเนาใบแจ้งความ รายงานประจำวันเกี่ยวกับคดีหรือหลักฐานการร้องทุกข์กล่าวโทษต่อพนักงานสอบสวน, สำเนาหลักฐานหรือข้อมูลการเป็นสมาชิกในเครือข่ายสมาชิกบริษัท ดิไอคอนกรุ๊ป จำกัด,

[![](https://www.khaosod.co.th/wpapp/uploads/2024/11/S__70959156-696x383.jpg)](https://www.khaosod.co.th/wpapp/uploads/2024/11/S__70959156.jpg)

สำเนาหลักฐานการสั่งซื้อสินค้า และหรือหลักฐานการขายสินค้า พร้อมหลักฐานสินค้าคงเหลือ หรือหลักฐานการชำระเงินเข้าร่วมกิจกรรมหรือการชำระเงินค่าโฆษณาสินค้าผ่านช่องออนไลน์ (ยิง Ad), สำเนารายการเดินบัญชีเงินฝากธนาคารที่เกี่ยวข้อง พร้อมสลิปการโอนเงินหรือรับโอนเงิน ที่แสดงถึงมูลค่าความเสียหาย และการได้รับชดใช้คืน พร้อมระบุรายการโอนหรือรับโอนเงินที่เกี่ยวกับคดีบริษัท ดิไอคอนกรุ๊ป จำกัด, สำเนาคำให้การที่ให้ถ้อยคำต่อหน่วยงานที่มีอำนาจสอบสวน (ถ้ามี),

สำเนาคำฟ้องต่อศาลทั้งในคดีแพ่งหรือคดีอาญา หรือสำเนาคำสั่งหรือคำพิพากษาของศาล (ถ้ามี) หรือสำเนาหลักฐานการเรียกร้องค่าเสียหายหรือเยียวยาความเสียหายตามกฎหมายอื่น,สำเนาหรือเอกสารอื่น ๆ ที่เกี่ยวข้องกับการยื่นคำร้อง (ถ้ามี) เช่น หลักฐานการพูดคุยชักชวนผ่านเว็บไซต์หรือแอปพลิเคชันไลน์ ฯลฯ เป็นต้น

นายอนุกูล กล่าวต่อว่า วิธีการยื่นคำร้องฯ ให้ยื่นผ่านระบบคุ้มครองสิทธิผู้เสียหาย ระบบอิเล็กทรอนิกส์ คดีรายบริษัท ดิไอคอนกรุ๊ป จำกัด กับพวก บนหน้าเว็บไซต์สำนักงาน ปปง. www.amlo.go.th หรือยื่นด้วยตนเอง ที่สำนักงาน ปปง. หรือสถานที่อื่นที่พนักงานเจ้าหน้าที่กำหนด และยื่นทางไปรษณีย์ลงทะเบียน (จ่าหน้าซองมาที่ สำนักงาน ปปง. เลขที่ 422 ถนนพญาไท แขวงวังใหม่ เขตปทุมวัน กรุงเทพฯ 10330)

โดยวงเล็บมุมซองว่า ส่งแบบคำร้องขอคุ้มครองสิทธิผู้เสียหายคดีรายบริษัท ดิไอคอน กรุ๊ป จำกัด กับพวก โดยยื่นแบบคำร้องฯ ตั้งแต่วันที่ 20 พ.ย.2567 -วันที่ 17 ก.พ.2568 ทั้งนี้ เฉพาะการยื่นด้วยตนเอง ตั้งแต่เวลา 08.30 – 16.30 น. (ยกเว้นวันหยุดราชการและวันหยุดนักขัตฤกษ์) ในกรณีที่ปรากฏในภายหลังพบว่า เอกสารหลักฐานไม่ครบถ้วน และพนักงานเจ้าหน้าที่แจ้งให้ส่งเอกสารหลักฐานเพิ่มเติมแล้ว ผู้เสียหายจะต้องดำเนินการนำส่งเอกสารหลักฐานเพิ่มเติม ภายในระยะเวลาและช่องทางที่กำหนด

“ขอย้ำเตือนผู้เสียหายโปรดระวังมิจฉาชีพปลอมเป็นเจ้าหน้าสำนักงาน ปปง. อ้างว่าจะช่วยเหลือผู้เสียหายในการขอรับเงินคืนหรือหลอกให้กดลิงก์ลงทะเบียนทางช่องทางสื่อสังคมออนไลน์ สำนักงาน ปปง. ไม่มีระบบการรับลงทะเบียน รับคำร้อง เพื่อช่วยเหลือผู้เสียหายทางสื่อสังคมออนไลน์ทุกประเภท รวมทั้งไม่มีการเก็บค่าธรรมเนียมใดๆ ในการยื่นคำร้อง โดยสอบถามข้อมูลเพิ่มเติมได้ที่สายด่วน ปปง. 1710 ในวันและเวลาราชการ” นายอนุกูล กล่าว

