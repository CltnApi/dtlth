---
layout: post
code: "ART2411041528QF0AMU"
origin_url: "https://www.khaosod.co.th/special-stories/news_9490281"
image: "https://github.com/user-attachments/assets/5b5ad1ad-90b9-4a3a-9771-f3fc58ff2865"
title: "น่าเห็นใจครูโรงเรียนขนาดเล็ก เดินตามหานักเรียนเข้าโรงเรียน หวังให้ครบ 120 คน จะได้มี ผอ."
description: "น่าเห็นใจครูโรงเรียนขนาดเล็ก พยายามเดินตามหานักเรียนเข้..."
category: "SPECIAL_STORIES"
language: "th"
date: 2024-11-04T15:32:31.901Z
---

# น่าเห็นใจครูโรงเรียนขนาดเล็ก เดินตามหานักเรียนเข้าโรงเรียน หวังให้ครบ 120 คน จะได้มี ผอ.

[![น่าเห็นใจครูโรงเรียนขนาดเล็ก เดินตามหานักเรียนเข้าโรงเรียน หวังให้ครบ 120 คน จะได้มี ผอ.](https://www.khaosod.co.th/wpapp/uploads/2024/11/student.jpg "น่าเห็นใจครูโรงเรียนขนาดเล็ก เดินตามหานักเรียนเข้าโรงเรียน หวังให้ครบ 120 คน จะได้มี ผอ.")](https://www.khaosod.co.th/wpapp/uploads/2024/11/student.jpg)

**น่าเห็นใจครูโรงเรียนขนาดเล็ก พยายามเดินตามหานักเรียนเข้าโรงเรียน หวังให้ครบ 120 คน จะได้มี ผอ.และครูเพิ่ม**

วันที่ 4 พ.ย.67 สมาชิก **[TikTok @1005ball](https://www.tiktok.com/@1005ball/video/7432289203897060616)** ซึ่งเป็นครู ได้โพสต์คลิปคณะครูของโรงเรียนบ้านก้านเหลือง จ.สุรินทร์ กำลังเดินออกตามหานักเรียนมาเรียนที่โรงเรียน เพื่อให้ครบจำนวน 120 คน เพื่อที่จะได้มี ผอ. โดยระบุว่า “โรงเรียนที่ครูไม่พอ ไม่มี ผอ. มันน่าสงสารจริงๆ นะครับ”

โดยในคลิปมีคณะครูเดินมาตามบ้านของผู้ปกครองในหมู่บ้าน เพื่อพูดคุยและชักชวนเด็กไปสมัครเรียนที่โรงเรียน เนื่องจากโรงเรียนไม่มี ผอ. เพราะนักเรียนไม่ครบ 120 คน

ซึ่งครูได้บรรยายในคลิปว่า **“ดูความพยายามของคณะครูโรงเรียนบ้านก้านเหลือง อ.โนนนารายณ์ จ.สุรินทร์ ที่พยายามเดินหานักเรียน เพื่อที่จะให้ได้นักเรียนตามจำนวน 120 คน เพื่อที่จะได้ ผอ.และคุณครูเพิ่มขึ้น ตอนนี้โรงเรียนเราก็รักษา ผอ.อยู่ เหลืออีกประมาณ 8 คน”**

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก โดยมีคนถามว่า นักเรียนไปไหนหมด ครูก็ตอบว่า _**“เด็กเกิดน้อยมีโรงเรียนใกล้ๆ กันสามโรงเรียนครับ”**_



