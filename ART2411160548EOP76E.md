---
layout: post
code: "ART2411160548EOP76E"
origin_url: "https://www.khaosod.co.th/entertainment/news_9508145"
image: "https://github.com/user-attachments/assets/b1c2d1a5-5901-46c0-aa8f-8656f000529d"
title: "แพท วงเคลียร์ ควงสามีเปิดใจ ตื่นเต้นใกล้คลอด เจอเด็กทักในท้องมีน้อง 2 คน"
description: "แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด เด็ก 2 ขวบ ทักในท้องมีน้อง 2 คน เล่าเส้นทางรัก 10 ปี จากรุ่นน้องห่าง 5 ปี ไม่คิดว่าจะคบเด็กเป็นแฟน "
category: "ENTERTAINMENT"
language: "th"
date: 2024-11-16T07:20:33.538Z
---

# แพท วงเคลียร์ ควงสามีเปิดใจ ตื่นเต้นใกล้คลอด เจอเด็กทักในท้องมีน้อง 2 คน

[![แพท วงเคลียร์ ควงสามีเปิดใจ ตื่นเต้นใกล้คลอด เจอเด็กทักในท้องมีน้อง 2 คน](https://www.khaosod.co.th/wpapp/uploads/2024/11/pat_clear_pregnant-8.jpg "แพท วงเคลียร์ ควงสามีเปิดใจ ตื่นเต้นใกล้คลอด เจอเด็กทักในท้องมีน้อง 2 คน")](https://www.khaosod.co.th/wpapp/uploads/2024/11/pat_clear_pregnant-8.jpg)

แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด เด็ก 2 ขวบ ทักในท้องมีน้อง 2 คน เล่าเส้นทางรัก 10 ปี จากรุ่นน้องห่าง 5 ปี ไม่คิดว่าจะคบเด็กเป็นแฟน

เป็นอีกหนึ่งคู่รักที่ถูกพูดถึงกับเส้นทางความรัก แม้อายุจะห่างกัน 5 ปี แต่ไม่ได้เป็นอุปสรรคอะไร เพราะ **“แพท วงเคลียร์”** กับสามี **“ชิฟ สมัชชา รุ่งเรืองสรการ”** สามีหนุ่มนอกวงการดีกรีสถาปนิก มาเปิดใจก่อนคลอด ในรายการคุยแซ่บShow ทางช่องOne31 ที่มี ชมพู่ ธัณย์สิตา และดีเจพุฒ พุฒิชัย เป็นพิธีกร พร้อมเฉลยว่าได้ลูกสาว เผยปรากฏการณ์น่าตกใจโดนเด็ก 2 ขวบทักว่าในท้องมีน้องสองคน และเส้นทางความรักที่ยึดกันมาตั้งแต่คบกันวันแรกว่าเราจะหวานแบบการเป็นแฟนตลอดไป

[![แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด](https://www.khaosod.co.th/wpapp/uploads/2024/11/pat_clear_pregnant-2.jpg)](https://www.khaosod.co.th/wpapp/uploads/2024/11/pat_clear_pregnant-2.jpg)

**อีกเดือนกว่าๆ จะคลอดแล้ว?** แพท : “อีกเดือนกว่าก็ใกล้คลอดแล้ว ช่วงนี้ทำกิจกรรมเยอะ เล่นกีฬาออกกำลังกายในแบบฉบับของคนท้อง ก็ยังเล่นโยคะหนักอยู่ เพราะความเป็นพ่อแม่เตรียมยังไงก็ไม่เสร็จสักที สามีเป็นสถาปนิกอยู่แล้วก็เตรียมห้องให้ลูก เตรียมยังไงก็ไม่ครบสักที เพื่อนที่เคยมีลูกแล้วก็แนะนำว่าอันนี้ไม่ต้องซื้อ อันนั้นไม่ต้องซื้อ”

สามี : “ตื่นเต้นครับ เพราะเป็นคนแรกของที่บ้าน เรายังคิดอยู่เลยว่าเราต้องรู้สึกยังไง เพราะเราไม่เคยมี”

**ย้อนกลับไปที่รู้ว่ากำลังจะมีลูก?** สามี : “ดีใจ เราก็คิดกันนะว่าอยากให้มีแบบธรรมชาติ”

ADVERTISEMENT

แพท : “เราตั้งใจว่าปีนี้เราจะมีธรรมชาติ ซึ่งก็ลุ้นตั้งแต่เริ่มรู้ว่าท้อง เดือนนั้นเมษาแพทติดรับงาน เราชิลมาก จิบไวน์ ปาร์ตี้ ปล่อยตัวปล่อยใจ แล้ววันนั้นที่รู้ว่าท้อง ทั้งดีใจ ทั้งกังวลเพราะว่าร่างกายมันยังไม่แข็งแรง และต้องโดดบนเวที แต่ก็กรี๊ดแหละ เพราะว่าตอนสงกรานต์เขาน่าจะมาแล้วล่ะ ถ้าหนูรอดสงกรานต์ได้เวทีนี้ก็ไม่เป็นอุปสรรคอะไร หนูต้องแข็งแรงก็บอกลูกในท้อง แล้วพอกลับมาคืนนั้นเรารู้สึกป่วยมาก แล้ววันรุ่งขึ้นเป็นโควิดจ้า สองขีดท้องด้วย สองขีดโควิดด้วย ตอนแรกที่แพทส่งเข้าไปในกลุ่มวง ทุกคนตกใจว่าแพทเป็นโควิดเหรอ เราก็บอกว่าเราท้องแต่พออีกวันเราส่งเข้าไปสองขีดเหมือนเดิม สรุปว่าเป็นโควิดจ้า ทุกคนก็เลยคิดว่าพวกกูต้องแตกตื่นอันไหนก่อนดี”

สามี : “หลักๆ ก็จะอยู่กับเขา”

แพท : “เขาหวานมากเลย และเขาก็อ่อนโยนเวลาอยู่กับเรา เรากอดกันทุกวัน เขาละเอียด เขามุ้งมิ้งมาก อยู่กับเราก็จะเป็นอีกเสียงหนึ่ง มันก็จะมีเสียงสองนิดหน่อยแล้วเขาก็บอกรักลูกทุกวันเลย”

[![แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด](https://www.khaosod.co.th/wpapp/uploads/2024/11/pat_clear_pregnant-5.jpg)](https://www.khaosod.co.th/wpapp/uploads/2024/11/pat_clear_pregnant-5.jpg)

**ลูกในท้องจะถีบท้องทุกๆ เที่ยงคืน?** แพท : “แพทก็งงเหมือนกัน ถ้าวันไหนเราไม่ได้ไปทำงาน เราก็จะรีบนอน แต่เราก็คิดได้ว่าเราร้องเพลงมาเจ็ดเดือน เที่ยงคืนมันคือเวลาที่เราต้องอยู่บนเวที แม่เต้นอยู่หนูก็เต้นด้วย เขาเต้นจริงจังมาก สองแขนสองขาตอนเที่ยงคืน นอนอยู่บ้าน ก็นอนดูท้องตัวเอง เขาดิ้นไปดิ้นมา สรุปได้ลูกสาวค่ะ แต่ก็ไม่ได้คิดว่าจะได้เพศไหน”

**แต่เห็นว่าผิดพลาด เพราะท้องนี้คิดว่าต้องได้ลูกผู้ชายแน่นอน?** แพท : “เพราะเราฝันเห็นแต่เด็กผู้ชาย เห็นเด็กผู้ชายมากอด อีกสักพักเราก็ฝันถึงเด็กผู้หญิงผมยาว ซึ่งบางคนก็บอกว่าเราอาจจะได้ลูกแฝด บวกกับที่บ้านของสามีมีเชื้อแฝด และลูกเพื่อนก็มาชี้ตอนที่เราท้องแล้วว่าในท้องเรามีสองคน เราก็บอกไปว่าในท้องมีแค่คนเดียว แต่ถ้ามีสองคนพี่แพทจะตื่นเต้นเกินไปนี่เป็นคำพูดของเด็กนะ หรือว่าจริงๆ แล้วเขาอาจจะมาสองคน แต่ร่างกายเราอาจจะไม่ไหว ซึ่งเราก็ตั้งชื่อไว้แล้ว”

[![แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด](https://www.khaosod.co.th/wpapp/uploads/2024/11/pat_clear_pregnant-7.jpg)](https://www.khaosod.co.th/wpapp/uploads/2024/11/pat_clear_pregnant-7.jpg)

**อยากคลอดแบบไหน?** แพท : “ยังไม่ได้กำหนด แต่อยากคลอดแบบธรรมชาติ ตอนแรกให้สุดเลย อยากจะคลอดในน้ำ แต่คนรอบตัวเขาตื่นเต้นเกินไปก็เลยคลอดแบบปกติแบบธรรมชาติ คุณแม่แพทเองก็คลอดแบบธรรมชาติ แพทเชื่อว่าร่างกายคนเราเป็นแบบไหนธรรมชาติจะจัดสรรให้เป็นแบบนั้นเพื่อให้ร่างกายกลับมาสมบูรณ์เร็วที่สุด แล้วที่เขาธรรมชาติ เพราะเราก็งมงานเหมือนกัน ถ้าเรากลับมาเร็ว เราก็กลับมารับงานได้เร็วกว่า”

**ความเห่อลูกอยู่ในขั้นไหน?** แพท : “เราทำการบ้านค่อนข้างเยอะ แพทเป็นคนอ่านหนังสือเยอะ ปรัชญาการเลี้ยงลูกแต่ละประเทศไม่เหมือนกัน ข้อมูลแน่น แม่ยังบอกเลย ทำไมพวกเธอจริงจัง แต่เราไม่อยากตื่นเต้น เลยต้องเตรียมข้อมูลเอาไว้”

สามี : “ยกเวทรอ (ยิ้ม) และมีวิดพื้นด้วย จะได้แข็งแรง”  
แพท : “แพทวางแผนไว้แล้วว่ายังไงเราสองคนก็ต้องได้นอน เราต้องทำตัวเองให้สบายที่สุด”

**แต่อย่างล่าสุดเราไปเดินแบบ แล้วใส่ส้นสูง คนก็เลยวิจารณ์?** แพท : “ตอนที่เราไปซ้อมเราไม่ได้ใส่เพราะใส่ส้นสูงก็ใส่เฉพาะตอนเดินบนเวที แต่พอลงเวทีมาแล้ว เราก็ใส่รองเท้าแตะเหมือนเดิม เพราะคนท้องไม่ใช่คนป่วย เรารู้ว่าเราท้อง เราต้องเตรียมร่างกายไว้เสมอ แต่หลายคนอาจจะไม่มีเวลาเตรียม”

[![แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด](https://www.khaosod.co.th/wpapp/uploads/2024/11/pat_clear_pregnant-4.jpg)](https://www.khaosod.co.th/wpapp/uploads/2024/11/pat_clear_pregnant-4.jpg)



**ย้อนเส้นทางความรัก 10 ปี?** แพท : “เป็นเพื่อนที่ทำงานเพราะว่าตอนนั้นแพทยังทำงานเป็นสถาปนิก และเขาก็เป็นสถาปนิก ทำงานโปรเจ็กต์เดียวกัน เป็นเพื่อนกลุ่มเดียวกัน เริ่มจากการทำงาน พอมาทำงานด้วยกัน เคมีมันได้ แล้วไม่คิดว่าจะเป็นแฟนด้วย เพราะเขาเป็นรุ่นน้องด้วย”

สามี : “คงเป็นผมที่เริ่มจีบก่อน”

แพท : “แต่ถ้าเป็นเขาเราก็ไม่ติดนะคะ (หัวเราะ) แต่ด้วยความที่อายุห่างกันห้าปี แพทก็ไม่ได้คิดว่าจะต้องเป็นแฟนกัน ไม่เคยคิดจะคบเด็กเลย”

สามี : “จริงๆ ชอบผู้หญิงที่โตกว่า เพราะว่าคนที่โตกว่าไม่ค่อยงอแง เรื่องอายุห่างกันห้าปี จริงๆ แพทเขาเป็นคนที่มีอะไร ก็จะพูด มันก็ง่ายที่จะปรับตัว”

แพท : “ในวงเรามีแต่ผู้ชาย มันก็ทำให้เราปรับตัวว่าผู้ชายไม่ค่อยพูด เราก็พูดเลย เพราะถ้าเรางอนแล้วเราไม่พูด มันก็ไม่รู้เลยว่าเรางอน ผู้ชายในวงก็สอนเรามาโดยตลอด”

**ใครกลัวใคร?** สามี : “ต้องดูเป็นเรื่องๆ ไป”

[![แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด](https://www.khaosod.co.th/wpapp/uploads/2024/11/pat_clear_pregnant-3.jpg)](https://www.khaosod.co.th/wpapp/uploads/2024/11/pat_clear_pregnant-3.jpg)

แพท : “แต่เขาเป็นคนชอบเติมความหวาน เขาเป็นผู้ชายค่อนข้างอ่อนอย่างวาเลนไทน์ปีแรก ตอนนั้นเรายังเช่าหออยู่ เราเปิดประตูออกไป เขาถือช่อดอกไม้หนึ่งดอก เขาดีใจที่เจอเราแต่เราคิดว่า ดอกไม้แค่ดอกเดียวเองเหรอ เขาบอกว่าปีนี้แค่คบกันปีแรกก็ให้แค่หนึ่งดอก ถ้าอยากได้ 30 ดอก ก็ต้องคบกันไปยาวๆ แต่คบมา 10 ปีแล้วก็เพิ่งได้ไป 10 ดอก

และเราตกลงกันว่า แม้จะมีลูกแล้ว เราก็จะมีเดตไนท์ หลายครอบครัวบอกว่าถ้ามีลูกแล้วจะโฟกัสไปที่ลูก แต่ถ้าผ่านช่วงเวลาหนึ่ง ลูกโตขึ้น เขาก็จะมีเวลาของตัวเอง เราก็ต้องอยู่กันไปยาวๆ เราก็จะต้องเป็นแฟนกัน จะไม่แพลนว่าเรียกพ่อกับแม่ และเรามีชื่อที่ใช้เสียงสองเรียกกันเราจะเรียกเขาว่าหมี และเขาก็จะเรียกเราว่าจ่ม มาจากที่เราชอบกินไข่ต้ม เพราะสุดท้ายแล้วเราต้องรักษาความเป็นแฟนไว้ตลอดไป”

**ถ้าลูกได้กลับมาดูเทปนี้ เราอยากจะบอกอะไรกับเขา?** แพท : “เอาตรงๆ เลยอยากจะบอกเขาว่าเขาเลือกที่จะมามีประสบการณ์กับเรา เลือกที่จะมาเกิดกับแพทและการเป็นมนุษย์มันจะมีหลายอย่างที่ซับซ้อน เราก็อยากจะสอนอะไรหลายๆ อย่างให้เขา มันจะคุ้มค่าที่สุดกับการที่เขามาเกิด”

สามี : “ดีใจที่เขามา เพราะว่ามีอะไรให้ทำสนุกสนุก มีอะไรให้เรียนรู้ (ลูกดิ้น)”

[![แพท วงเคลียร์ อุ้มท้องแก่ ควงสามีเปิดใจ ตื่นเต้นใกล้คลอด](https://www.khaosod.co.th/wpapp/uploads/2024/11/pat_clear_pregnant-6.jpg)](https://www.khaosod.co.th/wpapp/uploads/2024/11/pat_clear_pregnant-6.jpg)

**อยากให้บอกความรู้สึกของกันและกัน?** สามี : “เคยบอกแพทไปแล้วว่าโชคดีที่เราสองคนสื่อสารกันเยอะ ไม่ว่าจะเจอปัญหาอะไรมันก็ไปด้วยกันได้ง่าย ที่ผ่านมาแล้วหลังจากนี้เราก็จะผ่านไปด้วยกัน”

แพท : “และจำได้ว่าตอนที่จีบกันยังตกลงเป็นแฟน เธอพูดว่าเดินไปด้วยกันกับคนนี้ แล้วทุกวันนี้ก็ยังรู้สึกแบบนั้น เป็นคนที่อยากเดินไปด้วยกันเรื่อยๆ”