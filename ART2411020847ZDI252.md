---
layout: post
code: "ART2411020847ZDI252"
origin_url: "https://www.khaosod.co.th/special-stories/news_9487379"
image: "https://github.com/user-attachments/assets/3a4ece8c-f109-41b1-86e0-f8d179916467"
title: "ทัวร์ลง จวกเละ! สาวบังคับแมว สูบบุหรี่ไฟฟ้า แมวไม่ยอมง้างปาก-พ่นควันใส่"
description: "ทัวร์ลง จวกเละ! สาวบังคับแมว สูบบุหรี่ไฟฟ้า แมวไม่ยอมง้างปาก-พ่นควันใส่ สัตวแพทย์เตือน บุหรี่อันตรายต่อทั้งคนและสัตว์ แถมสัตว์ได้รับผลเสียไวกว่า"
category: "SPECIAL_STORIES"
language: "th"
date: 2024-11-02T08:51:08.860Z
---

# ทัวร์ลง จวกเละ! สาวบังคับแมว สูบบุหรี่ไฟฟ้า แมวไม่ยอมง้างปาก-พ่นควันใส่

[![ทัวร์ลง จวกเละ! สาวบังคับแมว สูบบุหรี่ไฟฟ้า แมวไม่ยอมง้างปาก-พ่นควันใส่](https://www.khaosod.co.th/wpapp/uploads/2024/11/poor-cat-02.jpg "ทัวร์ลง จวกเละ! สาวบังคับแมว สูบบุหรี่ไฟฟ้า แมวไม่ยอมง้างปาก-พ่นควันใส่")](https://www.khaosod.co.th/wpapp/uploads/2024/11/poor-cat-02.jpg)

**ทัวร์ลง จวกเละ! สาวบังคับแมว สูบบุหรี่ไฟฟ้า แมวไม่ยอมง้างปาก-พ่นควันใส่ สัตวแพทย์เตือน บุหรี่อันตรายต่อทั้งคนและสัตว์ แถมสัตว์ได้รับผลเสียไวกว่า**

เมื่อวันที่ 2 พฤศจิกายน 2567 กลายเป็นดราม่าเดือดร้อนแรงในโลกโซเชียล เมื่อทางบัญชี **@RedSkullxxx** ได้แชร์เรื่องราวผ่านแพลตฟอร์มเอ็กซ์ ระบุว่า **“อย่าปล่อยให้ควายเลี้ยงแมว #ทาสแมว #วัยรุ่นดูดพอต”**

พร้อมแนบคลิปวิดีโอ **วัยรุ่นกำลังยื่นบุหรี่ไฟฟ้าให้แมว** เมื่อแมวไม่สนใจ ก็ทำการจับหัวแมวพร้อมยื่นบุหรี่ไฟฟ้า บังคับเข้าปาก

ก่อนที่วัยรุ่นในคลิปจะทำการดูดบุหรี่ไฟฟ้า แล้ว พ่นควันเข้าหน้าแมวเต็ม ๆ โดยที่ไม่สามารถขัดขืนได้ เนื่องจากแมวโดนจับตัวไว้

ยิ่งไปกว่านั้น วัยรุ่นในคลิปยังพยายามง้างปากแมว เพื่อให้ยัดบุหรี่ไฟฟ้าเข้าปากแมวอีกด้วย

เมื่อคลิปดังกล่าวเผยแพร่ออกไป ก็มีชาวเน็ตเข้ามาแสดงความคิดเห็นกันสนั่น จวกยับพฤติกรรมดังกล่าว อาทิ

พร้อมทั้งวอนให้หน่วยงานที่เกี่ยวข้อง ครอบครัว หรือคนใกล้ชิด ตักเตือนเพื่อให้ให้กระทำฤติกรรมลักษณะนี้อีก

ภาพประกอบ

อ่านข่าวเพิ่มเติม : [สัตวแพทย์ เตือน หยุดสูบบุหรี่ใกล้ หมา-แมว สัตว์โพรงจมูกสั้นกว่าคน รับสารพิษง่าย](https://www.khaosod.co.th/special-stories/news_8112620)

ทั้งนี้ สัตวแพทย์ เคยออกมาเตือนเรื่องกรณีเจ้าของสัตว์เลี้ยงสูบบุหรี่มวน-บุหรี่ไฟฟ้า

โดย **สพ.ญ.ภาวิตา ลาวัณยกุล** กรมปศุสัตว์ เปิดเผยว่า บุหรี่และบุหรี่ไฟฟ้ามีสารนิโคติน นอกจากเป็นสารพิษอันตรายต่อมนุษย์แล้ว ยังเป็นอันตรายต่อสัตว์เลี้ยง ทั้งหมาและแมวด้วย

เพราะหมาแมว มีโพรงจมูกสั้นกว่ามนุษย์ ทำให้ได้รับสารนิโคตินได้ง่าย หากเจ้าของสูบบุหรี่ในบ้าน หรือแม้แต่สูบบุหรี่ใกล้ ๆ ในบริเวณเดียวกัน ควันบุหรี่ที่จะติดบนเสื้อผ้า สิ่งของเครื่องใช้ในบ้าน เมื่อสัตว์เลี้ยงได้สัมผัสจะได้รับอันตรายเช่นกัน จะมีอาการไอ เหนื่อยหอบ คลื่นไส้ อาเจียน หัวใจเต้นเร็ว

ทั้งนี้ **แมวจะพบอาการได้เร็วกว่าสุนัข** เพราะมีโพรงจมูกสั้นกว่า ตัวเล็กกว่า มีพื้นที่ในร่างกายน้อย อาจทนพิษได้น้อยกว่า

**ดังนั้น หากผู้ที่เลี้ยงหมาหรือแมวยังเลิกสูบบุหรี่ไม่ได้ ควรสูบให้ห่างจากสัตว์เลี้ยง** หรือทเลือกสูบบริเวณนอกบ้าน เพื่อไม่ให้สัตว์เลี้ยงได้รับสารนิโคตินโดยตรง แต่ดีที่สุดคือ เลิกสูบบุหรี่เพื่อสุขภาพของตนเองและสัตว์เลี้ยง

การสูบบุหรี่อันตรายต่อทั้งมนุษย์และสัตว์ โดยเฉพาะสัตว์ ที่ไม่สามารถพูดหรือสื่อสารให้เจ้าของรู้ได้ เมื่อรู้สึกระคายเคืองเมื่อได้รับควันบุหรี่ จึงเชิญชวนให้ทุกคนที่เลี้ยงสัตว์หันมาให้ความสำคัญในเรื่องการเลิกบุหรี่เพื่อสุขภาพที่ดีของตนเองและสัตว์เลี้ยง หากไม่สามารถเลิกได้ด้วยตนเอง สามารถขอรับคำปรึกษาได้ผ่านสายด่วนเลิกบุหรี่ 1600 ได้