---
layout: post
code: "ART2411111541MQIS21"
origin_url: "https://www.khaosod.co.th/sports/news_9500865"
image: "https://github.com/user-attachments/assets/ed9d66b2-ea93-4297-8de8-2bd50e98cb10"
title: "พีจีเอ็มโอแอล พักงาน เดวิด คูต กรณีด่าหยาบ ลิเวอร์พูล-คล็อปป์ (มีคลิป)"
description: "องค์กรผู้ตัดสินอาชีพอังกฤษ (พีจีเอ็มโอแอล) เตรียมสอบ เดวิด คูต กรรมการพรีเมียร์ลีกหลังมีคลิปหลุดที่เจ้าตัวใช้ถ้อยคำหยาบคายด่าสโมสร ลิเวอร์พูล และเจอร์เกน คล็อปป์"
category: "SPORTS"
language: "th"
date: 2024-11-11T15:45:46.273Z
---

# พีจีเอ็มโอแอล พักงาน เดวิด คูต กรณีด่าหยาบ ลิเวอร์พูล-คล็อปป์ (มีคลิป)

[![พีจีเอ็มโอแอล พักงาน เดวิด คูต กรณีด่าหยาบ ลิเวอร์พูล-คล็อปป์ (มีคลิป)](https://www.khaosod.co.th/wpapp/uploads/2024/11/David-Coote-35665.jpg "พีจีเอ็มโอแอล พักงาน เดวิด คูต กรณีด่าหยาบ ลิเวอร์พูล-คล็อปป์ (มีคลิป)")](https://www.khaosod.co.th/wpapp/uploads/2024/11/David-Coote-35665.jpg)

**องค์กรผู้ตัดสินอาชีพอังกฤษ (พีจีเอ็มโอแอล) สั่งพักงาน เดวิด คูต กรรมการพรีเมียร์ลีกหลังมีคลิปหลุดที่เจ้าตัวใช้ถ้อยคำหยาบคายด่าสโมสร ลิเวอร์พูล และเจอร์เกน คล็อปป์**

เมื่อวันที่ 11 พ.ย. ในโลกโซเชียลมีเดียได้มีการเผยแพร่คลิปวีดิโอของ คูต ซึ่งปัจจุบันทำหน้าที่เป็นผู้ตัดสินพรีเมียร์ลีกได้พูดถึง ลิเวอร์พูล และเจอร์เกน คล็อปป์ อดีตกุนซือ “หงส์แดง” ด้วยถ้อยคำหยาบคายอย่าง ‘sh\*\*’ และ ‘c\*nt’



จากเรื่องดังกล่าว ทำให้มีรายงานว่า พีจีเอ็มโอแอล ได้รับทราบถึงคลิปวีดิโอดังกล่าวแล้ว และดำเนินการสอบสวนในกรณีนี้อย่างเร่งด่วน

ล่าสุด พีจีเอ็มโอแอล ออกแถลงการณ์ว่า คูต จะถูกพักงานโดยมีผลทันทีระหว่างการสอบสวน และจะไม่มีการแสดงความคิดเห็นใดๆ จนกว่ากระบวนการจะเสร็จสิ้น

นอกจากนั้น “เดอะ ไทมส์” สื่อดังระบุเพิ่มเติมว่าบทลงโทษขั้นรุนแรงสุดของ คูต ในกรณีนี้คือการปิดฉากอาชีพผู้ตัดสินเลยทีเดียว

ทั้งนี้ คูต มัดมีประเด็นกังขากับ ลิเวอร์พูล มาหลายครั้งเนื่องจากเจ้าตัวเคยตัดสินในเกมที่ มาร์ติน โอเดการ์ด ทำแฮนด์บอล ในกรอบเขตโทษทว่า “หงส์แดง” ไม่ได้จุดโทษ รวมถึงแมตช์ที่ เฟอร์จิล ฟาน ไดก์ โดน จอร์แดน พิกฟอร์ด พุ่งเสียบจนเอ็นไขว้หน้าหัวเข่าขาดแต่ไม่เป่าฟาวล์เนื่องจากมองว่าเป็นการล้ำหน้าไปก่อน เป็นต้น

ขอบคุณคลิปจาก X : @Josh97LFC