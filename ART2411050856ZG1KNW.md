---
layout: post
code: "ART2411050856ZG1KNW"
origin_url: "https://www.khaosod.co.th/entertainment/drama/news_9491130"
image: "https://github.com/user-attachments/assets/f82dbf71-2267-4928-a99b-806ead3ed746"
title: "กอล์ฟ อนุวัฒน์ - เทียน อัจฉรี ช็อกตาค้าง โอห์ม ฐิติวัฒน์ แปลงกายเป็นจระเข้"
description: "กอล์ฟ อนุวัฒน์ - เทียน อัจฉรี ช็อก โอห์ม ฐิติวัฒน์ ตัดสินใจเพื่อความรักขั้นเด็ดขาด แปลงกายเป็นจระเข้ ฉุด ไอซ์ ปรีชญา ลงน้ำคาตา"
category: "ENTERTAINMENT"
language: "th"
date: 2024-11-05T11:11:17.921Z
---

# กอล์ฟ อนุวัฒน์ - เทียน อัจฉรี ช็อกตาค้าง โอห์ม ฐิติวัฒน์ แปลงกายเป็นจระเข้

[![กอล์ฟ อนุวัฒน์ - เทียน อัจฉรี ช็อกตาค้าง โอห์ม ฐิติวัฒน์ แปลงกายเป็นจระเข้](https://www.khaosod.co.th/wpapp/uploads/2024/11/ปกขาว4คำ-เส้น-5.jpg "กอล์ฟ อนุวัฒน์ - เทียน อัจฉรี ช็อกตาค้าง โอห์ม ฐิติวัฒน์ แปลงกายเป็นจระเข้")](https://www.khaosod.co.th/wpapp/uploads/2024/11/ปกขาว4คำ-เส้น-5.jpg)

**กอล์ฟ อนุวัฒน์ – เทียน อัจฉรี ช็อก โอห์ม ฐิติวัฒน์ ตัดสินใจเพื่อความรักขั้นเด็ดขาด แปลงกายเป็นจระเข้ ฉุด ไอซ์ ปรีชญา ลงน้ำคาตา**

สัปดาห์นี้ในอีพี 23 ของ ละคร ศึกเสน่หา ไกรทอง ชาละวัน ทางสถานีโทรทัศน์ช่อง 8 ในเครือ อาร์เอส กรุ๊ป ดราม่าน้ำตานองไม่หยุด เมื่อ โอห์ม ฐิติวัฒน์ ฤทธิ์ประเสริฐ ขอตัดสินใจเพื่อความรักขั้นเด็ดขาดแปลงกายเป็นจระเข้ ฉุด ไอซ์ ปรีชญา พงวษ์ธนานิกร ต่อหน้าต่อตา กอล์ฟ อนุวัฒน์ ชูเชิดรัตนา และ เทียน อัจฉรี บัวเขียว หลังนัดมาเคลียร์ใจเรื่องเดิมพันบางอย่างที่ถึงขั้นทำให้เทียนตบหน้าน้องสาว เรียกว่า ดราม่าซ้อนดราม่าเข้าไปอีก

![](https://www.khaosod.co.th/wpapp/uploads/2024/11/THUNiiZ-2024-10-29-15h18m51s657-696x392.jpg)



เป็นตอนที่ ตะเภาแก้ว (เทียน) นัด ไกรทอง (กอล์ฟ) มาที่เรือนหลังจากที่ทะเลาะกับ ตะเภาทอง (ไอซ์) เรื่องไกรทอง ถึงขั้นลงไม้ลงมือ หลังรู้ความว่า แท้จริงก็เป็นเพียงเรื่องที่ ไกรทอง ได้เดิมพันกับตะเภาทอง ไว้เท่านั้นหากสามารถเปิดโปง ชาญ (โอห์ม) ว่าเป็นจระเข้ได้ ตะเภาทองจะยอมคบหาดูใจด้วย

![](https://www.khaosod.co.th/wpapp/uploads/2024/11/THUNiiZ-2024-10-29-15h30m31s052-696x392.jpg)

ADVERTISEMENT

**แต่ก็ยังไม่ทันที่จะเคลียร์ใจได้จบ** ตะเภาทองที่พึ่งขึ้นจากท่าน้ำหลังจากที่ดำลงน้ำเพื่อไปงมสร้อยรัตนบาดาลได้เพียงชั่วครู่ ชาญ หรือ ชาละวัน (โอห์ม) ในร่างจระเข้กระโจนขึ้นฉุดลงน้ำไปต่อหน้าต่อตา ไกรทองและตะเภาแก้ว

![](https://www.khaosod.co.th/wpapp/uploads/2024/11/THUNiiZ-2024-10-29-15h28m48s945-696x392.jpg)



_ฉากนี้ครบรสมากแบบขั้นสุด เพราะเป็นฉากที่ทุกคนจะต้องน้ำตาไหลไปกับความรักของคู่โอห์ม และ ไอซ์ ที่ต้องพยายามต่างหักห้ามใจ หนำซ้ำ พี่น้องก็ต้องมาทะเลาะกัน เพราะเรื่องผู้ชายอย่างกอล์ฟอีก เรียกว่าเป็นความสัมพันธ์ที่ค่อนข้างจะอลหม่าน_

![](https://www.khaosod.co.th/wpapp/uploads/2024/11/THUNiiZ-2024-10-29-15h25m40s531-696x392.jpg)

นอกจากจะเป็นฉากดรามาที่นักแสดงทุกคนต้องงัดอินเนอร์แบบสุดใจแล้ว ยังเป็นฉากยากของไอซ์ ที่ต้องเล่นกับซีจีจระเข้ตัวยักษ์ ประดุจดั่งว่าต้องโดนงาบลงคลองไปจริงๆ

![](https://www.khaosod.co.th/wpapp/uploads/2024/11/THUNiiZ-2024-10-29-15h25m15s317-696x392.jpg)



งานนี้ไอซ์ต้องดำผุดดำว่ายอยู่ในคลองนานแสนนานเพื่อฉากใหญ่ฉากนี้ ด้านโอห์ม เทียน ก็ต้องเจอกับฉากดรามาโหด แต่ทั้งคู่ก็สื่อสารและทำออกมาได้กินใจ โอห์มก็ต้องแสดงให้เห็นถึงความรักที่มีต่อไอซ์ น้ำตาไหลอาบ ส่วนเทียนก็ต้องรู้สึกผิดมากๆ ที่ลงมือทำร้ายน้องสาวเพราะเรื่องผู้ชาย บอกเลยว่าแฟนละครห้ามพลาดฉากนี้ เพราะรวมไว้ทุกอารมณ์ให้ได้ดูแล้วจริงๆ เมื่อชาละวันตัดสินใจฉุดตะเภาทองลงน้ำไป

![](https://www.khaosod.co.th/wpapp/uploads/2024/11/THUNiiZ-2024-10-29-15h22m23s119-696x392.jpg)



**แล้วบรรดาเมียๆ ของชาละวันจะยอมหรือไม่ แล้วเรื่องราวของบนบก ไกรทองและตะเภาแก้ว จะหาทางช่วยน้องสาวอย่างไร** ตามดูฉากนี้ได้ในละคร ศึกเสน่หา ไกรทอง ชาละวัน วันอังคารที่ 5 พฤศจิกายน 2567 เวลา 18.00 น. ทางช่อง 8 กดเลข 27 และ สามารถรับชมย้อนหลังที่แรกที่เดียวที่ TrueID ผ่าน 3 ช่องทางแอปพลิเคชัน, เว็บ และกล่อง TrueID TV ดูฟรีทุกเครือข่าย