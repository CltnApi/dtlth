---
layout: post
code: "ART2411261118Y7UEVQ"
origin_url: "https://www.matichon.co.th/politics/news_4921511"
image: "https://github.com/user-attachments/assets/b8fc7b6b-f8ba-43e9-aa79-91a7eb92f23a"
title: "ธีรรัตน์-ซาบีดา แถลงจัด Silk Festival 2024 ตั้งเป้ากระตุ้นศก.ฐานราก ไม่น้อยกว่า 40 ล้าน"
description: "ธีรรัตน์ - ซาบีดา ร่วมแถลงข่าวจัดงาน Silk Festival 2024 สู่การพัฒนาที่ยั่งยืน พร้อมชวนคนไทยเที่ยวชมงาน 29 พ.ย. – 2 ธ.ค.ฮอลล์ 6-7 อิมแพ็ค เมืองทองธานี"
category: "POLITICS"
language: "th"
date: 2024-11-26T18:51:44.126Z
---

# ธีรรัตน์-ซาบีดา แถลงจัด Silk Festival 2024 ตั้งเป้ากระตุ้นศก.ฐานราก ไม่น้อยกว่า 40 ล้าน

[![](https://www.matichon.co.th/wp-content/uploads/2024/11/3545366.jpg "3545366")](https://www.matichon.co.th/wp-content/uploads/2024/11/3545366.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**ธีรรัตน์ – ซาบีดา ร่วมแถลงข่าวจัดงาน Silk Festival 2024 สู่การพัฒนาที่ยั่งยืน พร้อมชวนคนไทยเที่ยวชมงาน 29 พ.ย. – 2 ธ.ค.ฮอลล์ 6-7 อิมแพ็ค เมืองทองธานี ตั้งเป้ากระตุ้นศก.ฐานรากไม่น้อยกว่า 40 ล.**

เมื่อวันที่ 26 พฤศจิกายน ที่ห้อง The Pavilion โรงแรม โรสวูด กรุงเทพฯ **นางสาวธีรรัตน์ สำเร็จวาณิชย์** พร้อมด้วย **นางสาวซาบีดา ไทยเศรษฐ์** รมช.มหาดไทย ร่วมแถลงข่าวการจัดงาน **“Silk Festival 2024 สู่การพัฒนาที่ยั่งยืน”** โดยมีนายอรรษิษฐ์ สัมพันธรัตน์ ปลัดกระทรวงมหาดไทย นายสยาม ศิริมงคล อธิบดีกรมการพัฒนาชุมชน นายกุลวิทย์ เลาสุขศรี บรรณาธิการบริหารนิตยสารโว้ก (ประเทศไทย) และนายธนันท์รัฐ ธนเสฎฐการย์ ที่ปรึกษาโครงการผ้าไทยใส่ให้สนุก ร่วมด้วย

![](https://www.matichon.co.th/wp-content/uploads/2024/11/1101672_0.jpg)

นางสาวธีรรัตน์ กล่าวว่า การจัดงาน **“Silk Festival 2024 สู่การพัฒนาที่ยั่งยืน”** เป็นการขับเคลื่อนตามนโยบายของรัฐบาลและกระทรวงมหาดไทยในการยกระดับคุณภาพชีวิตประชาชน โดยเฉพาะอย่างยิ่งการสร้างโอกาส สร้างรายได้ให้กับพี่น้องประชาชนในทุกพื้นที่ โดยน้อมนำแนวพระดำริสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ตามโครงการ “ผ้าไทยใส่ให้สนุก” พุ่งเป้าส่งเสริมและกระตุ้นเศรษฐกิจฐานราก ผ่านงานภูมิปัญญาไทยอันทรงคุณค่าในทุกกระบวนการผลิตผ้า ตั้งแต่ต้นน้ำ กลางน้ำ จนถึงปลายน้ำ ที่คำนึงถึงสิ่งแวดล้อม สอดคล้องกับแนวทางการพัฒนาที่ยั่งยืน (SDGs) ขององค์การสหประชาชาติ

ทั้งได้พระราชทานแนวทางการพัฒนาผ้าไทยที่ทันสมัย ผ่านหนังสือ Thai Texttile Trendbook ซึ่งจะต่อยอดผ้าไทยไปสู่สายตาชาวโลกได้ โดยมีตัวอย่างพื้นที่ที่ประสบความสำเร็จ อาทิ บ้านดอนกอย อ.พรรณานิคม จ.สกลนคร

![](https://www.matichon.co.th/wp-content/uploads/2024/11/1101658_0.jpg)

นางสาวซาบีดา กล่าวว่า กระทรวงมหาดไทยน้อมสำนึกในพระกรุณาธิคุณของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ภายใต้การนำของนายอนุทิน ชาญวีรกูล รองนายกฯ และ รมว.มหาดไทย มุ่งมั่นในการน้อมนำพระดำริ “ผ้าไทยใส่ให้สนุก” สู่การยกระดับเศรษฐกิจฐานราก โดยการผลักดันงานหัตถศิลป์หัตถกรรมที่เป็น Soft Power ตามนโยบายรัฐบาล ให้กลายเป็นสินค้าส่งออกที่มีเสน่ห์และมีคุณค่าของประเทศไทย

ได้แก่ 1.อาหาร (Food) 2.ภาพยนตร์และวีดิทัศน์ (Film) 3.การออกแบบแฟชั่นไทย (Fashion) 4.ศิลปะการป้องกันตัวแบบไทย (Fighting) และ 5.เทศกาลประเพณีไทย (Festival) ซึ่งที่ผ่านมาตนได้มีโอกาสร่วมเป็นกรรมการตัดสินการประกวดลายผ้าพระราชทานผ้าลายสิริวชิราภรณ์ รอบชิงชนะเลิศระดับประเทศ ที่ได้รับพระเมตตาจากพระองค์ท่านทรงเป็นประธานกรรมการตัดสิน ด้วยพระหฤทัยใส่อันมุ่งมั่น และพระอัจฉริยภาพ โดยทรงดำรงพระองค์ในฐานะผู้นำการส่งเสริมและพัฒนาภูมิปัญญาของไทยสู่สากล

![](https://www.matichon.co.th/wp-content/uploads/2024/11/1101659_0.jpg)

นายอรรษิษฐ์ กล่าวว่า นับเป็นความโชคดีของตนที่ได้ร่วมสนองงานสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ผู้พระราชทานแนวทางขับเคลื่อนยกระดับคุณภาพชีวิตของพี่น้องประชาชนให้กระทรวงมหาดไทยน้อมนำไปขับเคลื่อน โดยนับตั้งแต่ตนดำรงตำแหน่งอธิบดีกรมการพัฒนาชุมชน อธิบดีกรมการปกครอง กระทั่งดำรงตำแหน่งปลัดกระทรวงมหาดไทย เป็นช่วงเวลา 3 ปีที่ตนได้มีโอกาสจัดงาน “Silk Festival”

โดยในครั้งนี้จะเป็นการนำเสนอผลงานที่มีความทันสมัย เป็นผลงานที่ได้รับการต่อยอดและพัฒนาด้วยความตั้งใจของผู้ประกอบการและช่างทอผ้าจากทั่วประเทศ และยังมีการจัดจำหน่ายบูธอาหาร OTOP ชวนชิม โดยมุ่งหวังจะสามารถกระตุ้นเศรษฐกิจฐานรากตั้งเป้าไม่น้อยกว่า 40 ล้านบาท

![](https://www.matichon.co.th/wp-content/uploads/2024/11/1101661_0.jpg)

นายสยาม กล่าวว่า งาน Silk Festival ในปีนี้จะมีแฟชั่นโชว์ชุดผ้าไทยจาก 16 แบรนด์ไทยดีไซเนอร์ชั้นนำที่นำผืนผ้าไทยมารังสรรค์เป็นเครื่องแต่งกายผ้าไทยร่วมสมัย โดยไฮไลท์สำคัญของงาน คือวันที่ 28 พ.ย.ทุกท่านจะได้ร่วมเฝ้ารับเสด็จสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ซึ่งเสด็จเป็นองค์ประธานในพิธีเปิดงาน และพระราชทานเหรียญรางวัลและโล่รางวัลให้แก่ คณะทำงานกระทรวงมหาดไทย กรมการพัฒนาชุมชน และดีไซเนอร์ที่สนองพระเดชพระคุณ ผ่านโครงการ “ผ้าไทยใส่ให้สนุก” ประจำปี 2567 ผู้ชนะการประกวดผ้าลายพระราชทาน “ผ้าลายสิริวชิราภรณ์” และงานหัตถกรรมระดับประเทศ รางวัลต้นกล้านารีรัตน ตามโครงการพัฒนาต่อยอดภูมิปัญญาผลิตภัณฑ์ Young OTOP สู่สากล,  ผู้ชนะการประกวดนักออกแบบผ้าไทยใส่ให้สนุกรุ่นใหม่ (New Gen Young Designer 2024)

![](https://www.matichon.co.th/wp-content/uploads/2024/11/1101662_0.jpg)

ทั้งนี้ ขอเชิญชวนร่วมงาน “Silk Festival 2024 สู่การพัฒนาที่ยั่งยืน” ระหว่างวันที่ 29 พ.ย.– 2 ธ.ค. ณ ศูนย์แสดงสินค้าและการประชุม อิมแพ็ค เอ็กซิบิชั่น เซ็นเตอร์ ฮอลล์ 6 – 7 เมืองทองธานี อ.ปากเกร็ด จ.นนทบุรี ซึ่งภายในงานจะมีการจัดแสดงและจำหน่ายผลิตภัณฑ์ของผู้ผลิต ผู้ประกอบการ OTOP จากทั่วประเทศ จำนวน 200 ราย และอาหารชวนชิม กว่า 50 ร้านค้า ร่วมชม ช้อปสินค้า ชิมอาหารเลิศรส เช็คอินงานรวมสีสันต์สดใส กับแฟชั่นโชว์ชุดผ้าไทยจาก 16 แบรนด์ไทยดีไซเนอร์ชั้นนำอีกด้วย

![](https://www.matichon.co.th/wp-content/uploads/2024/11/1101657_0.jpg)

![](https://www.matichon.co.th/wp-content/uploads/2024/11/1101665_0.jpg)

![](https://www.matichon.co.th/wp-content/uploads/2024/11/1101670_0.jpg)

![](https://www.matichon.co.th/wp-content/uploads/2024/11/1101671_0.jpg)

![](https://www.matichon.co.th/wp-content/uploads/2024/11/1101667_0.jpg)

![](https://www.matichon.co.th/wp-content/uploads/2024/11/1101663_0.jpg)

![](https://www.matichon.co.th/wp-content/uploads/2024/11/1101664_0.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)