---
layout: post
code: "ART2411170807DBEOWG"
origin_url: "https://www.khaosod.co.th/breaking-news/news_9509342"
image: "https://github.com/user-attachments/assets/020f8043-842c-4ef7-bb84-5cf5fcc3ee84"
title: "คนสนิท 'เจ๊พัช' หิ้วของเข้าเยี่ยม เผยเจ้าตัวไม่ร้องขออะไร ซ้ำยังกินข้าวไม่ได้"
description: "คนสนิท 'เจ๊พัช' หิ้วกาแฟมาเยี่ยม เผยเจ้าตัวไม่ร้องขออะไร ซ้ำยังไม่กินข้าว หลังถือถุงข้าวมื้อเช้าและกลางวันกลับ ทั้งที่ยังไม่ได้กิน "
category: "HOT_NEWS"
language: "th"
date: 2024-11-17T08:17:38.866Z
---

# คนสนิท 'เจ๊พัช' หิ้วของเข้าเยี่ยม เผยเจ้าตัวไม่ร้องขออะไร ซ้ำยังกินข้าวไม่ได้

[![คนสนิท 'เจ๊พัช' หิ้วของเข้าเยี่ยม เผยเจ้าตัวไม่ร้องขออะไร ซ้ำยังกินข้าวไม่ได้](https://www.khaosod.co.th/wpapp/uploads/2024/11/japat2-1.jpg "คนสนิท 'เจ๊พัช' หิ้วของเข้าเยี่ยม เผยเจ้าตัวไม่ร้องขออะไร ซ้ำยังกินข้าวไม่ได้")](https://www.khaosod.co.th/wpapp/uploads/2024/11/japat2-1.jpg)

**คนสนิท ‘เจ๊พัช’ หิ้วกาแฟมาเยี่ยม เผยเจ้าตัวไม่ร้องขออะไร ซ้ำยังไม่กินข้าว หลังถือถุงข้าวมื้อเช้าและกลางวันกลับ ทั้งที่ยังไม่ได้กิน**

เมื่อเวลา 12.10 น. วันที่ 17 พ.ย.67 ที่อาคารประชาอารักษ์ กองบังคับการปราบปราม (บก.ป.) ผู้สื่อข่าวรายงานว่า น.ส.กฤษอนงค์ สุวรรณวงศ์ หรือเจ๊พัช ผู้ต้องหาในคดีกรรโชกทรัพย์ และเป็นตัวกลางเรียกทรัพย์สินบน กรณีตบทรัพย์บรรดาบอสดิไอคอน ได้มีชายคนสนิทเดินทางนำกาแฟ 2 แก้วมาเยี่ยมที่ห้องควบคุมตัว

จากนั้นมีคนใกล้ชิดที่เป็นผู้หญิงเดินทางเข้ามาเยี่ยมอีก 1 คน ซึ่งทั้ง 2 คนใช้เวลาเข้าเยี่ยมน.ส.กฤษอนงค์ ประมาณเกือบ 1 ชั่วโมง ก่อนจะเดินทางกลับ

โดยผู้สื่อข่าวพยายามสอบถามถึงสภาพจิตใจ ของ น.ส.กฤษอนงค์ ทางชายคนสนิท กล่าวว่า “พี่พัชยังโอเคครับ และไม่เรียกร้องหรือขออะไรเป็นพิเศษ” เมื่อถามถึงความสัมพันธ์ ชายคนสนิท ระบุว่า “ผมแค่มาเยี่ยมเฉยๆ พร้อมนํากาแฟมาให้”

![](https://www.khaosod.co.th/wpapp/uploads/2024/11/S__9601103_0-696x392.jpg)

ผู้สื่อข่าวได้สอบถามอีกว่า น.ส.กฤษอนงค์ มีอาการเครียดหรือไม่ ชายคนสนิท ระบุว่า ”กินข้าวไม่ได้“ และเมื่อถามถึงแนวทางการต่อสู้คดีหรือการประกันตัวในชั้นศาลพรุ่งนี้(18 พ.ย.) ชายคนสนิท กล่าวเพียงว่า ”ผมไม่ใช่ทนายความ“ ก่อนจะรีบเดินขึ้นรถกลับทันที

ขณะที่ผู้สื่อข่าวสังเกตุเห็นว่า ชายคนสนิทของน.ส.กฤษอนงค์ ได้ถือถุงใส่ข้าว 2 กล่องกลับออกมาจากห้องคุมขังด้วย คาดว่าจะเป็นข้าวมื้อเช้าและเที่ยงที่ตำรวจสั่งให้น.ส.กฤษอนงค์ แต่เจ้าตัวไม่ได้รับประทานเเต่อย่างใด