---
layout: post
code: "ART24111804363RVWSR"
origin_url: "https://www.khaosod.co.th/entertainment/news_9509340"
image: "https://github.com/user-attachments/assets/9f8860f3-ab1d-46cb-b7b1-d30b99f0ab99"
title: "สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’"
description: "สมศักดิ์ศรีการเป็นวงไอคอนนิกแถวหน้าของไทย เมื่อ 3 หนุ่ม ‘เฟิด’ คาริญญ์ยวัฒ ดุรงค์จิรกานต์, ‘แก๊ก’ อธิราช ปิ่นทอง และ ‘วิทย์’ เจนวิทย์ จันทร์ปัญญาวงศ์"
category: "ENTERTAINMENT"
language: "th"
date: 2024-11-18T04:41:59.220Z
---

# สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’

[![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/ปก-2-scaled.jpg "สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’")](https://www.khaosod.co.th/wpapp/uploads/2024/11/ปก-2-scaled.jpg)

สมศักดิ์ศรีการเป็นวงไอคอนนิกแถวหน้าของไทย เมื่อ 3 หนุ่ม **‘เฟิด’ คาริญญ์ยวัฒ ดุรงค์จิรกานต์, ‘แก๊ก’ อธิราช ปิ่นทอง** และ **‘วิทย์’ เจนวิทย์ จันทร์ปัญญาวงศ์** จากวง **“Slot Machine” (สล็อตแมชชีน)** ได้เปิดวาร์ปดนตรีชิ้นใหม่แบบสับ ด้วยการปล่อยซิงเกิลภาษาอังกฤษ **“Walk The Earth”** งานคอลแล็บกับ **‘Ryan Tedder’ (ไรอัน เท็ดเดอร์)** นักร้องนำวง **“OneRepublic”** เจ้าของรางวัลแกรมมี่อวอร์ด และในฐานะนักแต่งเพลงและโปรดิวเซอร์ให้ศิลปินดังระดับโลกมากมาย อาทิ **อะเดล, บียอนเซ่, เจมส์ บลันต์ ฯลฯ** และล่าสุดกับการโปรดิวซ์เพลง **“ROCKSTAR”** ให้ **‘LISA’**

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/1-38.jpg)

**สำหรับ “Walk The Earth” คืออีกผลงานชิ้นพรีเมียมของ Slot Machine ที่หลอมวัฒนธรรมจากสองฝั่งดนตรีในโลกตะวันตกและโลกตะวันออก ผสมผสานจนได้บทเพลงที่เต็มไปด้วยไอเดียแปลกใหม่ และเป็นครั้งแรกที่ ‘ไรอัน เท็ดเดอร์’ มานั่งแท่นดูแลงานเบื้องหลังในฐานะ Executive Producer ให้กับวงร็อกแถวหน้าจากประเทศไทย**

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/เฟิด-ร้องนำ.jpg)

ทั้งนี้ “Slot Machine” เล่าถึงซิงเกิลล่าสุดว่า เพลงถูกแต่งขึ้นโดยทีมงานของ ไรอัน เท็ดเดอร์ ซึ่งเป็นทีมเดียวกับที่เขียนเพลง ROCKSTAR ให้ LISA เนื้อหาของเพลง ถูกตีความให้สะท้อนตัวตนและแนวคิดในเรื่องมนุษย์ต่างดาว ของ Slot Machine ในพาร์ตการทำเพลง พวกเราใช้วิธีอัดเสียงจากกรุงเทพฯ ผ่านวิดีโอคอลกับทีมที่อเมริกาในช่วงดึกๆ ของเวลาไทย (อีกฝั่งคือตอนเช้าของอเมริกา) ซึ่งเป็นช่วงที่วงกำลังตื่นตัวและพร้อมทำงานเต็มที่ บรรยากาศการอัดเพลง จึงดำเนินไปอย่างราบรื่นและสนุกสนาน เหมือนได้ทำงานกับเพื่อนสนิท

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/2-25.jpg)

ADVERTISEMENT

_โดย ‘เฟิด’ นักร้องนำ เล่าภาพรวมของเพลง “Walk The Earth” ว่า “เป็นเรื่องราวของการเดินผ่านเส้นทางชีวิตที่เต็มไปด้วยความซับซ้อน การค้นพบความแข็งแกร่งในตัวเอง การยึดมั่นในเป้าหมายท่ามกลางความวุ่นวาย เพลงนี้สะท้อนถึงเส้นทางของพวกเรา ทั้งในฐานะบุคคลและในฐานะวง ที่เชื่อมโยงกันด้วยประสบการณ์ร่วมของมนุษย์ การได้ร่วมงานกับ ไรอัน เท็ดเดอร์ และทีมของเขา มันทำให้เรากล้าที่จะสำรวจความลึกซึ้งใหม่ๆ ทั้งในด้านดนตรีและอารมณ์ เป็นการเปิดบทใหม่ในการเติบโตของพวกเรา เพลงนี้คือเครื่องเตือนใจถึงความกล้าที่จะก้าวเดินต่อไปข้างหน้า และเราก็อยากให้แฟนๆ ได้สัมผัสกับเสียงใหม่ๆ ที่พวกเราจะนำเสนอครับ”_

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/3-20.jpg)

ด้าน **‘ไรอัน เท็ดเดอร์’** ที่ได้ร่วมงานกับ Slot Machine ครั้งแรก! เผยความรู้สึกอย่างตื่นเต้นว่า “ผมเป็นแฟนตัวยงของประเทศไทย, คนไทย และช่วงหลังๆ ก็ได้ฟังดนตรีท้องถิ่นของไทยด้วย Slot Machine ก็เป็นหนึ่งในศิลปินกลุ่มแรกๆ ที่ผมได้เจอ ผมชอบความเข้มข้นของเสียง ที่เป็นเอกลักษณ์เฉพาะตัวของพวกเขามาก ความพรั่งพร้อมของวงการดนตรีในเมืองไทย มันยิ่งทำให้ผมหลงใหล ผมเชื่อว่า ถ้าเราได้สร้างสรรค์บางสิ่งที่พิเศษ โดยนำวัฒนธรรมและสไตล์ดนตรีที่แตกต่างกันมารวมกัน ผมหวังว่านี่จะเป็นครั้งแรกที่ผมได้ทำงานกับศิลปินไทย”

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/ใหญ่.jpg)

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/4-20.jpg)

_นอกจากการเสนอซาวด์ใหม่ๆ สู่คนฟัง โลโก้ “ดวงตาแห่งปัญญา” ของวง ยังถูกนำมาขยายเป็นไอเดียล้ำๆ ในรูปของ “ดวงตาจักรกล“ ผ่านเรื่องราวในมิวสิควิดีโอ ภายใต้การทำงานของผู้กำกับภาพยนตร์มือรางวัลอินเตอร์ อย่าง ‘ดี้’ ปภังกร ปัญจันทรักษ์ ที่เคยฝากผลงานไว้ในภาพยนตร์ “แสงกระสือ 2” การถ่ายทอดเรื่องราวในมิวสิควิดีโอ “Walk The Earth” ได้เล่าถึงมุมความรักและความลับของจักรวาลในโปรดักชั่นดีไซน์เท่ๆ บวกเข้ากับโลเกชั่นที่ให้ความรู้สึกสมจริงไปกับสถานการณ์ในเรื่อง ไม่ว่าจะเป็น โบสถ์ร้างกลางทะเล ณ วัดจิตภาวัน และ แกรนด์ แคนยอนคีรี จ.ชลบุรี ยิ่งตอกย้ำให้เห็นงานด้านวิชวลในซิงเกิลนี้ที่เท่อินเตอร์ออกมาได้ครบทุกมิติ_

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/วิทย์-กีต้าร์.jpg)

![สกู๊ปบันเทิง - ‘Slot Machine’กล้าก้าว! คอลแล็บกับ‘Ryan Tedder’](https://www.khaosod.co.th/wpapp/uploads/2024/11/แก๊ก-เบส.jpg)

**ชมเอ็มวีเพลง “Walk The Earth” ได้แล้วทาง https://www.youtube.com/watch?v=ZC2hNPi54e4 และฟังเพลงได้ทุกช่องทางสตรีมมิ่ง – ดาวน์โหลด : https://slotmachine.lnk.to/WalkTheEarth ติดตามข่าวความเคลื่อนไหว Slot Machineได้ที่ : https://bio.to/Slot\_Machine**