---
layout: post
code: "ART24110908566VCCRW"
origin_url: "https://www.khaosod.co.th/breaking-news/news_9497770"
image: "https://github.com/user-attachments/assets/6e846da6-96d6-4b54-80bc-f8d8d86506a5"
title: "แท็กซี่ฝ่าไฟแดง จยย.พุ่งเสยตีลังกา พังยับ หนุ่ม29เสียชีวิตคาที่ กล้องหน้ารถจับภาพนาทีสลด"
description: "แท็กซี่ฝ่าไฟแดง จยย.พุ่งเสยตีลังกา พังยับ หนุ่ม29เสียชีวิตคาที่ กล้องหน้ารถจับภาพนาทีสลด กลางแยกรัชนนทรี ถนนนราธิวาส เจ้าหน้าที่เร่งสอบปากคำโชเฟอร์"
category: "HOT_NEWS"
language: "th"
date: 2024-11-09T09:00:23.052Z
---

# แท็กซี่ฝ่าไฟแดง จยย.พุ่งเสยตีลังกา พังยับ หนุ่ม29เสียชีวิตคาที่ กล้องหน้ารถจับภาพนาทีสลด

[![แท็กซี่ฝ่าไฟแดง จยย.พุ่งเสยตีลังกา พังยับ หนุ่ม29เสียชีวิตคาที่ กล้องหน้ารถจับภาพนาทีสลด](https://www.khaosod.co.th/wpapp/uploads/2024/11/taxi3.jpg "แท็กซี่ฝ่าไฟแดง จยย.พุ่งเสยตีลังกา พังยับ หนุ่ม29เสียชีวิตคาที่ กล้องหน้ารถจับภาพนาทีสลด")](https://www.khaosod.co.th/wpapp/uploads/2024/11/taxi3.jpg)

**แท็กซี่ฝ่าไฟแดง จยย.พุ่งเสยตีลังกา พังยับ หนุ่ม29เสียชีวิตคาที่ กล้องหน้ารถจับภาพนาทีสลด กลางแยกรัชนนทรี ถนนนราธิวาส เจ้าหน้าที่เร่งสอบปากคำโชเฟอร์**

เมื่อเวลา 08.00 น. วันที่ 9 พ.ย.2567 เจ้าหน้าที่ตำรวจสน.ทุ่งมหาเมฆ รับแจ้งแตุ รถจยย.ชนกับรถแท็กซี่ มีผู้เสียชีวิต 1 ราย บริเวณแยกรัชนนทรี ถนนนราธิวาส กทม. จึงรุดไปตรวจสอบพร้อมเจ้าหน้าที่อาสาสมัครกู้ภัย มูลนิธิป่อเต็กตึ๊ง



ที่เกิดเหตุ พบ รถแท็กซี่ สีชมพู ทะเบียน ทห1142 กรุงเทพมหานคร ถูกจยย.ยี่ห้อฮอนด้า เวฟ 110 สีดำ ทะเบียน 5 ขค 3052 กทม. ชนเข้าบริเวณฝั่งขวาประตูหลัง ใกล้กันพบร่างนายฤทธิเดช อายุ 29 ปี เสียชีวิต เจ้าหน้าที่กู้ภัยนำร่างส่งนิติเวชรพ.จุฬาฯ

[![](https://www.khaosod.co.th/wpapp/uploads/2024/11/taxi6.jpg)](https://www.khaosod.co.th/wpapp/uploads/2024/11/taxi6.jpg)

จากการตรวจสอบภาพจากกล้องหน้ารถพลเมืองดีที่เห็นเหตุการณ์ พบว่าผู้เสียชีวิตขับขี่รถจยย.มาตามปกติ โดยจังหวะที่กำลังข้ามแยกไฟเขียวไฟแดงอยู่นั้น รถแท็กซี่ได้ฝ่าไฟแดงออกมาตัดหน้า รถจยย.ของผู้เสียชีวิต จนชนเข้ากับปริเวณประตูหลังฝั่งขวาอย่างจัง โดยภาพจากกล้องหน้ารถจับภาพได้อย่างชัดเจนว่าเป็นช่วงสัญญาณไฟเขียว

แท็กซี่ฝ่าไฟแดง จยย.พุ่งเสยตีลังกา พังยับ หนุ่ม29เสียชีวิตคาที่ กล้องหน้ารถจับภาพนาทีสลด

ต่อมาผู้สื่อข่าวได้ลงพื้นที่เกิดเหตุและได้มีโอกาสพูดคุยกับนายกลม ลีลา อายุ 51 ปี วินจยย.ขับผ่านช่วงนั้น เผยว่า เมื่อตอนมาถึงก็เห็นร่างของผู้เสียชีวิตถูกคุมผ้าขาวแล้ว แต่ได้รับฟังจากเจ้าหน้าที่ว่า ผู้เสียชีวิตขับมาจากทางถ.พระราม 3 ส่วนแท็กซี่มาจากถนนนราธิวาสมุ่งตรงถนนพระราม3 และได้ฝ่าไฟแดง ทำให้คนขี่รถจยย.ชนที่เข้าด้านท้ายและเสียชีวิต

[![](https://www.khaosod.co.th/wpapp/uploads/2024/11/taxi5.jpg)](https://www.khaosod.co.th/wpapp/uploads/2024/11/taxi5.jpg)

ขณะที่ พ.ต.ท.กุลนันน์ อภินิติอนันต์ รอง ผกก.(สอบสวน) สน.ทุ่งมหาเมฆ เปิดเผยว่า เบื้องต้นเจ้าหน้าที่ได้นำตัวแท็กซี่คนดังกล่าวมาเป่าแอลกอฮอล์ โดยผลปรากฏว่าเป็น 0 ขณะนี้อยู่ระหว่างสอบปากคำและรวบรวมข้อมูลหลักฐานและกล้องวงจรปิดเพิ่มเติมก่อนดำเนินคดีตามกฎหมายต่อไป

[![](https://www.khaosod.co.th/wpapp/uploads/2024/11/taxi4.jpg)](https://www.khaosod.co.th/wpapp/uploads/2024/11/taxi4.jpg)