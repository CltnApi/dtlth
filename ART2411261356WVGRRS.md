---
layout: post
code: "ART2411261356WVGRRS"
origin_url: "https://www.khaosod.co.th/special-stories/news_9522630"
image: "https://github.com/user-attachments/assets/0062c0f6-16c2-4d8e-af6e-86d93437c5b9"
title: "เปิดประวัติ \"เจ้าคุณพระสินีนาถ พิลาสกัลยาณี\" ผู้เป็นที่พึ่งอันงดงาม เพียบพร้อมด้วยคุณสมบัติแห่งกุลสตรี"
description: "เปิดประวัติ \"เจ้าคุณพระสินีนาถ พิลาสกัลยาณี\" ผู้เป็นที่พึ่งอันงดงาม เพียบพร้อมด้วยคุณสมบัติแห่งกุลสตรี"
category: "SPECIAL_STORIES"
language: "th"
date: 2024-11-26T19:45:56.268Z
---

# เปิดประวัติ "เจ้าคุณพระสินีนาถ พิลาสกัลยาณี" ผู้เป็นที่พึ่งอันงดงาม เพียบพร้อมด้วยคุณสมบัติแห่งกุลสตรี

[![เปิดประวัติ "เจ้าคุณพระสินีนาถ พิลาสกัลยาณี" ผู้เป็นที่พึ่งอันงดงาม เพียบพร้อมด้วยคุณสมบัติแห่งกุลสตรี](https://www.khaosod.co.th/wpapp/uploads/2024/11/Chaokhun-Phra-Sineenatha-Bilasakalyani.jpg "เปิดประวัติ "เจ้าคุณพระสินีนาถ พิลาสกัลยาณี" ผู้เป็นที่พึ่งอันงดงาม เพียบพร้อมด้วยคุณสมบัติแห่งกุลสตรี")](https://www.khaosod.co.th/wpapp/uploads/2024/11/Chaokhun-Phra-Sineenatha-Bilasakalyani.jpg)

**เปิดประวัติ “เจ้าคุณพระสินีนาถ พิลาสกัลยาณี” ผู้เป็นที่พึ่งอันงดงาม เพียบพร้อมด้วยคุณสมบัติแห่งกุลสตรี**

วันที่ 26 พ.ย. 2567 เว็บไซต์ราชกิจจานุเบกษา เผยแพร่พระบรมราชโองการ พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว

ขอให้ชื่อใหม่ แก่ เจ้าคุณพระสินีนาฏ พิลาสกัลยาณี ว่า **“เจ้าคุณพระสินีนาถ พิลาสกัลยาณี”** (Chaokhun Phra Sineenatha Bilasakalyani) อ่านว่า เจ้า – คุน – พระ – สิ – นี – นาด – พิ – ลาด – กัน – ละ – ยา – นี นางผู้เป็นที่พึ่งอันงดงาม เพียบพร้อมด้วยคุณสมบัติแห่งกุลสตรี

สำหรับ **เจ้าคุณพระสินีนาถ พิลาสกัลยาณี** ได้รับพระกรุณาโปรดเกล้าฯ สถาปนาเป็นเจ้าคุณพระสินีนาฏ พิลาสกัลยาณี เมื่อวันที่ 28 กรกฎาคม พ.ศ.2562

เกิดวันที่ 26 มกราคม พ.ศ.2528 จ.น่าน จบการศึกษาระดับประถมศึกษา ที่โรงเรียนราชปิโยรสา ยุพราชานุสรณ์ (ริม-ป่าคาประชานุเคราะห์) ต.ท่าวังผา อ.ท่าวังผา จ.น่าน ระดับมัธยมศึกษา ที่โรงเรียนท่าวังผาพิทยาคม ต.ท่าวังผา อ.ท่าวังผา จ.น่าน

ในปี พ.ศ.2551 สำเร็จการศึกษาระดับชั้นปริญญาตรี พยาบาลศาสตรบัณฑิต วิทยาลัยพยาบาลกองทัพบก รุ่นที่ 41 ปี พ.ศ.2551

เจ้าคุณพระสินีนาถ พิลาสกัลยาณี

**ประวัติด้านการศึกษาหลักสูตรทางทหาร  
**– สำเร็จหลักสูตรทหารอาสามหาดเล็กราชวัลลภ มวก.หญิง รักษาพระองค์ ปี พ.ศ.2557  
– สำเร็จฝึกหลักสูตรหน่วยทหารทรหด ปี พ.ศ.2557  
– สำเร็จการฝึกหลักสูตร Combat Qualifying Course Jungle Warfare ของหน่วยทหารมหาดเล็กราชวัลลภรักษาพระองค์ ปี พ.ศ.2558  
– สำเร็จการศึกษาตามหลักสูตร ชั้นนายร้อย หน่วยทหารมหาดเล็กราชวัลลภรักษาพระองค์ ของโรงเรียนทหารราบ ศูนย์การทหารราบ ปี พ.ศ.2558  
– สำเร็จการศึกษาตามหลักสูตร ชั้นนายพัน หน่วยทหารมหาดเล็กราชวัลลภรักษาพระองค์ ของโรงเรียนทหารราบ ศูนย์การทหารราบ ปี พ.ศ.2558  
– สำเร็จการศึกษาตามหลักสูตรหลักประจำ โรงเรียนเสนาธิการทหารบก ชุดที่ 95 ปีการศึกษา 2560

**ประวัติด้านการศึกษาหลักสูตรพิเศษและการบิน  
**– สำเร็จการศึกษาตามหลักสูตร ส่งทางอากาศ ของโรงเรียนสงครามพิเศษ ศูนย์สงครามพิเศษ รุ่นที่ 292 ปี พ.ศ.2558 การศึกษาดีเด่น ประกอบด้วย กระโดดร่มตัวเปล่าในเวลากลาง และกระโดดร่มประกอบเครื่องสนามในเวลากลางวัน  
– สำเร็จการศึกษาตามหลักสูตร ส่งทางอากาศนาวิกโยธิน ของโรงเรียนทหารนาวิกโยธิน ปี พ.ศ.2560 (กระโดดร่มในเวลากลางคืน)  
– ทบทวนหลักสูตร ส่งทางอากาศ ของโรงเรียนสงครามพิเศษ ศูนย์สงครามพิเศษ ปี พ.ศ.2562 (กระโดดร่มในเวลากลางคืน)  
– ศึกษาภาควิชาการบิน ของโรงเรียนการบิน กองทัพอากาศไทย (กำแพงแสน) และทำการฝึกบินกับเครื่องบิน บ.ฝ.16ก. ปี พ.ศ.2561  
– ศึกษาหลักสูตร Private Pilot License (PPL) ณ โรงเรียนการบิน Jesenwang สหพันธ์สาธารณรัฐเยอรมนี

เจ้าคุณพระสินีนาถ พิลาสกัลยาณี

**ประวัติการรับราชการ และการถวายงาน  
**ปี พ.ศ. 2551 – พยาบาลประจำแผนกห้องฉุกเฉิน กองการพยาบาล โรงพยาบาลพระมงกุฎเกล้า  
ปี พ.ศ. 2551- 2555 – พยาบาลประจำแผนกอายุรกรรมหญิง กองการพยาบาล โรงพยาบาลอานันทมหิดล  
ปี พ.ศ.2555 – ดำรงตำแหน่ง เจ้าพนักงานในพระองค์ ประเภททั่วไป ระดับชำนาญงาน งานศิลปาชีพ 904 ฝ่ายกิจการพิเศษ ประจำราชสำนัก โครงการในพระองค์ฯ และการพระราชกุศล ในสมเด็จพระบรมโอรสาธิราชฯ สยามมกุฎราชกุมาร สำนักพระราชวัง  
ปี พ.ศ. 2557 – ดำรงตำแหน่งเจ้าพนักงานในพระองค์ ประเภททั่วไประดับอาวุโส งานพระราชกุศล และพระราชานุเคราะห์ โครงการในพระองค์ ฝ่ายราชเลขานุการ กองกิจการในพระองค์ สมเด็จพระบรมโอรสาธิราชฯ สยามมกุฎราชกุมาร สำนักพระราชวัง  
ปี พ.ศ.2558 – ดำรงตำแหน่ง รองผู้บังคับกองร้อยทหารมหาดเล็ก ราชวัลลภรักษาพระองค์ (3) ศูนย์ฝึกทหารมหาดเล็กราชวัลลภรักษาพระองค์ โรงเรียนทหารมหาดเล็กราชวัลลภรักษาพระองค์ หน่วยทหารมหาดเล็กราชวัลลภรักษาพระองค์ หน่วยบัญชาการถวายความปลอดภัยรักษาพระองค์ (อัตราพันตรี)

เจ้าคุณพระสินีนาถ พิลาสกัลยาณี

**ประวัติการรับราชการ และการถวายงาน  
**ปี พ.ศ.2558 – ดำรงตำแหน่ง เจ้าพนักงานในพระองค์ ประเภททั่วไประดับอาวุโส งานพระราชกุศล และพระราชานุเคราะห์ โครงการในพระองค์ ฝ่ายราชเลขานุการ กองกิจการในพระองค์ สมเด็จพระบรมโอรสาธิราชฯ สยามมกุฎราชกุมาร สำนักพระราชวัง  
ปี พ.ศ.2559 – ดำรงตำแหน่ง ประจำหน่วย ทหารมหาดเล็ก ราชวัลลภรักษาพระองค์ หน่วยบัญชาการถวายความปลอดภัยรักษาพระองค์ (อัตราพันโท)  
ปี พ.ศ.2559 – ดำรงตำแหน่ง ประจำหน่วยหน่วยทหารมหาดเล็ก ราชวัลลภรักษาพระองค์ หน่วยบัญชาการถวายความปลอดภัยรักษาพระองค์ (อัตราพันเอก)  
ปี พ.ศ.2561 – ดำรงตำแหน่ง ผู้บังคับกองพันราชสำนัก กรมทหารรักษาวังมหาดเล็กราชวัลลภรักษาพระองค์ กองบัญชาการทหารมหาดเล็กราชวัลลภรักษาพระองค์ หน่วยบัญชาการถวายความปลอดภัยรักษาพระองค์ (อัตราพันเอกพิเศษ)  
ปี พ.ศ.2561 – ดำรงตำแหน่ง รองผู้บังคับการกรมทหารรักษาวังมหาดเล็กราชวัลลภรักษาพระองค์ กองบัญชาการทหาร มหาดเล็กราชวัลลภรักษาพระองค์ หน่วยบัญชาการถวายความปลอดภัยรักษาพระองค์ (อัตราพันเอกพิเศษ)  
– ปฏิบัติหน้าที่ ผู้บังคับกองพันราชสำนัก กรมทหารรักษาวังมหาดเล็กราชวัลลภรักษาพระองค์ กองบัญชาการทหารมหาดเล็กราชวัลลภรักษาพระองค์ หน่วยบัญชาการถวายความปลอดภัยรักษาพระองค์ (อัตราพันเอกพิเศษ)

เจ้าคุณพระสินีนาถ พิลาสกัลยาณี

**ประวัติการรับราชการ และการถวายงาน**  
ปี พ.ศ.2562- ปัจจุบัน-ดำรงตำแหน่ง ผู้อำนวยการกองปฏิบัติการกิจการ ราชสำนัก กรมกิจการวัง (อ) ทหารมหาดเล็กราชวัลลภรักษาพระองค์ กรมฝ่ายเสนาธิการ กองบัญชาการทหารมหาดเล็กราชวัลลภรักษาพระองค์ หน่วยบัญชาการถวายความปลอดภัยรักษาพระองค์ (อัตราพลตรี)  
\-ปฏิบัติหน้าที่ รองผู้บังคับการกรมทหารรักษาวังมหาดเล็กราชวัลลภรักษาพระองค์ กองบัญชาการทหารมหาดเล็กราชวัลลภรักษาพระองค์ หน่วยบัญชาการถวายความปลอดภัยรักษาพระองค์  
\-ปฏิบัติหน้าที่ ผู้บังคับกองพันราชสำนัก กรมทหารรักษาวังมหาดเล็กราชวัลลภรักษาพระองค์ กองบัญชาการทหารมหาดเล็กราชวัลลภรักษาพระองค์ หน่วยบัญชาการถวายความปลอดภัยรักษาพระองค์  
ปี พ.ศ.2560-ปัจจุบัน -ปฏิบัติหน้าที่ราชองครักษ์ในพระองค์พระบาทสมเด็จพระวชิรเกล้าเจ้าอยู่หัว

**ด้านเครื่องราชอิสริยาภรณ์**  
ปี พ.ศ.2556 – เครื่องราชอิสริยาภรณ์อันมีเกียรติยศยิ่งมงกุฎไทย ชั้นตริตาภรณ์มงกุฎไทย (ต.ม.)  
ปี พ.ศ.2559 – เครื่องราชอิสริยาภรณ์อันเป็นที่เชิดชูยิ่งช้างเผือก ชั้นตริตาภรณ์ช้างเผือก (ต.ช.)  
ปี พ.ศ.2559 – เครื่องราชอิสริยาภรณ์อันมีเกียรติยศยิ่งมงกุฎไทย ชั้นทวีติยาภรณ์มงกุฎไทย (ท.ม.)  
ปี พ.ศ.2560 – เครื่องราชอิสริยาภรณ์อันเป็นที่เชิดชูยิ่งช้างเผือก ชั้นทวีติยาภรณ์ช้างเผือก (ท.ช.)  
ปี พ.ศ.2562 – เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุดมหาวชิรมงกุฎ (ม.ว.ม.)  
ปี พ.ศ.2562 – เครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุดมหาปรมาภรณ์ช้างเผือก (ม.ป.ช.)  
ปี พ.ศ.2562 – เครื่องราชอิสริยาภรณ์จุลจอมเกล้า (ฝ่ายใน) ชั้นที่ 1 ปฐมจุลจอมเกล้า (ป.จ.)  
ปี พ.ศ.2562 – เหรียญรัตนาภรณ์ รัชกาลที่ 10 ชั้นที่ 1 (ว.ป.ร.1)  
ปี พ.ศ.2562 – เข็มราชวัลลภทองคำลงยา

เจ้าคุณพระสินีนาถ พิลาสกัลยาณี

**ด้านราชการและภารกิจพิเศษ**  
ปี พ.ศ.2559 – ปัจจุบัน – ปฏิบัติหน้าที่ถวายงานการพระราชกุศลในพระบาทสมเด็จพระวชิรเกล้าเจ้าอยู่หัว  
– ปฏิบัติหน้าที่ฝ่ายเสนาธิการ โครงการพระราชดำริในพระบาทสมเด็จพระวชิรเกล้าเจ้าอยู่หัว

**ด้านประสบการณ์ในการปฏิบัติหน้าที่**  
ปี พ.ศ.2560 – ปฏิบัติหน้าที่ในตำแหน่งผู้บังคับแถวแซงเสด็จขบวนพระบรมราชอิสริยยศ ในการพระราชพิธีถวายพระเพลิงพระบรมศพ พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร  
– ปฏิบัติหน้าที่ในตำแหน่งองครักษ์คู่เคียงพระบรมอัฐิ พระบาทสมเด็จพระบรมชนกาธิเบศรมหาภูมิพลอดุลยเดชมหาราช บรมนาถบพิตร  
– ปฏิบัติหน้าที่ในตำแหน่งยามถวายพระเกียรติพระบรมศพ พระบาทสมเด็จพระบรมชนกาธิเบศรมหาภูมิพลอดุลยเดชมหาราช บรมนาถบพิตร  
– ปฏิบัติหน้าที่ในตำแหน่งแถวรับเสด็จ ขบวนพระบรมราชสรีรางคาร พระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร ณ วัดบวรนิเวศวิหาร