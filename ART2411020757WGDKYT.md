---
layout: post
code: "ART2411020757WGDKYT"
origin_url: "https://www.khaosod.co.th/sports/news_9487332"
image: "https://github.com/user-attachments/assets/392e1f25-f2d3-4c55-a500-4e004069c1ad"
title: "เช็กช่องทางถ่ายทอดสด ลิเวอร์พูล ดวล ไบรตัน - อาร์เซนอล เยือน นิวคาสเซิล"
description: "คืนนี้ลิเวอร์พูลจะได้ฉะกับไบรตันอีกรอบ หลังเพิ่งเจอกันในฟุตบอลถ้วยเมื่อกลางสัปดาห์ ขณะที่บอร์นมัธต้องเจอจ่าฝูงแมนเชสเตอร์ ซิตี้ ทางด้านนิวคาสเซิล ยูไนเต็ด เปิดบ้านรับอาร์เซนอล เรียกว่าพรีเมียร์ลีกมีแต่แมตช์ดุเดือด ต้องรอติดตามกันให้ดี"
category: "SPORTS"
language: "th"
date: 2024-11-02T08:01:28.171Z
---

# เช็กช่องทางถ่ายทอดสด ลิเวอร์พูล ดวล ไบรตัน - อาร์เซนอล เยือน นิวคาสเซิล

[![เช็กช่องทางถ่ายทอดสด ลิเวอร์พูล ดวล ไบรตัน - อาร์เซนอล เยือน นิวคาสเซิล](https://www.khaosod.co.th/wpapp/uploads/2024/11/liveppool-Brighton-7633.jpg "เช็กช่องทางถ่ายทอดสด ลิเวอร์พูล ดวล ไบรตัน - อาร์เซนอล เยือน นิวคาสเซิล")](https://www.khaosod.co.th/wpapp/uploads/2024/11/liveppool-Brighton-7633.jpg)

**คืนนี้ลิเวอร์พูลจะได้ฉะกับไบรตันอีกรอบ หลังเพิ่งเจอกันในฟุตบอลถ้วยเมื่อกลางสัปดาห์ ขณะที่บอร์นมัธต้องเจอจ่าฝูงแมนเชสเตอร์ ซิตี้ ทางด้านนิวคาสเซิล ยูไนเต็ด เปิดบ้านรับอาร์เซนอล เรียกว่าพรีเมียร์ลีกมีแต่แมตช์ดุเดือด ต้องรอติดตามกันให้ดี**

**ฟุตบอลพรีเมียร์ลีก อังกฤษ**  
**นิวคาสเซิล ยูไนเต็ด-อาร์เซนอล** คู่นี้แข่งขันเวลา 19.30 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 นิวคาสเซิล ยูไนเต็ด ช่วงหลังฟอร์มไม่ค่อยดี แม้ว่าอาร์เซนอลจะยังมีปัญหาสภาพทีม แต่ทีมเยือนก็น่าบุกชนะไหว

**ลิเวอร์พูล-ไบรตัน** คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 “หงส์แดง”ลิเวอร์พูล เปิดสนามแอนฟิลด์ รับการมาเยือนของ “นกนางนวล”ไบรตัน  
คู่นี้เพิ่งเจอกันในศึกคาราบาว คัพ รอบ 16 ทีมสุดท้าย เมื่อกลางสัปดาห์ที่ผ่านมา ไบรตันเป็นฝ่ายแพ้คาบ้าน 2-3  
ส่วนผลงานในลีกตอนนี้ ทั้งคู่ลงสนาม 9 นัดเท่ากัน ลิเวอร์พูลเก็บไป 22 คะแนน ยึดรองจ่าฝูง ด้านไบรตันมี 16 คะแนน ยึดอันดับ 6  
เกมนี้เจ้าบ้านคงส่ง ดาร์วิน นูนเญซ, หลุยส์ ดิอาซ, โมฮาเหม็ด ซาลาห์ ลงสนาม ขณะที่ทีมเยือนน่าจะใช้งาน แดนนี เวลเบ็ก, ชอร์ชินโย รุตเตร์, คาโอรุ มิโตมะ  
ลิเวอร์พูลมีผลงานที่ดีต่อเนื่องทำให้ความมั่นใจสูงมาก มองแล้วไบรตันไม่น่าต่อกรไหว เจ้าบ้านน่าชนะ

**บอร์นมัธ-แมนเชสเตอร์ ซิตี้** คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 3 บอร์นมัธช่วงหลังฟอร์มไม่เลว แม้ต้องเจอจ่าฝูงอย่างแมนเชสเตอร์ ซิตี้ แต่เจ้าบ้านก็มีลุ้นแบ่งแต้มได้

**น็อตติงแฮม ฟอเรสต์-เวสต์แฮม ยูไนเต็ด** คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 4 น็อตติงแฮม ฟอเรสต์ ฤดูกาลนี้ฟอร์มค่อนข้างดี ขณะที่เวสต์แฮม ยูไนเต็ด หวังผลเกมนอกบ้านไม่ได้เลย เจ้าถิ่นน่าชนะ

เซาธ์แฮมป์ตัน-เอฟเวอร์ตัน คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 5 เซาธ์แฮมป์ตันยังหาชัยชนะไม่เจอเลย ทางด้านเอฟเวอร์ตันมีแนวโน้มที่ดีขึ้นเรื่อยๆ ทีมเยือนไม่น่าแพ้แมตช์นี้

**อิปสวิช ทาวน์-เลสเตอร์ ซิตี้** คู่นี้แข่งขันเวลา 22.00 น. ถ่ายทอดสดช่องทรูสปอร์ต 2 อิปสวิช ทาวน์ แม้จะยังไม่เจอชัยชนะ แต่เกมนี้พบเลสเตอร์ ซิตี้ ที่ฟอร์มกระท่อนกระแท่น เจ้าบ้านมีลุ้นได้เฮ

**วูล์ฟแฮมป์ตัน วันเดอเรอร์ส-คริสตัล พาเลซ** คู่นี้แข่งขันเวลา 00.30 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 วูล์ฟแฮมป์ตัน วันเดอเรอร์ส ผลงานแย่มากก็จริง แต่เกมนี้เจอคริสตัล พาเลซ ที่อยู่ท้ายตารางเหมือนกัน เจ้าบ้านลุ้นเบียดชนะได้

**ฟุตบอลบุนเดสลีกา เยอรมนี**  
**บาเยิร์น มิวนิก-อูนิโอน เบอร์ลิน** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 4 บาเยิร์น มิวนิก ยังไม่แพ้ในลีกเลย แม้ว่าอูนิโอน เบอร์ลิน จะมีฟอร์มที่ไม่เลว แต่เจ้าบ้านน่าชนะได้

**ไอน์ทรักต์ แฟรงก์เฟิร์ต-โบคุม** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 5 ไอน์ทรักต์ แฟรงก์เฟิร์ต ฟอร์มค่อนข้างดี ต่างจากโบคุมที่ตอนนี้จมบ๊วย เจ้าบ้านคงไม่พลาด 3 คะแนน

**ฮอลชไตน์ คีล-ไฮเดนไฮม์** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 6 ฮอลชไตน์ คีล ดูแล้วยังไม่แกร่งพอสำหรับบุนเดสลีกา เชื่อว่าไฮเดนไฮม์น่าบุกชนะไหว

**โวล์ฟสบวร์ก-เอาก์สบวร์ก** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 7 โวล์ฟสบวร์กอาจจะฟอร์มฝืดอยู่ แต่คู่แข่งอย่างเอาก์สบวร์กหวังผลเกมนอกบ้านไม่ได้เลย เจ้าถิ่นน่าเบียดคว้าชัย

**ฮอฟเฟนไฮม์-ซังต์. เพาลี** คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 8 ทั้งคู่ฟอร์มย่ำแย่ แต่เกมนี้ฮอฟเฟนไฮม์ได้เปรียบในบ้าน โอกาสชนะจึงค่อนข้างสูงกว่า

**โบรุสเซีย ดอร์ตมุนด์-ไลป์ซิก** คู่นี้แข่งขันเวลา 00.30 น.ถ่ายทอดสดช่องบีอิน สปอร์ตส์ 4 และทรู พรีเมียร์ ฟุตบอล 4 โบรุสเซีย ดอร์ตมุนด์ ช่วงหลังฟอร์มไม่ดีเลย ต้องมาเจอไลป์ซิกที่กำลังคึก ทีมเยือนหวังถึงบุกชนะได้เลย

**ฟุตบอลเซเรีย อา อิตาลี**  
**โบโลญญา-เลชเช** คู่นี้แข่งขันเวลา 21.00 น. โบโลญญาไม่แพ้เกมลีกมาติดกันหลายนัด แมตช์นี้เจอเลชเชที่อยู่ท้ายตาราง เจ้าบ้านไม่น่าพลาดชัย

**อูดิเนเซ-ยูเวนตุส** คู่นี้แข่งขันเวลา 00.00 น. อูดิเนเซเล่นในบ้านได้ดี ขณะที่ยูเวนตุสยังมีปัญหาเรื่องเกมรุกอยู่ มองว่าเจ้าถิ่นไม่น่าแพ้

**มอนซา-เอซี มิลาน** คู่นี้แข่งขันเวลา 02.45 น. มอนซศักยภาพยังเป็นรองเอซี มิลาน ทีมเยือนมีโอกาสชนะสูงกว่า

**ฟุตบอลลา ลีกา สเปน**  
**โอซาซูนา-เรอัล บายาโดลิด** คู่นี้แข่งขันเวลา 20.00 น. ถ่ายทอดสดช่องบีอิน สปอร์ตส์ 3 โอซาซูนาช่วงหลังฟอร์ค่อนข้างดี เกมนี้เจอเรอัล บายาโดลิด ที่อยู่ท้ายตาราง เจ้าบ้านน่าชนะ

**จิโรนา-เลกาเนส** คู่นี้แข่งขันเวลา 22.15 น. ถ่ายทอดสดช่องบีอิน สปอร์ตส์ 3 จิโรนาได้เปรียบในบ้าน คู่แข่งอย่างเลกาเนสก็ไม่ได้แกร่งมาก เจ้าถิ่นน่าได้เฮ

