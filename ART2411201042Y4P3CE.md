---
layout: post
code: "ART2411201042Y4P3CE"
origin_url: "https://www.khaosod.co.th/sports/news_9514220"
image: "https://github.com/user-attachments/assets/95f44e75-8de5-4497-9b25-025697ec29aa"
title: "สิงห์ เชียงราย ยูไนเต็ด ประกาศตั้ง ปิยพล คุมทัพควบผู้เล่น ลุยสู้ศึก ไทยลีก"
description: "หลังจากที่ สิงห์ เชียงราย ยูไนเต็ด ประกาศแยกทางกับ ชาบี โมโร่ กุนซือชาวสเปน ไปก่อนหน้านี้ เนื่องจากต้องกลับไปจัดการภารกิจของครอบครัว ทำให้ทัพ \"กว่างโซ้ง\""
category: "SPORTS"
language: "th"
date: 2024-11-20T10:51:55.058Z
---

# สิงห์ เชียงราย ยูไนเต็ด ประกาศตั้ง ปิยพล คุมทัพควบผู้เล่น ลุยสู้ศึก ไทยลีก

[![สิงห์ เชียงราย ยูไนเต็ด ประกาศตั้ง ปิยพล คุมทัพควบผู้เล่น ลุยสู้ศึก ไทยลีก](https://www.khaosod.co.th/wpapp/uploads/2024/11/chaing.jpg "สิงห์ เชียงราย ยูไนเต็ด ประกาศตั้ง ปิยพล คุมทัพควบผู้เล่น ลุยสู้ศึก ไทยลีก")](https://www.khaosod.co.th/wpapp/uploads/2024/11/chaing.jpg)

หลังจากที่ สิงห์ เชียงราย ยูไนเต็ด ประกาศแยกทางกับ ชาบี โมโร่ กุนซือชาวสเปน ไปก่อนหน้านี้ เนื่องจากต้องกลับไปจัดการภารกิจของครอบครัว ทำให้ทัพ “กว่างโซ้ง” จำเป็นต้องหาตัวแทนมาคุมทีมต่อไป

ล่าสุด สิงห์ เชียงราย ยูไนเต็ด ได้ประกาศแต่งตั้ง “ไดร์” ปิยพล ผานิชกุล นักเตะสารพัดประโยชน์วัย 38 ปี นั่งแท่นผู้ฝึกสอนและผู้เล่นในเวลาเดียวกัน เพื่อพาทีมลุยศึกไทยลีก ฤดูกาล 2024/2025 ต่อไป

โดย ปิยพล จะเริ่มคุมทัพ “กว่างโซ้ง” นัดแรกในเกมเปิดบ้านเจอ เพชรบูรณ์ ยูไนเต็ด รายการช้าง เอฟเอ คัพ 2024/25 รอบ 64 ทีม สนามสิงห์ เชียงราย สเตเดียม เวลา 18.30 น. วันที่ 20 พ.ย.67

สำหรับ สิงห์ เชียงราย ยูไนเต็ด เคยก้าวขึ้นไปคว้าแชมป์ ไทยลีก 1 เมื่อฤดูกาล 2019 แต่ปัจจุบันผลงานตกลงอย่างน่าใจหาย ปัจจุบันในศึกไทยลีก ฤดูกาล 2024/25 รั้งอันดับ 14 โซนตกชั้น จากผลงาน 11 นัด ชนะ 2 เสมอ 1 แพ้ 8 มีเพียง 7 คะแนนเท่านั้น