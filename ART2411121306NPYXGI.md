---
layout: post
code: "ART2411121306NPYXGI"
origin_url: "https://www.khaosod.co.th/entertainment/news_9502549"
image: "https://github.com/user-attachments/assets/9a0087d1-4bbe-4c60-906a-0b20d0a36df7"
title: "สันต์ ศรีแก้วหล่อ ผู้กำกับ “แม่หยัว”  พร้อมให้ความร่วมมือในทุกการสอบสวน"
description: "สันต์ ศรีแก้วหล่อ ผู้กำกับละครเรื่อง “แม่หยัว” พร้อมให้ความร่วมมือในทุกการสอบสวน เพื่อความกระจ่าง  เหตุการณ์ครั้งนี้ถือเป็นบทเรียน"
category: "ENTERTAINMENT"
language: "th"
date: 2024-11-12T13:11:28.056Z
---

# สันต์ ศรีแก้วหล่อ ผู้กำกับ “แม่หยัว”  พร้อมให้ความร่วมมือในทุกการสอบสวน

[![สันต์ ศรีแก้วหล่อ ผู้กำกับ “แม่หยัว”  พร้อมให้ความร่วมมือในทุกการสอบสวน](https://www.khaosod.co.th/wpapp/uploads/2024/11/sud.jpg "สันต์ ศรีแก้วหล่อ ผู้กำกับ “แม่หยัว”  พร้อมให้ความร่วมมือในทุกการสอบสวน")](https://www.khaosod.co.th/wpapp/uploads/2024/11/sud.jpg)

สันต์ ศรีแก้วหล่อ ผู้กำกับ “แม่หยัว” พร้อมให้ความร่วมมือในทุกการสอบสวน เพื่อความกระจ่าง เหตุการณ์ครั้งนี้ถือเป็นบทเรียน

![](https://www.khaosod.co.th/wpapp/uploads/2024/11/0ee64105-5c72-4bb7-8ad0-bede164c8b02.jpeg)

เรียกว่ากลายเป็นประเด็นร้อนแรง ที่ทำให้เหล่าคนรักสัตว์ ออกมาเคลื่อนไหวครั้งใหญ่ ถึงความไม่เหมาะสม และเรียกร้องสิทธิของสัตว์ _**จากกรณีที่มีฉาก “น้องแมวดำ” ถูกวางยาตาย ในละครเรื่อง “แม่หยัว”**_

_ซึ่งทางบริหารช่องวัน รวมถึงผู้จัดได้ออกมาชี้แจงแล้วว่า เป็นการวางยาสลบ และได้ออกมาขอโทษและชี้แจงเรื่องที่เกิดขึ้นแล้ว_ แต่กระแสก็ยังไม่เบาลง **ล่าสุดทางกรมปศุสัตว์ทำหนังสือถึงทางช่องวัน และทางกองถ่ายละครเรื่องแม่หยัวให้เข้ามาชี้แจงข้อเท็จจริงที่เกิดขึ้น**

![](https://www.khaosod.co.th/wpapp/uploads/2024/11/465551725_563236789621699_5553997888882587499_n-696x453.jpg)



ADVERTISEMENT

โดยทาง **สันต์ ศรีแก้วหล่อ** ผู้กำกับละครเรื่อง **แม่หยัว** ได้ออกมาโพสต์ข้อความทางเฟซบุ๊กของตนเองว่า

ผมรู้สึกเสียใจเป็นอย่างมากที่ทำให้เกิด เหตุการณ์ที่กระทบความรู้สึกของ ผู้ชม ผู้รักสัตว์ องค์กรและบุคคลทุกๆท่าน

ผมขอน้อมรับและขอบคุณทุกความคิดเห็นที่ทำให้ผมได้เรียนรู้ ได้ทบทวน และได้ไตร่ตรองถึงสวัสดิภาพของการใช้สัตว์ในการถ่ายทำ

![](https://www.khaosod.co.th/wpapp/uploads/2024/11/messageImage_1731415549689.jpg)

เหตุการณ์ครั้งนี้เป็นบทเรียนให้ผมได้ตระหนักถึงความรับผิดชอบและผลกระทบที่อาจเกิดขึ้นจากการทำงาน ผมจะระมัดระวังไม่ให้เกิดเหตุการณ์เช่นนี้อีก

_**จากนี้ผมยินดีให้ความร่วมมือในทุกการสอบสวน ที่จะเกิดขึ้น เพื่อให้เกิดความกระจ่าง โปร่งใส และถูกต้องในทุกกระบวนการอย่างตรงไปตรงมา ผมอยากขอโทษจากใจจริงมา ณ ที่นี้**_ สันต์ ศรีแก้วหล่อ

![](https://www.khaosod.co.th/wpapp/uploads/2024/11/ใหม่-ดาวิกา-แมว-แม่หยัว.jpg)

ซึ่งก็คงเป็นเรื่องที่ต้องติดตามกันต่อไปว่าเรื่องราวนี้ จะมีบทสรุปอย่างไร