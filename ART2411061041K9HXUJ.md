---
layout: post
code: "ART2411061041K9HXUJ"
origin_url: "https://www.khaosod.co.th/sports/news_9493268"
image: "https://github.com/user-attachments/assets/aeb3d4a5-a1ff-4503-a2c5-f89d7ea0e8ee"
title: "ไอบีเอ จี้ประธาน ไอโอซี คุกเข่าขอโทษปล่อย คาลิฟ ขึ้นชกมวยหญิงโอลิมปิก"
description: "สหพันธ์มวยสากลสมัครเล่นนานาชาติ (ไอบีเอ) เรียกร้องให้ โธมัส บาก ประธานโอลิมปิกสากล (ไอโอซี) คุกเข่าขอโทษต่อวงการมวยหลังปล่อยให้ อิมาน คาลิฟ กำปั้นแอลจีเรียขึ้นชกมวยหญิงหลังมีหลักฐานล่าสุดหลุดออกมาว่าเขาเป็นผู้ชาย"
category: "SPORTS"
language: "th"
date: 2024-11-06T10:46:07.458Z
---

# ไอบีเอ จี้ประธาน ไอโอซี คุกเข่าขอโทษปล่อย คาลิฟ ขึ้นชกมวยหญิงโอลิมปิก

[![ไอบีเอ จี้ประธาน ไอโอซี คุกเข่าขอโทษปล่อย คาลิฟ ขึ้นชกมวยหญิงโอลิมปิก](https://www.khaosod.co.th/wpapp/uploads/2024/11/imane-khelif-892545.jpg "ไอบีเอ จี้ประธาน ไอโอซี คุกเข่าขอโทษปล่อย คาลิฟ ขึ้นชกมวยหญิงโอลิมปิก")](https://www.khaosod.co.th/wpapp/uploads/2024/11/imane-khelif-892545.jpg)

**สหพันธ์มวยสากลสมัครเล่นนานาชาติ (ไอบีเอ) เรียกร้องให้ โธมัส บาก ประธานโอลิมปิกสากล (ไอโอซี) คุกเข่าขอโทษต่อวงการมวยหลังปล่อยให้ อิมาน คาลิฟ กำปั้นแอลจีเรียขึ้นชกมวยหญิงหลังมีหลักฐานล่าสุดหลุดออกมาว่าเขาเป็นผู้ชาย**

และกำปั้นวัย 25 ปีรายนี้ก็สามารถเอาชนะ หลิ่ว จากจีน ขาดลอย 5-0 เสียงในรอบชิงชนะเลิศมวยสากลสมัครเล่น โอลิมปิกเกมส์ 2024 รุ่นน้ำหนักไม่เกิน 66 กิโลกรัมหญิงคว้าเหรียญทองไปครอง

นอกจากนั้นแล้วในรอบรองชนะเลิศ คาลิฟ ยังเอาชนะ จันทร์แจ่ม สุวรรณเพ็ง กำปั้นสาวไทยเข้าไปชิงชนะเลิศด้วยส่วน “น้องบี” จบทัวร์นาเมนต์ด้วยการคว้าเหรียญทองแดง

อย่างไรก็ตามมีผู้สื่อข่าวชาวฝรั่งเศสได้นำเอกสารการตรวจเพศจากโรงพยาบาลในฝรั่งเศส และแอลจีเรียของ คาลิฟ ออกมาเปิดเผยผ่านนิตยสาร “รีดักซ์”

Algeria’s Imane Khelif hits Hungary’s Anna Hamori in their women’s 66kg quarterfinal boxing match at the 2024 Summer Olympics, Saturday, Aug. 3, 2024, in Paris, France. (AP Photo/John Locher)… อ่านข่าวต้นฉบับได้ที่ : https://www.khaosod.co.th/sports/olympics2024/news-olympics2024/news\_9346491



ผลปรากฏว่า คาลิฟ มีโครโมโซมเป็น XY หรือโครโมโซมของผู้ชาย รวมถึงการมีอัณฑะภายใน, มีองคชาตขนาดเล็ก และไม่มีมดลูกด้วย ซึ่งบ่งบอกว่า เกิดจากภาวะขาดเอนไซม์ 5-alpha reductase ที่มักถูกกำหนดให้เป็นเพศหญิงเมื่อแรกเกิดโดยพิจารณาจากอวัยวะเพศภายนอก

จากเรื่องที่เกิดขึ้นทำให้ คาลิฟ โดนวิจารณ์อย่างหนัก และมีการเรียกร้องให้ริบเหรียญทองคืน ขณะที่คณะกรรมการโอลิมปิกสากล (ไอโอซี) ยังไม่มีท่าทีใดๆ

ล่าสุด อูมาร์ เครมเลฟ ประธานไอบีเอออกมาเรียกร้องให้ โธมัส บาก ประธานไอโอซีออกมาคุกเข่าขอโทษชุมชนมวยจากกรณีอนุญาตให้ คาลิฟ ขึ้นชกกับผู้หญิงหลังมีหลักฐานล่าสุดหลุดออกมาว่าเขาเป็นผู้ชาย

**“ทุกคนทราบข่าวนี้แล้ว คณะกรรมการโอลิมปิกสากลละเมิดกฎกีฬาทั้งหมดโดยเอาผู้ชายมาแข่งกับผู้หญิง การทดสอบยืนยันอีกครั้งว่า อิมาน คาลิฟ เป็นผู้ชายจริงๆ ในวันนี้ ในฐานะประธานสมาคมมวยสากลนานาชาติ ซึ่งยึดมั่นในความเท่าเทียมทางเพศ และปกป้องมวยสากลทั้งของผู้หญิง และผู้ชาย ผมเรียกร้องให้ โทมัส บาก และทีมงานของเขาขอโทษชุมชนมวยสากลโลกทั้งทางวาจา และลายลักษณ์อักษร”**

**“โทมัส บาก เองต้องรับผิดชอบโดยตรงในเรื่องนี้ เนื่องจากเขาเป็นผู้ผลักดันให้เรื่องนี้เกิดขึ้นจริง นั่นคือการที่ผู้ชายต้องแข่งขันกับผู้หญิง ในนามของนักมวยทั่วโลก ผมขอให้พวกเขาคุกเข่า และขอโทษชุมชนมวยสากล และเด็กผู้หญิงที่ถูกทำร้าย และถูกทารุณกรรม โทมัส บาก ผมกำลังรอคำขอโทษอย่างเป็นทางการจากคุณเช่นเดียวกับทุกคนในไอบีเอ” เครมเลฟ ระบุ**