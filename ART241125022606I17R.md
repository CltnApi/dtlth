---
layout: post
code: "ART241125022606I17R"
origin_url: "https://www.khaosod.co.th/breaking-news/news_9519654"
image: "https://github.com/user-attachments/assets/c1b9b2dc-80fe-4e20-b1fa-f1a9cb461e8b"
title: "จุลพันธ์ จ่อยกเลิกขาย หวย N3 หากกระทบ หวย L6 - แก้หวยใต้ดินไม่ได้"
description: "จุลพันธ์ เผยขอเวลาประเมินความคุ้มค่าขาย หวย N3 อีก 2-3 งวด หากกระทบต่อตลาด หวย L6 แก้ปัญหาหวยใต้ดินไม่ได้ มีโอกาสยกเลิกขาย"
category: "HOT_NEWS"
language: "th"
date: 2024-11-25T02:57:01.590Z
---

# จุลพันธ์ จ่อยกเลิกขาย หวย N3 หากกระทบ หวย L6 - แก้หวยใต้ดินไม่ได้

[![จุลพันธ์ จ่อยกเลิกขาย หวย N3 หากกระทบ หวย L6 - แก้หวยใต้ดินไม่ได้](https://www.khaosod.co.th/wpapp/uploads/2024/11/N3-1.jpg "จุลพันธ์ จ่อยกเลิกขาย หวย N3 หากกระทบ หวย L6 - แก้หวยใต้ดินไม่ได้")](https://www.khaosod.co.th/wpapp/uploads/2024/11/N3-1.jpg)

**จุลพันธ์ เผยขอเวลาประเมินความคุ้มค่าขาย หวย N3 อีก 2-3 งวด หากกระทบต่อตลาด หวย L6 แก้ปัญหาหวยใต้ดินไม่ได้ มีโอกาสยกเลิกขาย**

เมื่อวันที่ 25 พ.ย.67 นายจุลพันธ์ อมรวิวัฒน์ รมช.การคลัง เปิดเผยถึงสถานการณ์การจำหน่ายสลากตัวเลขสามหลัก (สลากN3) ที่อยู่ในช่วงทดลองขาย ผ่านแซนด์บ็อกซ์ ไปแล้ว 2 งวด ว่า สามารถจำหน่ายได้ 1,338,335 ล้านฉบับ ซึ่งมีประมาณที่ลดลง 506,534 ใบ เมื่อเทียบกับงวดแรกที่มีจำหน่าย 1,898,869 ล้านใบ ส่งผลให้เงินรางวัลมูลค่าน้อย ซึ่งยังไม่จูงใจ

[![](https://www.khaosod.co.th/wpapp/uploads/2024/11/ปก-หวย-e1671472051685-696x426.jpg)](https://www.khaosod.co.th/wpapp/uploads/2024/11/ปก-หวย-e1671472051685.jpg)

เมื่อเทียบกับหวยใต้ดิน จะเห็นว่าหวยใต้ดินจะมีกลไกลที่จูงใจผู้ซื้อที่หลากหลายกว่า เช่น สามารถจ่ายเงินได้แบบงวดชนงวด หรือไปชำระเงินในงวดถัดไปได้ ขณะที่สลากN3 ไม่มี ดังนั้นต้องพิจารณาแล้วว่า สลากN3 สามารถแก้ไขปัญหาหวยใต้ดินได้หรือไม่

“โจทย์ของสลากN3 ก็เพื่อสู้กับหวยใต้ดิน เราต้องการสร้างแรงจูงใจคนให้ซื้อหวยใต้ดิน หันมาซื้อสลากที่ถูกกฎหมาย ซึ่งยอดขายที่ลดลง ก็ได้มอบหมายให้สำนักงานสลากฯไปดู สุดท้ายแล้วN3 สามารถแก้ปัญหาเรื่องนี้ได้จริงมั้ย ขอเวลาอีกสัก 2-3 งวด เชื่อว่าจะเห็นภาพชัดมากขึ้น แต่ถ้าแย่งตลาดสลาก L6 ทั้งแบบใบ และแบบสลากดิจิทัล ก็ต้องมาพิจารณาว่า การจะทำ สลาก N3 คุ้มค่าหรือไม่ หากพิจารณาแล้วไม่คุ้ม ก็มีโอกาสยกเลิกขายได้” นายจุลพันธ์ กล่าว

ทั้งนี้ ยอดจำหน่าย สลากN3 ที่ลดลงไม่ได้ส่งผลกระทบต่อตัวแทนผู้ค้าสลากมากนัก เนื่องจากผู้ค้าสลาก N3 เป็นเพียงผู้ได้รับสิทธิไปจำหน่ายเท่านั้น เมื่อจำหน่ายไม่หมดสลากN3 ก็จะกลับคืนมาเข้าสู่ระบบ ส่วนในตระกร้าจำหน่ายได้เท่าไร ก็นำมาหารสัดส่วนลงไปในรางวัลต่างๆ ซึ่งต่างจากสลากแบบใบ ที่ผู้ค้าต้องชำระเงินค่าสลากแบบใบก่อนนำไปจำหน่าย

ส่วนกรณี สลากกินแบ่งรัฐบาล 6 หลัก (สลากL6) แบบดิจิทัล งวดวันที่ 16 พ.ย. 67 ที่ขายไม่หมดเป็นงวดแรก เกือบ 1 ล้านใบ ซึ่งเรื่องนี้มองว่า เป็นเรื่องชั่วคราว ไม่ใช่ปัญหาเชิงโครงสร้าง แต่เป็นปัญหาเรื่องดีมานด์ จากที่เจอปัญหาต่างๆ อาทิ ประสบปัญหาน้ำท่วม ใช้จ่ายกับเทศกาลลอยกระทง ทำให้เงินในกระเป๋าคนลดลง

