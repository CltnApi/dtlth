---
layout: post
code: "ART2411180636JO3DGF"
origin_url: "https://www.khaosod.co.th/sports/news_9510351"
image: "https://github.com/user-attachments/assets/b5d63011-6371-43ba-b322-8959c6cf3665"
title: "ลี คาร์สลีย์ เปิดใจหลังจบภารกิจคุมอังกฤษชุดใหญ่แบบขัดตาทัพ"
description: "ลี คาร์สลีย์ ผู้จัดการทีมขัดตาทัพทีมชาติอังกฤษเปิดใจหลังจบภารกิจคุมทัพ \"สิงโตคำราม\" แบบขัดตาทัพ โดยระบุมีความสุขที่สามารถพาทีมเลื่อนชั้นสู่ลีกเอได้ พร้อมสร้างทางเลือกนักเตะให้กับ โธมัส ทูเคิล เฮดโค้ชคนใหม่"
category: "SPORTS"
language: "th"
date: 2024-11-18T06:41:31.397Z
---

# ลี คาร์สลีย์ เปิดใจหลังจบภารกิจคุมอังกฤษชุดใหญ่แบบขัดตาทัพ

[![ลี คาร์สลีย์ เปิดใจหลังจบภารกิจคุมอังกฤษชุดใหญ่แบบขัดตาทัพ](https://www.khaosod.co.th/wpapp/uploads/2024/11/Carsley-england-6466.jpg "ลี คาร์สลีย์ เปิดใจหลังจบภารกิจคุมอังกฤษชุดใหญ่แบบขัดตาทัพ")](https://www.khaosod.co.th/wpapp/uploads/2024/11/Carsley-england-6466.jpg)

**ลี คาร์สลีย์ ผู้จัดการทีมขัดตาทัพทีมชาติอังกฤษเปิดใจหลังจบภารกิจคุมทัพ “สิงโตคำราม” แบบขัดตาทัพ โดยระบุมีความสุขที่สามารถพาทีมเลื่อนชั้นสู่ลีกเอได้ พร้อมสร้างทางเลือกนักเตะให้กับ โธมัส ทูเคิล เฮดโค้ชคนใหม่**

โดย คาร์สลีย์ ถูกแต่งตั้งให้เข้ามาทำหน้าที่คุมทีมชาติอังกฤษชุดใหญ่แทน แกเร็ธ เซาธ์เกต ที่อำลาตำแหน่งไปเมื่อเดือน ก.ค.

ล่าสุดหลังเกมที่ อังกฤษ ถล่ม ไอร์แลนด์ 5-0 ศึกยูฟ่า เนชันส์ ลีก ลีกบี เมื่อวันที่ 17 พ.ย. ส่งผลให้ทัพ “สิงโตคำราม” เลื่อนชั้นสู่ลีกเอด้วยการมี 15 คะแนนจาก 6 นัดได้แชมป์กลุ่ม พร้อมเป็นเกมสุดท้ายที่ คาร์สลีย์ จะได้คุมทีมชาติอังกฤษชุดใหญ่ด้วยผลงาน 4 นัดชนะ 3 แพ้ 1 นัด

England’s manager Lee Carsley hugs with England’s Curtis Jones after the UEFA Nations League Group F soccer match between Greece and England at Olympic Stadium in Athens, Thursday, Nov. 14, 2024. (AP Photo/Thanassis Stavrakis)



เฮดโค้ชวัย 50 ปีให้สัมภาษณ์ถึงความรู้สึกว่า “ผมโล่งใจที่ อังกฤษ เลื่อนชั้น ผมอยากให้ อังกฤษ ดูน่าตื่นเต้น และเล่นเกมรุก มันทำให้ทีมงาน และตัวผมเองมั่นใจว่าเราสามารถทำหน้าที่ได้ เรามักจะสงสัยในตัวเองเสมอว่าคุณจะทำได้หรือไม่”

Soccer Football – Nations League – Group Stage – England v Republic of Ireland – Wembley Stadium, London, Britain – November 17, 2024 An image of England interim manager Lee Carsley is seen on the big screen with the words “Thank You” after the match Action Images via Reuters/Andrew Boyers



นอกจากนั้น คาร์สลีย์ ยังกล่าวถึงการสร้างทางเลือกนักเตะให้กับ ทูเคิล เฮดโค้ชคนใหม่ที่จะเข้ามาทำงานตั้งแต่เดือน ม.ค. 2025 หลังเจ้าตัวมีการให้โอกาสแข้งดาวรุ่งหลายราย “เราไม่เพียงแต่พูดคุยถึงการเลื่อนชั้นจากเนชันส์ ลีก เท่านั้น แต่ยังรวมถึงการเพิ่มจำนวนผู้เล่นที่ โทมัส สามารถเลือกได้ด้วย”

ทั้งนี้ คาร์สลีย์ จะกลับไปทำหน้าที่คุมทีมชาติอังกฤษชุดยู-21 ต่อไป

