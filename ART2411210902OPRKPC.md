---
layout: post
code: "ART2411210902OPRKPC"
origin_url: "https://www.khaosod.co.th/special-stories/news_9515519"
image: "https://github.com/user-attachments/assets/514be7bb-0fca-460d-90c0-40b9bc019cc9"
title: "สาวเตือนภัย หลังแม่ไปยื่นเรื่องขอเงินสมทบกรณีชราภาพ กลับถูก จนท.ลวงให้โอนเงินที่เกินคืน"
description: "สาวเตือนภัย หลังแม่ไปยื่นเรื่องขอเงินสมทบกรณีชราภาพ กลั..."
category: "SPECIAL_STORIES"
language: "th"
date: 2024-11-21T09:11:22.285Z
---

# สาวเตือนภัย หลังแม่ไปยื่นเรื่องขอเงินสมทบกรณีชราภาพ กลับถูก จนท.ลวงให้โอนเงินที่เกินคืน

[![สาวเตือนภัย หลังแม่ไปยื่นเรื่องขอเงินสมทบกรณีชราภาพ กลับถูก จนท.ลวงให้โอนเงินที่เกินคืน](https://www.khaosod.co.th/wpapp/uploads/2024/11/mijchaseep.jpg "สาวเตือนภัย หลังแม่ไปยื่นเรื่องขอเงินสมทบกรณีชราภาพ กลับถูก จนท.ลวงให้โอนเงินที่เกินคืน")](https://www.khaosod.co.th/wpapp/uploads/2024/11/mijchaseep.jpg)

**สาวเตือนภัย หลังแม่ไปยื่นเรื่องขอเงินสมทบกรณีชราภาพ กลับถูก จนท.ลวงให้โอนเงินที่เกินคืน บอกทำบัญชีสลับกัน สุดท้ายอ้างไล่ออกไปแล้ว แต่ไม่มีเอกสารยืนยัน เพิ่งรู้มีเจ้าหน้าที่หล้าคล้ายๆ กันยังนั่งทำงานอยู่**

วันที่ 21 พ.ย.67 สมาชิก **[TikTok @alishanan1993](https://www.tiktok.com/@alishanan1993/video/7438135280969813266)** โพสต์คลิปเตือนภัย หลังแม่ถูกเจ้าหน้าที่ของประกันสังคมจังหวัดหลอกให้โอนเงินกลับ เพราะโอนเงินเข้าบัญชีผิด หลังไปทำเรื่องเงินสมทบคนชราภาพ โดยระบุว่า

มีเรื่องมาเล่าให้ฟัง พออายุครบ 55 ปี ก็จะได้เงินสมทบกรณีชราภาพของประกันสังคม พออายุครบ 55 แม่ก็ไปดำเนินเรื่องที่ประกันสังคมจังหวัด เจ้าหน้าที่ก็ดำเนินเรื่องให้แล้วแจ้งยอดเป็นเอกสารมา เจ้าหน้าที่บอกว่าถ้าถึงสิ้นเดือนแล้วเงินยังไม่เข้าให้ติดต่อมา จะตามเรื่องให้ พอถึงวันที่ 25 เงินเข้าบัญชีแม่ประมาณ 7 หมื่นบาท แล้วช่วงบ่ายมีเบอร์ของเจ้าหน้าที่ที่ทำเรื่องให้โทรเข้ามาแต่แม่ไม่ได้รับ ก่อนจะรับสายแล้วเจ้าหน้าที่คนนี้บอกว่าผมโอนเงินผิด โอนสลับกับอีกคนนึง แล้วยังบอกอีกว่าตามยอดที่แจ้งไปคือ 5 หมื่น แต่เงินเข้าบัญชีไป 7 หมื่น ต้องโอนเงินคืนให้ผม 2 หมื่น เข้าบัญชีของผมแล้วบอกเลขบัญชีให้ ตามชื่อในนามบัตรที่เคยให้ไป



แล้วเขาก็ถามว่าสะดวกที่จะไปโอนวันนี้มั้ย แม่ก็เชื่อแต่บอกว่าเลี้ยงหลานไม่รู้จะสะดวกไปโอนให้วันไหน ก่อนจะวางสาย แล้วมาเล่าให้เราฟัง เราเอะใจว่ามันใช่เหรอ เลยโทรหาพี่สาว และพี่สาวก็โทรไปที่สำนักงานใหญ่ของประกันสังคม ซึ่งทางสำนักงานใหญ่แจ้งว่ายอด 7 หมื่นของแม่ถูกต้องแล้ว เพราะรวมดอกเบี้ยและอื่นๆ อีกจึงเป็น 7 หมื่น จึงรู้ว่าเจ้าหน้าที่คนดังกล่าวโกหก เจ้าหน้าที่จึงแนะนำให้ไปร้องเรียนที่ประกันสังคมจังหวัดที่แม่ไปดำเนินเรื่องรับเงินหรือแจ้งที่สำนักงานใหญ่ก็ได้ แล้วเขาก็โทรหาเจ้าหน้าที่ที่จังหวัดแล้วบันทึกเสียงไว้

ซึ่งในคลิปเสียงเจ้าหน้าที่คนดังกล่าวก็ยังยืนยันว่าโอนสลับคนเพราะรีบ และเงินเกินไป 2 หมื่น และให้โอนกลับเข้าบัญชีของเจ้าหน้าที่คนดังกล่าว หลังจากนั้นพี่สาวจึงติดต่อไปยังสำนักงานใหญ่เพื่อร้องเรียน จากนั้นก็มีคนที่อ้างว่าเป็นหัวหน้าของเจ้าหน้าที่ที่โทรมาหลอกโอนเงินแม่ แจ้งว่าได้สอบสวนเจ้าหน้าที่คนนั้นแล้ว และเขาบอกว่าเขาคิดน้อยเกินไป จะขอไกล่เกลี่ยได้มั้ย พี่สาวก็กลัวว่าจะมาข่มขู่ จึงบอกว่าไม่ ให้เรื่องมันจบไปแค่นี้ แล้วพนักงานคนนี้ก็ไม่ได้รับการลงโทษใดๆ เลย

จากนั้นเธอก็ได้โพสต์อีกคลิป โดยบอกว่า เรื่องดังกล่าวเกิดขึ้นเมื่อ 2565 ก็คือเมื่อ 2 ปีที่แล้ว และช่วงเช้าของวันนี้ก็ได้แชทคุยกับคนที่อ้างตัวว่า เป็นเจ้าหน้าที่ฝ่ายรับเรื่องร้องเรียนจากสำนักงานใหญ่ โดยในแชทระบุว่า เจ้าหน้าที่คนดังกล่าวถูกให้ออกจากราชการไปเมื่อปี 65 แล้ว รวมทั้งได้ตั้งกรรมการสอบสวนวินัยร้ายแรงและให้ออกเรียบร้อยแล้ว

จากนั้นช่วงเที่ยงมีประกันสังคมจังหวัดเข้ามาที่บ้าน ตอนนั้นแม่ไม่อยู่มีตนอยู่คนเดียว พร้อมกับชี้แจงว่าทางเราไม่ได้นิ่งนอนใจ ได้ตั้งคณะกรรมการสอบสวนพนักงานคนนั้นไปแล้ว แจ้งดำเนินคดีไปแล้ว และได้ไล่ออกไปแล้ว เราไม่เอาคนแบบนั้นไว้แน่นอน อันนี้คือที่ประกันสังคมจังหวัดชี้แจงมาวันนี้ ตนจึงบอกไปว่า ถ้าเขาแจ้งเรื่องมาตั้งแต่วันนั้น เรื่องก็จบตั้งแต่วันนั้นแล้ว แต่ว่าไม่มีการต่อมาเลยว่าจัดการเจ้าหน้าที่คนนั้นยังไง ทางหน่วยงานแจ้งว่าจะแจ้งเรื่องเดือนตุลาคมแต่ก็ไม่มีการแจ้งเรื่อง ประกันสังคมก็ขอให้ตนลบคลิปและแก้ข่าวให้ว่าทำให้เขาเสื่อมเสียชื่อเสียงหน่วยงาน ถ้าเป็นแบบที่ประกันสังคมแจ้งเรื่องว่าไล่ออกและดำเนินคดีไปแล้วก็ขอขอบคุณจริงๆ ที่กำจัดคนชั่วออกไปจากหน่วยงาน

และถ้าตนได้รับเอกสารยืนยันชัดเจนว่าไล่พนักงานคนนั้นออกไปแล้วก็จะลงคลิปแก้ข่าวให้ จากนั้นก็ถามต่อว่า เจ้าหน้าที่คนนี้ทำแบบนี้มากี่รายแล้ว แล้วก็ขอเอกสารเป็นหลักฐาน ประกันสังคมตอบกลับมาว่า เขาให้รายละเอียดตรงนี้ไม่ได้ ต้องรอให้ส่วนกลางเป็นคนชี้แจง และก่อนที่เจ้าหน้าที่จะหลับก็ถามว่า หลังจากนั้นได้เข้าที่ประกันสังคมอีกมั้ย เราก็ตอบว่า ไม่ได้เข้าไป เขาบอกว่า นึกว่าไปเห็นพนักงานคนนึงที่หน้าตาคล้ายกับคนที่ถูกไล่ออกไปแล้วเข้าใจว่าพนักงานคนนั้นยังทำงานอยู่แล้วมาทำคลิป