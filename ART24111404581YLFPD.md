---
layout: post
code: "ART24111404581YLFPD"
origin_url: "https://www.khaosod.co.th/horoscope/news_9503589"
image: "https://github.com/user-attachments/assets/3b20f5a5-ede7-4b53-8770-08e5f2e8e5c3"
title: "ดวงเฮงดวงปัง - ราศีใดคนโสดอาจพบรักกับชายชาติทหาร และราศีที่ความรักความใคร่ห่างหายไป"
description: "ลัคนา (ลั) ราศีเมษวันนี้ท่านไม่ควรรับซื้อหรือรับจำนำจำนองของเก่าต่างๆ จะได้รับความกระจ่างแจ้งจากเรื่องราวต่างๆ ที่ท่านสงสัยมานาน อาจมีเพศตรงข้ามมา"
category: "HOROSCOPE"
language: "th"
date: 2024-11-14T05:32:05.214Z
---

# ดวงเฮงดวงปัง - ราศีใดคนโสดอาจพบรักกับชายชาติทหาร และราศีที่ความรักความใคร่ห่างหายไป

[![ดวงเฮงดวงปัง - ราศีใดคนโสดอาจพบรักกับชายชาติทหาร และราศีที่ความรักความใคร่ห่างหายไป](https://www.khaosod.co.th/wpapp/uploads/2024/11/01-วันศุกร์.jpg "ดวงเฮงดวงปัง - ราศีใดคนโสดอาจพบรักกับชายชาติทหาร และราศีที่ความรักความใคร่ห่างหายไป")](https://www.khaosod.co.th/wpapp/uploads/2024/11/01-วันศุกร์.jpg)

**ดวงเฮงดวงปัง**

**วันศุกร์ที่ 15 พฤศจิกายน พ.ศ.2567**

**โดย…บุศพันธ์**

![ดวงเฮงดวงปัง - ราศีใดคนโสดอาจพบรักกับชายชาติทหาร และราศีที่ความรักความใคร่ห่างหายไป](https://www.khaosod.co.th/wpapp/uploads/2024/11/02-วันศุกร์.jpg)

**ลัคนา (ลั) ราศีเมษ**

วันนี้ท่านไม่ควรรับซื้อหรือรับจำนำจำนองของเก่าต่างๆ จะได้รับความกระจ่างแจ้งจากเรื่องราวต่างๆ ที่ท่านสงสัยมานาน อาจมีเพศตรงข้ามมาแสดงความสนใจในตัวท่าน แต่ท่านกลับไม่สนใจเรื่องรักๆ ใคร่ๆ หรือไม่สนใจผู้ที่มาทาบทามแต่อย่างใด ไม่ควรเล่นหุ้นหรือลงทุนแบบหวังผลระยะสั้นใดๆ ในระยะนี้

**ลัคนา (ลั) ราศีพฤษภ**

วันนี้ท่านทำกิจการสิ่งใดมักเป็นที่พอใจของผู้ใหญ่ที่จ้างงานท่าน ท่านจะกล้าเสียสละในการออกรับแทนเจ้านายของท่าน ครอบครัวที่อยู่ห่างไกลบอกข่าวดีหรือมีของฝากมาให้ การใช้จ่ายเป็นไปอย่างฟุ่มเฟือยเกินฐานะ หรือมีรายจ่ายตามความต้องการของผู้อื่น สุขภาพไม่สู้ดีนัก อาจแพ้อากาศก็เป็นได้

**ลัคนา (ลั) ราศีเมถุน**

วันนี้ท่านไม่ควรรับปากรับคำอะไรกับเพื่อนฝูงใหม่ๆ ที่ท่านพึ่งรู้จัก เขามาชักชวนลงทุนลงแรงหรือบริจาคเงินอะไรอย่างไร ควรหาข้อมูลให้รอบคอบเสียก่อน บริวารที่ท่านสนิทสนมเสมือนญาติจะนำลาภมาให้ ท่านอาจได้ลาภเป็นหนังสือหรือเอกสารสำคัญที่มีมูลค่าต่อตัวท่านเอง ความรักความใคร่ห่างหายไป

**ลัคนา (ลั) ราศีกรกฎ**

วันนี้ท่านไม่ควรมีการเลี้ยงและจัดงานรื่นเริงที่บ้านเพราะจะเลอะเทอะกันใหญ่ บริวารบางคนจะมีท่าทีผิดปกติไว้ใจไม่ได้ ท่านที่มีบุตรหลานยังเล็กไม่ควรไว้ใจบริวารมากจนเกินไป การติดต่อกับเพศตรงข้ามควรระลึกถึงศีลธรรมจริยธรรมให้มากๆ ไม่ควรให้ประเจิดประเจ้อ โดยเฉพาะที่เกิดขึ้นในที่ทำงานของท่าน

**ลัคนา (ลั) ราศีสิงห์**

วันนี้ท่านจะรู้สึกเหนื่อยหน่ายการงานมากกว่าแต่ก่อน อาจรู้สึกเจ็บป่วยมีไข้จนต้องขอพักงานชั่วคราว แต่เพื่อนฝูงจะให้ความช่วยเหลือดูแลท่านเป็นอย่างดี ถ้าท่านหาคนช่วยงานบ้านอยู่ ท่านจะได้ชาวต่างชาติต่างวัฒนธรรมมาช่วยงานท่านโดยบังเอิญ จะได้ช่วยบริวารที่มีปัญหาทางการเงิน

**ลัคนา (ลั) ราศีกันย์**

วันนี้ท่านอาจไม่ได้รับชำระหนี้ตามที่ลูกหนี้นัดหมายเอาไว้ การรับส่วนแบ่งจากการร่วมหุ้น ร่วมลงทุน หรือการทำมาหากินร่วมกับผู้อื่นอาจมีความขัดแย้งเล็กน้อย ระยะนี้การจะได้ลาภผลแต่ละบาท ท่านจะต้องใช้ระบบระเบียบและความสัมพันธ์ส่วนตัวพร้อมๆ กัน คนรักจะชวนเที่ยวเตร่ไปตามงานรื่นเริงต่างๆ

**ลัคนา (ลั) ราศีตุล**

วันนี้ท่านจะประสบความสำเร็จในการเจรจา ไม่ว่าท่านจะวางแผนไว้หรือไม่ก็ตาม การเจรจาเรื่องต่างๆ โดยเฉพาะเรื่องทางการค้า ได้รับผลดีเป็นที่น่าพอใจ บางท่านอาจได้เลื่อนขั้นเลื่อนตำแหน่ง มีอำนาจหน้าที่มากขึ้น การติดต่อสื่อสารกับญาติพี่น้องที่อยู่ห่างไกลอาจพบปัญหาอุปสรรคที่ท่านคาดไม่ถึง

**ลัคนา (ลั) ราศีพิจิก**

วันนี้ท่านจะได้รับลาภผลที่มาจากคนรัก หรืออาจได้รับสิ่งของที่คู่ครองคู่สมรสทิ้งไว้ให้ การดื่มสุราหรือเล่นการพนันจะเป็นเหตุให้ท่านเจ็บป่วยและเครียดมากกว่าเดิม จะสนใจศึกษาเรื่องราวของคนต่างชาติต่างวัฒนธรรม อาจสนใจรักชอบบุคคลเพศเดียวกันมากกว่าแต่ก่อน แต่ยังไม่นับเป็นคนรักของท่าน

**ลัคนา (ลั) ราศีธนู**

วันนี้ท่านจะมีแต่เรื่องเสียเงินเสียทอง อาจพลาดลาภผลก้อนใหญ่ที่ท่านควรจะได้ไปอย่างน่าเจ็บใจ ญาติพี่น้องนำเรื่องผิดกฎหมายหรือศีลธรรมสู่ท่าน หรือขอความช่วยเหลือจากท่านเพราะเขาไปทำผิดมา ระยะนี้ท่านจะปรับปรุงห้องหับบ้านช่องของท่านให้น่าอยู่ ท่านเองก็รักที่จะอยู่บ้านมากกว่าออกไปนอกบ้าน

**ลัคนา (ลั) ราศีมังกร**

วันนี้ท่านจะได้ข่าวดีเรื่องการเงินก้อนหนึ่ง อาจได้เงินสดมากกว่าหนึ่งรายการ บริวารที่สูงอายุหรือแก่ประสบการณ์จะก่อความสับสนวุ่นวายกับการงานของท่าน มีโอกาสได้พูดจากับคนรักอย่างตรงไปตรงมา คนโสดอาจพบรักกับชายชาติทหารหรือคนในเครื่องแบบ เพื่อนฝูงช่วยงานท่านได้อย่างมาก

**ลัคนา (ลั) ราศีกุมภ์**

วันนี้ท่านใช้จ่ายเงินทองอย่างเข้มงวด อาจมีการตัดรายจ่ายบางอย่างออกเพื่อการเก็บออม ท่านที่มีความตั้งใจที่จะศึกษาเล่าเรียนเพื่อเพิ่มพูนวิทยฐานะจะพบอุปสรรคจนล้มเลิกความตั้งใจไปชั่วคราว การงานของท่านอยู่ในระยะที่ต้องต่อสู้แย่งชิงผลงานกันอย่างขะมักเขม้น อาจพบรักกับชาวต่างชาติต่างศาสนา

**ลัคนา (ลั) ราศีมีน**

วันนี้ท่านมีอำนาจในการปกครองผู้น้อยสูงขึ้น จะต้องทุ่มเทสติปัญญาให้กับการงานอย่างมาก จะมีการเชิญญาติมิตรไปเลี้ยงอาหารเพื่อเป็นการเฉลิมฉลองอย่างใดอย่างหนึ่ง ซึ่งเป็นการใช้จ่ายที่ไม่จำเป็นและเบียดเบียนเงินออมของท่าน จะชอบออกกำลังกายโดยไม่คำนึงความเหมาะสมกับสภาวะร่างกาย