---
layout: post
code: "ART2410310916GEL7KQ"
origin_url: "https://www.khaosod.co.th/https://www.khaosod.co.th/horoscope/news_9472439"
image: "https://github.com/user-attachments/assets/4d8c2252-2787-4670-a289-96d66525853c"
title: "ดวงเฮงดวงปัง - ราศีใดอย่ารับภาระเรื่องเงินหรือผลประโยชน์ให้ใคร ราศีใดติดเชื้อหรือเป็นภูมิแพ้ได้ง่าย"
description: "ลัคนา (ลั) ราศีเมษวันนี้ท่านได้ลาภสิ่งใดก็ตามมักจะมากเกินความต้องการเสมอท่านชาวราศีนี้ที่เริ่มเป็นหนุ่มเป็นสาวจะแอบมีคนรักโดยไม่บอกใครหรือใช้ชีวิต"
category: "HOROSCOPE"
language: "th"
date: 2024-10-31T11:46:10.464Z
---

# ดวงเฮงดวงปัง - ราศีใดอย่ารับภาระเรื่องเงินหรือผลประโยชน์ให้ใคร ราศีใดติดเชื้อหรือเป็นภูมิแพ้ได้ง่าย

[![ดวงเฮงดวงปัง - ราศีใดอย่ารับภาระเรื่องเงินหรือผลประโยชน์ให้ใคร ราศีใดติดเชื้อหรือเป็นภูมิแพ้ได้ง่าย](https://www.khaosod.co.th/wpapp/uploads/2024/10/POK-HORO25.jpg "ดวงเฮงดวงปัง - ราศีใดอย่ารับภาระเรื่องเงินหรือผลประโยชน์ให้ใคร ราศีใดติดเชื้อหรือเป็นภูมิแพ้ได้ง่าย")](https://www.khaosod.co.th/wpapp/uploads/2024/10/POK-HORO25.jpg)

**ดวงเฮงดวงปัง  
****วันศุกร์ที่ 25 ตุลาคม พ.ศ.2567  
****โดย…บุศพันธ์**
![ดวงเฮงดวงปัง - ราศีใดอย่ารับภาระเรื่องเงินหรือผลประโยชน์ให้ใคร ราศีใดติดเชื้อหรือเป็นภูมิแพ้ได้ง่าย](https://www.khaosod.co.th/wpapp/uploads/2024/10/HORO25.jpg)
**ลัคนา** **(****ลั****)** **ราศีเมษ**
วันนี้ท่านได้ลาภสิ่งใดก็ตามมักจะมากเกินความต้องการเสมอท่านชาวราศีนี้ที่เริ่มเป็นหนุ่มเป็นสาวจะแอบมีคนรักโดยไม่บอกใครหรือใช้ชีวิตอย่างโลดโผนผจญภัยชอบไปไหนตามลำพังมีความเป็นส่วนตัวมากขึ้นอาจท้องเสียเพราะได้รับประทานอาหารอร่อยเป็นอันมากจะมีผู้ขอรับบริจาคเงินจากท่าน
**ลัคนา** **(****ลั****)** **ราศีพฤษภ**
วันนี้ท่านที่กำลังหางานทำจะได้รับบรรจุในตำแหน่งหน้าที่ซึ่งต่ำกว่าวุฒิของท่านซึ่งถ้าตั้งใจทำงานให้เต็มความรู้ความสามารถก็จะเจริญก้าวหน้าไปด้วยดีผู้บังคับบัญชาโดยตรงที่พอจะช่วยเหลือท่านได้ก็ไม่มีกำลังสนับสนุนท่านมากนักทางที่ดีคือท่านควรอยู่ในความสงบและสงวนท่าทีให้เหมาะสมกับอัตภาพ
**ลัคนา** **(****ลั****)** **ราศีเมถุน**
วันนี้ท่านจะคิดลงทุนด้านที่ดินที่พักอาศัยหรือสินค้าทางการเกษตรแต่ไม่ควรหวังผลตอบแทนรวดเร็วนักเพื่อนที่เป็นศัตรูจะเป่าหูเพื่อนที่ดีของท่านให้สำคัญผิดในตัวท่านได้อย่างมากและท่านก็ไม่มีทางที่จะแก้ภาพพจน์ให้ถูกต้องได้อย่างไรเพราะท่านไม่เท่าเกมส์ของเขาและก็ไม่รู้ว่าถูกใส่ร้ายด้วยเรื่องอันใด
**ลัคนา** **(****ลั****)** **ราศีกรกฎ**
วันนี้ท่านจะเหินห่างกับหมู่คณะมักชอบดูหนังฟังเพลงหรือละครอะไรใดๆก็ได้ที่ให้ความบันเทิงถ้าเป็นเยาวชนจะไม่สนใจศึกษาเล่าเรียนใดๆทั้งสิ้นมักสนใจวาดรูปทำงานอดิเรกหรือเล่นเกมส์เสียมากกว่าแต่ดาวอังคารในราศีเกิดช่วยให้ท่านร่างกายแข็งแรงคึกคักมีเรี่ยวแรงกล้าหาญในการทำสิ่งต่างๆ
**ลัคนา** **(****ลั****)** **ราศีสิงห์**
วันนี้ท่านมีเรื่องราวและข่าวดีไว้เป็นอภินันทนาการแก่เพื่อนๆเช่นท่านบอกเลขให้เพื่อนถูกหวยหรือท่านรู้ว่าใครสนใจต้องการรู้เรื่องอะไรก็มีเรื่องนั้นๆไปบอกเขาอาจได้เข้าร่วมการชุมนุมออนไลน์ในเรื่องรื่นเริงต่างๆหรืออยู่ในหมู่ญาติสนิทมิตรสหายที่ชีวิตและงานของเขากำลังสร้างรุ่งโรจน์และมีชื่อเสียงมาก
**ลัคนา** **(****ลั****)** **ราศีกันย์**
วันนี้ท่านที่ยังอยู่ในวัยศึกษาเล่าเรียนจะแสดงความฉลาดเฉลียวเป็นที่ประจักษ์แก่บุคคลทั่วไปส่วนผู้ที่ทำงานแล้วก็จะทำงานได้จนประสบความสำเร็จเป็นที่ยอมรับของเพื่อนร่วมงานเป็นช่วงชีวิตที่ท่านรู้สึกอารมณ์ดีครึ้มอกครึ้มใจเป็นการส่วนตัวบ่อยๆได้สิ่งของที่พึงตาพึงใจแม้ต้องเสียเงินบ้างก็ไม่เป็นไร
**ลัคนา** **(****ลั****)** **ราศีตุล**
วันนี้ท่านคงจะต้องเผชิญกับความไม่เรียบร้อยลดเลี้ยวเคี้ยวคดของบริวารซึ่งถ้าระงับความโกรธได้ค่อยๆสั่งสอนไปจะได้คนที่ดีไว้ช่วยงานส่วนท่านเองจะทำงานเป็นที่พอใจของผู้ใหญ่การรับฝากสิ่งของไว้ในบ้านควรตรวจสอบให้ถี่ถ้วนเพราะหนังสือธรรมดาเล่มเดียวอาจมาพร้อมปลวกมดแมลงพิษก็เป็นได้
**ลัคนา** **(****ลั****)** **ราศีพิจิก**
วันนี้ท่านจะปวดศีรษะเพราะอยู่ในที่มีแสงสว่างเจิดจ้าการทำอะไรที่ใช้สายตามากเกินไปมักไม่เป็นผลดีการคาดการณ์ล่วงหน้าไม่ค่อแม่นยำวิสัยทัศน์ของท่านบกพร่องอย่ารับภาระเรื่องเงินหรือผลประโยชน์ให้ใครเพราะจะเกิดการเข้าใจผิดกันอย่างรุนแรงต่อไปเสียความรู้สึกที่มีแก่กันเปล่าๆ
**ลัคนา** **(****ลั****)** **ราศีธนู**
วันนี้ท่านมีดาวพฤหัสฯที่เป็นดาวประจำราศีของท่านโคจรในเรือนพฤษภที่เป็นเรือนอริถ้าท่านวางตัวแข็งกระด้างเพียงเล็กน้อยเท่ากับท่านจะพาตนเองไปสร้างศัตรูได้อย่างนึกไม่ถึงทีเดียวเพื่อนที่มีฐานะในสังคมจะช่วยให้ท่านมีโอกาสบำเพ็ญประโยชน์ส่วนรวมเช่นบริจาคทรัพย์สินแก่ผู้ที่ตกทุกข์ได้ยาก
**ลัคนา** **(****ลั****)** **ราศีมังกร**
วันนี้ท่านได้ลาภเป็นโต๊ะตู้เตียงที่ทำจากไม้ขนาดใหญ่หรือเรือกสวนบ้านเรือนควรหลีกเลี่ยงการเข้าไปในบริเวณที่อาจเกิดภัยธรรมชาติถ้ามีลมพายุควรอยู่แต่ในบ้านหรือสถานที่ที่มั่นคงแข็งแรงระวังการเข้าใจผิดเรื่องความรักความใคร่ต่างๆหากมีคู่แข่งในเรื่องความรักท่านจะพ่ายแพ้อย่างหมดรูปทีเดียว
**ลัคนา** **(****ลั****)** **ราศีกุมภ์**
วันนี้ท่านที่รักสงบอยู่เสมออย่างท่านจะต้องกลายเป็นผู้ที่มีศัตรูอย่างเหลือเชื่อโดยเฉพาะผู้ใหญ่ที่ไม่ค่อยชอบหน้าท่านมาก่อนหมู่นี้ท่านค่อนข้างอ่อนแอแต่ยังทำงานมากเพราะไม่รู้ตัวว่าหักโหมเกินไปมีอาการไม่ปกติที่ข้อกระดูกเช่นปวดหัวเข่าหัวไหล่เคลื่อนไหวร่างกายไม่ค่อยถนัดความรักไม่ค่อยชื่นมื่นนัก
**ลัคนา** **(****ลั****)** **ราศีมีน**
วันนี้ท่านไม่ควรประดับทองรูปพรรณหรือโอ้อวดสิ่งของสวยงามใดๆเพราะมีมิจฉาชีพจ้องจะหยิบฉวยหรือปล้นจี้ท่านอยู่และท่านก็ไม่มีพละกำลังพอจะปกป้องทรัพย์สินของตนเองเสียด้วยสุขภาพก็ไม่ค่อยจะเอื้ออำนวยนักไม่ควรเดินทางไปในพื้นที่เสี่ยงต่างๆเพราะระยะนี้ท่านติดเชื้อหรือเป็นภูมิแพ้ได้ง่าย