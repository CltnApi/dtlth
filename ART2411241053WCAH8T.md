---
layout: post
code: "ART2411241053WCAH8T"
origin_url: "https://www.khaosod.co.th/special-stories/news_9519286"
image: "https://github.com/user-attachments/assets/f9b42ae2-6540-4705-b545-5cd21f299b80"
title: "สาวรับไม่ได้ แฟนดูหนังโป๊ประจำ ติดหนักจนอยากเลิก ขอถามเป็นเรื่องปกติมั้ย?"
description: "สาวรับไม่ได้ แฟนดูหนังโป๊ประจำ แอพ ฯ18+มีครบ ติดหนักจนอยากเลิก ขอถามเป็นเรื่องปกติมากหรือ?"
category: "SPECIAL_STORIES"
language: "th"
date: 2024-11-24T11:30:03.156Z
---

# สาวรับไม่ได้ แฟนดูหนังโป๊ประจำ ติดหนักจนอยากเลิก ขอถามเป็นเรื่องปกติมั้ย?

[![สาวรับไม่ได้ แฟนดูหนังโป๊ประจำ ติดหนักจนอยากเลิก ขอถามเป็นเรื่องปกติมั้ย?](https://www.khaosod.co.th/wpapp/uploads/2024/11/pantip1124-1w.jpg "สาวรับไม่ได้ แฟนดูหนังโป๊ประจำ ติดหนักจนอยากเลิก ขอถามเป็นเรื่องปกติมั้ย?")](https://www.khaosod.co.th/wpapp/uploads/2024/11/pantip1124-1w.jpg)

**สาวรับไม่ได้ แฟนดูหนังโป๊ประจำ แอพ ฯ18+มีครบ ติดหนักจนอยากเลิก ขอถามเป็นเรื่องปกติมากหรือ?**

เป็นอีกหนึ่งกระทู้ที่ได้รับความสนใจ เมื่อสาวคนหนึ่งต้องการคำปรึกษาเกี่ยวกับปัญหาความสัมพันธ์ของเธอกับแฟนหนุ่ม โดยเธอสงสัยว่าการที่แฟนดูหนังโป๊เป็นประจำเป็นเรื่องปกติหรือไม่ ทั้ง ๆ ที่เขาก็มีเธออยู่แล้ว

สาวคนนี้เล่าว่า แฟนของเธอชอบดูหนังโป๊และมีแอพพลิเคชั่น18+มากมาย เธอพยายามขอร้องให้เขาเลิกดู แต่เขาอ้างว่าดาวน์โหลดเก็บไว้ตั้งแต่ยังโสดแล้วยังไม่ได้ลบ แต่ต่อมาเธอก็จับได้ว่าเขาแอบดาวน์โหลดมาบ่อย ๆ เวลาอยู่คนเดียว

เธอรู้สึกไม่สบายใจและไม่สามารถยอมรับได้ ซึ่งตอนแรกที่คบกันทะเลาะถึงขั้นจะเลิก จนกระทั่งมีโอกาสเปิดใจคุยกัน เธอยื่นข้อเสนอไปว่าถ้าเลิกดูไม่ได้จริง ๆ ก็ช่วยทำให้เธอยอมรับเรื่องนี้ได้หน่อยได้มั้ย เธอจะลองปรับตัวเอง

แม้ว่าแฟนจะรับปากว่าจะเลิก แต่เธอก็ยังรู้สึกหนักใจเรื่องนี้มาก แต่จะให้เลิกกับแฟนเลยก็ไม่ไหว เธอจึงมาตั้งกระทู้ระบาย และขอความคิดเห็นจากหลากหลายมุมมอง

[![](https://www.khaosod.co.th/wpapp/uploads/2024/11/pantip1124-1.jpg)](https://www.khaosod.co.th/wpapp/uploads/2024/11/pantip1124-1.jpg)

จากความคิดเห็นของชาวเน็ต ส่วนใหญ่มองว่าการดูหนังโป๊เป็นเรื่องปกติสำหรับผู้ชาย ถ้ายังไม่นอกกายและนอกใจหรือทำในสิ่งผิด นี่อาจเป็นเพียงความสุขหรือต้องการปลดปล่อยของแฟน

[![](https://www.khaosod.co.th/wpapp/uploads/2024/11/pantip1124-2.jpg)](https://www.khaosod.co.th/wpapp/uploads/2024/11/pantip1124-2.jpg)

อย่างไรก็ตาม มีบางส่วนที่รู้สึกไม่โอเคกับการที่แฟนดูหนังโป๊ หากเจ้าของกระทู้รับไม่ได้จริง ๆ ก็ควรพิจารณาเลิก เพราะเท่าที่อ่านมาดูเหมือนจะเปลี่ยนพฤติกรรมแฟนยากไม่น้อย

[![](https://www.khaosod.co.th/wpapp/uploads/2024/11/pantip1124-3.jpg)](https://www.khaosod.co.th/wpapp/uploads/2024/11/pantip1124-3.jpg)

ข่าวที่เกี่ยวข้อง

**ขอบคุณที่มา** pantip