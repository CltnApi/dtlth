---
layout: post
code: "ART2410310916185U58"
origin_url: "https://www.khaosod.co.th/https://www.khaosod.co.th/entertainment/news_9484062"
image: "https://github.com/user-attachments/assets/27fe0641-e597-4dd0-a23a-a793e78acaaa"
title: "กระแต เผยเรื่องรัก 11 ปี แค่มองตาก็รู้ใจ เคยโดนโกงหลักสิบล้าน เพราะความใจดี"
description: "กระแต เปิดใจทำอะไรก็เจอแต่ดราม่า เผยเรื่องรัก 11 ปี แค่มองตาก็รู้ใจ - ชีวิตไม่ได้โรยด้วยกลีบกุหลาบ เคยโดนโกงหลักสิบล้าน เพราะไว้ใจ "
category: "ENTERTAINMENT"
language: "th"
date: 2024-10-31T11:03:09.080Z
---

# กระแต เผยเรื่องรัก 11 ปี แค่มองตาก็รู้ใจ เคยโดนโกงหลักสิบล้าน เพราะความใจดี

[![กระแต เผยเรื่องรัก 11 ปี แค่มองตาก็รู้ใจ เคยโดนโกงหลักสิบล้าน เพราะความใจดี](https://www.khaosod.co.th/wpapp/uploads/2024/10/krate_311067-1.jpg "กระแต เผยเรื่องรัก 11 ปี แค่มองตาก็รู้ใจ เคยโดนโกงหลักสิบล้าน เพราะความใจดี")](https://www.khaosod.co.th/wpapp/uploads/2024/10/krate_311067-1.jpg)

**กระแต เปิดใจทำอะไรก็เจอแต่ดราม่า เผยเรื่องรัก 11 ปี แค่มองตาก็รู้ใจ – ชีวิตไม่ได้โรยด้วยกลีบกุหลาบ เคยโดนโกงหลักสิบล้าน เพราะไว้ใจ**
**กระแต บุญยะเลี้ยง** เรียกว่าเป็นสาวมากความสามารถที่ทำได้ทุกอย่างเลยจริงๆ ไม่ว่าจะกีฬา เต้น ร้องเพลง งานแสดง รวมไปถึงเป็นนักธุรกิจ แถมเธอคนนี้ทำอะไรก็เรียกว่าประสบความสำเร็จมากๆ เมื่อได้มาเป็นแขกรับเชิญคนพิเศษในรายการ Club Friday Show ผลิตโดย CHANGE2561 **กระแต บุญยะเลี้ยง** ได้มาเปิดเรื่องราวในชีวิตพร้อม และเผยความรักแบบทุกซอกทุกมุมในใจเพราะอุ่นใจที่ได้มานั่งคุยมานั่งเล่าที่นี่เป็นที่แรก ว่าเป็นกระแตนั้นไม่ง่าย เพราะทำอะไรก็เจอแต่ดราม่า พร้อมกับเผยเรื่องดราม่าในครอบครัว น้องน้อยใจคิดว่าพี่สาวเปลี่ยนไปไม่คุยกันเป็นปีๆ ทั้งคู่เคลียร์ใจกันอย่างไร?
![กระแต เผยเรื่องรัก 11 ปี แค่มองตาก็รู้ใจ เคยโดนโกงหลักสิบล้าน เพราะความใจดี](https://www.khaosod.co.th/wpapp/uploads/2024/10/krate_311067-4.jpg)
และความสุดฮอตและฮอตสุดของกระแตพกโทรศัพท์สามเครื่อง ถึงจะคุยหลายคนแต่จะมีอยู่คนหนึ่งที่ทำให้เสียงของหัวใจเธอมันดังและชัดเจนขึ้น… ความรัก 11 ปี ของกระแตแค่มองตาก็รู้ใจ หวานเจี๊ยบขนาดนี้จะเคยทะเลาะกันบ้างไหม?? หลายคนยังเข้าใจว่าโสดตอนนี้ **“กระแต”** อยู่ในโหมดมีหวานใจแล้วนะ เรื่องธุรกิจหลายคนอาจจะเห็นตอนที่ประสบความสำเร็จแล้ว แต่เส้นทางของผู้หญิงคนนี้ไม่ได้โรยด้วยกลีบกุหลาบโดนโกงหลักสิบล้าน เพราะความใจดีและความไว้ใจของเธอเอง
**ยังคงอยู่กับดราม่ามาอยู่สม่ำเสมอ?**
ภาพลักษณ์แตเป็นแบบผู้หญิงแต่งตัวเซ็กซี่อยู่แล้วค่ะ มันก็มีโอกาสให้คนไม่ชอบได้เยอะอยู่เรารู้อยู่แล้วว่าชุดนี้เดี๋ยวโดนแน่
ADVERTISEMENT
**ดราม่าล่าสุดกับการขึ้นไปเล่นในคอนเสิร์ตของ** **Bruno Mars?**
ทำไมถึงได้ขึ้นมีการจ้างหรือเปล่า
**ดราม่าในครอบครัวก็มี?**
แตจะไม่เป็นคนที่โอ๋ ที่สปอยน้องค่ะ จะเป็นคนที่แบบว่าให้เขาทำเพราะเราก็รู้สึกว่าเราก็ลำบากมาเหมือนกัน น้องๆจะยังรู้สึกว่าตัวเองมีเชฟโซนไงค่ะ ทำก็ได้ไม่ทำก็ได้ชิลๆ เดี๋ยวพี่ช่วยคือเราทำตลอดจนเราเริ่มไม่ช่วยหลังๆ มาแบบมีอะไรก็จะเริ่มให้เขาทำเอง อยากให้เขาโตเองเขาก็เลยน้อยใจว่าพี่เปลี่ยนไป
![กระแต เผยเรื่องรัก 11 ปี แค่มองตาก็รู้ใจ เคยโดนโกงหลักสิบล้าน เพราะความใจดี](https://www.khaosod.co.th/wpapp/uploads/2024/10/krate_311067-5.jpg)
**ตอนนั้นยังเห็นกระต่ายทำงานอยู่กับกระแตอยู่บ่อยๆ แต่เห็นว่าเว้นว่างจากการไม่ได้ทำงานด้วยกัน?**
ไม่ได้คุยกันเลยแบบว่างอนกันแหละ เขาบอกว่าทุกวันนี้ที่พี่แตมีงานเพราะว่ามีหนูเพราะว่าเจ้าภาพจ้างเพราะว่ามีเขา เราก็ได้งั้นไม่ต้องให้กระต่ายไปงานกับกระแต
**เราเป็นสาวฮอตนะที่ผ่านมาคนต่อคิว?**
โสดเนอะจะมีคนคุยสนุกกับการคุยกับคนโน้น คนนี้
**มีโทรศัพท์สามเครื่องเลย?**
ใช่ค่ะ ต้องมานั่งโกหกคนโน้น คนนี้คุยไปคุยมาบางคนก็เหมือนจะจริงจัง บางคนก็หายไปแต่เขายังคุยกับเราไม่หายไปไหน
**ซึ่งเขาก็รู้อยู่แล้วว่าก่อนที่จะเจอเขาเราก็คุยเยอะ?**
ก็คุยเยอะค่ะ เขารู้หมดเลยว่าเราคุยกับคนโน้น คนนี้ค่ะ มีปรึกษาเขาด้วยนะคะ บางทีก็ให้เขาไปด้วยค่ะ ให้เขาเป็นน้องชายเราก็คุยกับหนุ่มๆ ที่นัดทานข้าวผ่านไป 2-3 ปี เขาก็ยังเป็นคนเดียวที่ยังอยู่คุยกับเราซึ่งพอคนเหล่านั้นหายไปเสียงหัวใจมันก็ดังขึ้น
![กระแต เผยเรื่องรัก 11 ปี แค่มองตาก็รู้ใจ เคยโดนโกงหลักสิบล้าน เพราะความใจดี](https://www.khaosod.co.th/wpapp/uploads/2024/10/krate_311067-6.jpg)
**เป็นคู่ที่รักกันมา** **11 ปี ที่แตก็มั่นใจว่ามองตาก็รู้ใจ?**
เพิ่งทดสอบกันเองค่ะ ลองนั่งกันแล้วก็ไม่พูดแต่แตใช้สายตาส่งเข้าไปแล้วเขาตอบถูก แตมองแล้วแตก็ทำตาแบบนี้ แล้วเขาก็บอกว่าขอบคุณใช่ไหม เราก็ตอบว่าใช่
**ที่เราเห็นผู้ชายคนนี้มาเจ้าชู้ไหม?**
นิดนึงเป็นปกติของผู้ชายเขาก็มีสาวๆจีบเยอะ แต่ก็เป็นคนขี้หึงทั้งคู่
**ยังไม่ได้ประกาศบอกใครว่าคนนี้แฟนกระแตนะ?**
ไม่ได้เปิด แต่ก็ไม่ได้ปิดนะคะ บางคนยังคิดว่าเราโสดอยู่เลย
**อีกเรื่องหนึ่งที่ไม่ได้ค่อยได้บอกกับใครที่ไหนคือโดนโกงไปอยู่หลายล้านทีเดียว?**
หลายๆคนอาจจะมองเห็นแต่ความสำเร็จของกระแต จริงๆ ไม่ได้โรยด้วยกลีบกุหลาบเลยค่ะ สองคนที่ไม่รู้ธุรกิจอะไรเลยเดินด้วยตัวเองกัน พอเราไม่รู้เราก็ใจดีด้วยเรารักใครเราให้เหมือนเราโง่อย่างนี้เขาก็หลอกเราแตว่ามีเกินสิบล้าน
**ติดตามเรื่องราวชีวิตและความรักที่ไม่เปิดตัวแต่ก็ไม่ได้ปิดบังของ กระแต บุญยะเลี้ยง เต็มๆ ได้ในรายการ** **Club Friday Show วัน เสาร์ ที่ 2 พฤศจิกายนนี้ 11.00 น. ทางช่องวัน31**