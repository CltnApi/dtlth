---
layout: post
code: "ART2411080326WUS139"
origin_url: "https://www.khaosod.co.th/sports/news_9495660"
image: "https://github.com/user-attachments/assets/840546e6-9d88-4ca5-a15a-422ec5e2eb25"
title: "เมียรถถัง โพสต์คลิปเบื้องหลังลดน้ำหนัก ให้กำลังใจ แฟนมวยผิดหวัง ตกตาชั่ง 2 ไฟต์ติด"
description: "เมียรถถัง โพสต์คลิปเบื้องหลังลดน้ำหนัก ให้กำลังใจ อดทนคือคนเก่ง-เต็มที่แล้ว ด้านแฟนมวยผิดหวัง ตกตาชั่ง 2 ไฟต์ติดกันแล้ว แนะกลับไปซ้อมจิตรเมืองนนท์ "
category: "SPORTS"
language: "th"
date: 2024-11-08T03:36:27.332Z
---

# เมียรถถัง โพสต์คลิปเบื้องหลังลดน้ำหนัก ให้กำลังใจ แฟนมวยผิดหวัง ตกตาชั่ง 2 ไฟต์ติด

[![เมียรถถัง โพสต์คลิปเบื้องหลังลดน้ำหนัก ให้กำลังใจ แฟนมวยผิดหวัง ตกตาชั่ง 2 ไฟต์ติด](https://www.khaosod.co.th/wpapp/uploads/2024/11/rodtang.jpg "เมียรถถัง โพสต์คลิปเบื้องหลังลดน้ำหนัก ให้กำลังใจ แฟนมวยผิดหวัง ตกตาชั่ง 2 ไฟต์ติด")](https://www.khaosod.co.th/wpapp/uploads/2024/11/rodtang.jpg)

**เมียรถถัง โพสต์คลิปเบื้องหลังลดน้ำหนัก ให้กำลังใจ อดทนคือคนเก่ง-เต็มที่แล้ว ด้านแฟนมวยผิดหวัง ตกตาชั่ง 2 ไฟต์ติดกันแล้ว แนะกลับไปซ้อมจิตรเมืองนนท์**

หลัง **รถถัง จิตรเมืองนนท์** แชมป์โลก ONE มวยไทย รุ่นฟลายเวต (125-135 ป.) ตกตาชั่งลดน้ำหนักไม่ผ่าน ทำให้เสียแชมป์โลก ONE มวยไทย รุ่นฟลายเวต ในไฟต์ที่จะชกกับ **จาค็อบ สมิธ** นักชกจากสหราชอาณาจักร ในการแข่งขัน ONE 169 ที่จะจัดขึ้น ที่สนามมวยเวทีลุมพินี (รามอินทรา) วันที่ 9 พ.ย.67 เวลา 08.00 น.  
[![](https://www.khaosod.co.th/wpapp/uploads/2024/11/S__24395806-1-696x450.jpg)](https://www.khaosod.co.th/wpapp/uploads/2024/11/S__24395806-1.jpg)

ต่อมา **รถถัง** โพสต์ข้อความระบุว่า **7 ปีที่เราอยู่ด้วยกันมา ผมเต็มที่ที่สุดแล้ว จากกันแล้วก็จะไม่จากไกล ผมสัญญาว่าจะเอากลับมาให้ได้ ไม่ต้องด่าคนอื่นนะพี่ๆด่าผมคนเดียวผม ผมเต็มที่ที่สุดแล้ว**

ต่อมาโพสต์อีกว่า ใช่คุณด่าได้เต็มที่เลยว่าผมไม่มืออาชีพ แต่อยากบอกอะไรให้นะ คุณมาลองอยู่กับผมสักไฟต์สิว่าผมทำอะไรบ้างแต่ละวัน ผมแม่งโครตอยากทำให้ได้เลย ผมอยากไลฟ์สดให้ดูเลยว่าผมต้องอดทนขนาดไหน  
[![](https://www.khaosod.co.th/wpapp/uploads/2024/11/rodtang4-696x392.jpg)](https://www.khaosod.co.th/wpapp/uploads/2024/11/rodtang4.jpg)

ผมแม่งโครตอยากรักษาเข็มขัดเส้นนี้ไว้ไห้นานเลยพวกคุณรู้มั้ย คุณลองมาเป็นผมดูมั้ยก่อนที่จะด่าจะว่าอะไร และขอฝากไว้นะคับ ทุกวันนี้ผมทำเพื่อครอบครัวและประเทศไทยจริงๆ ผมรักมวยไทยมากที่สุด ขอบคุณที่ทนอ่านนะคับ และขอร้องอย่าเมนต์เสียๆหายๆว่าเมียผมเลย เขาคือคนที่ให้กำลังใจผมตลอดเวลา

ขณะที่ **[อัยด้า ลูกทรายกองดิน](https://www.facebook.com/profile.php?id=100068107310170&sk=reels_tab&__tn__=-])** ภรรยาของรถถัง โพสต์**[คลิป](https://www.facebook.com/reel/564305632623213)**ให้กำลังใจสามี ขณะพยายามอย่างหนักเพื่อลดน้ำหนัก พร้อมเขียนข้อความระบุว่า **อดทนคือคนเก่ง สู้ๆๆ**

โดนก่อนหน้านี้ **อัยด้า** โพสต์หลังรถถังตกตาชั่ง ว่า **คนที่อยู่ข้างๆรอบตัวเธอ รู้ทุกอย่าง เต็มที่แล้ว ก็ดีที่สุดแล้ว  
[![](https://www.khaosod.co.th/wpapp/uploads/2024/11/rodtang3-696x392.jpg)](https://www.khaosod.co.th/wpapp/uploads/2024/11/rodtang3.jpg)  
**

อย่างไรก็ตามในโพสต์ของอัยด้า มีแฟนมวย และ แฟนคลับของรถถัง เข้ามาแสดงความคิดเห็นเป็นห่วงที่นักชกชื่อดัง ตกตาชั่ง 2 ไฟต์ติดต่อกัน บางส่วนแนะให้กลับไปซ้อมที่ค่ายจิตรเมืองนนท์ ขณะที่บางส่วนต่างผิดหวังกับขวัญใจของเขาทำน้ำหนักไม่ผ่าน และตั้งคำถามกับความเป็นมืออาชีพของเจ้าตัว  
[![](https://www.khaosod.co.th/wpapp/uploads/2024/11/rodtang5jpg-696x392.jpg)](https://www.khaosod.co.th/wpapp/uploads/2024/11/rodtang5jpg.jpg)

ทั้งนี้ ในไฟต์ล่าสุดของ รถถัง ที่ชกในกติกา คิกบ็อกซิ่ง รุ่นฟลายเวต กับ เดนิส พูริช นักชกบอสเนีย-แคนาดา ในศึก ONE 167 เจ้าตัวก็ไม่สามารถทำน้ำหนักมาได้  
[![](https://www.khaosod.co.th/wpapp/uploads/2024/11/rodtang2-1-696x410.jpg)](https://www.khaosod.co.th/wpapp/uploads/2024/11/rodtang2-1.jpg)