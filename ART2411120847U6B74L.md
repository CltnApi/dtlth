---
layout: post
code: "ART2411120847U6B74L"
origin_url: "https://www.khaosod.co.th/entertainment/drama/news_9501905"
image: "https://github.com/user-attachments/assets/b274ae4f-1703-403c-b73b-2ae00b39333a"
title: "ยิหวา ปรียากานต์ โกรธจัด ซัดหมอผียับ รู้ไว้ผัวข้าใครอย่าแตะ!"
description: "ยิหวา ปรียากานต์ โกรธจัดเห็น จ็อบ ธัชพล ถูกทำร้าย งานนี้ปล่อยไว้ไม่ได้ โผล่จัดการหมอผีตัวดีให้หลาบจำ รู้ไว้ผัวข้าใครอย่าแตะ!"
category: "ENTERTAINMENT"
language: "th"
date: 2024-11-12T08:51:54.269Z
---

# ยิหวา ปรียากานต์ โกรธจัด ซัดหมอผียับ รู้ไว้ผัวข้าใครอย่าแตะ!

[![ยิหวา ปรียากานต์ โกรธจัด ซัดหมอผียับ รู้ไว้ผัวข้าใครอย่าแตะ!](https://www.khaosod.co.th/wpapp/uploads/2024/11/ปกขาว4คำ-เส้น-21.jpg "ยิหวา ปรียากานต์ โกรธจัด ซัดหมอผียับ รู้ไว้ผัวข้าใครอย่าแตะ!")](https://www.khaosod.co.th/wpapp/uploads/2024/11/ปกขาว4คำ-เส้น-21.jpg)

**ยิหวา ปรียากานต์ โกรธจัดเห็น จ็อบ ธัชพล ถูกทำร้าย งานนี้ปล่อยไว้ไม่ได้ โผล่จัดการหมอผีตัวดีให้หลาบจำ รู้ไว้ผัวข้าใครอย่าแตะ!**

เดินทางมาถึงช่วงท้ายๆ ของเรื่องแล้ว สำหรับละครรักสุดอมตะที่อยู่คู่คนไทย กับตำนานความรักของคนกับผีที่โด่งดังไปทั่วบางพระโขนง เรื่องราวความรักของนาคกับมาก ใน ละครเรื่อง “นางนาคพระโขนง” ที่เข้มข้นตั้งแต่ตอนแรกจนถึงตอนนี้ บอกเลยว่าความสนุกไม่มีแผ่ว และวันนี้ก็เป็นอีกหนึ่งฉากเด็ดที่ไม่ควรพลาด

![](https://www.khaosod.co.th/wpapp/uploads/2024/11/S__55935235_0-696x464.jpg)

เมื่อผีนางนาค (ยิหวา-ปรียากานต์) ที่อยู่ในหม้ออาคมขอ เถรขวาด (ครูสืบ-บุญส่ง) หลุดออกมาจากหม้อได้สำเร็จเพราะได้แก๊ง 4 ทอช่วยเอาไว้ แต่กว่าจะออกมาได้ก็ทุลักทุเลเหลือเกิน เมื่อเจอเณรจิ๋วของเถรขวาดแกล้งขี่คอแต่ละคน จนกรี๊ดลั่นเสียงหลงกันไปเลย แม้แต่ สร้อย (แก๊ป-ชนกสุดา) ที่มีวิชาอาคมก็ยังถูกเล่นงานบาดเจ็บสาหัส

![](https://www.khaosod.co.th/wpapp/uploads/2024/11/1-28-696x392.jpg)

แต่พอผีนางนาคเห็น มาก (จ็อบ-ธัชพล) ผัวรัก กำลังถูก เถรขวาด (ครูสืบ-บุญส่ง) ทำร้ายจนเกือบเอาชีวิตไม่รอดก็รีบพุ่งไปช่วยชายอันเป็นที่รักทันที พร้อมสั่งสอนเถรขวาดอย่างสาสม จับควักลูกตาจนตาบอด และเกือบจะลงมือจบชีวิตเถรขวาดด้วยตัวเอง แต่ หลวงสันต์ (แชมป์-ชนาธิป) มาห้ามเอาไว้ได้ทัน เพราะไม่อยากให้นาคก่อกรรมเพิ่มอีกแล้ว

ADVERTISEMENT

![](https://www.khaosod.co.th/wpapp/uploads/2024/11/2-17-696x392.jpg)



ฉากนี้นักแสดงเข้าร่วมถ่ายทำเกินครึ่งเรื่อง นำโดย ยิหวา-ปรียากานต์, จ็อบ-ธัชพล, แชมป์-ชนาธิป, แก๊ป-ชนกสุดา, อาร์ต-ศิลป์, ดะ-ดนู, แคร์-วงศ์วชิรา, แก๊ป-จักริน, แจ๊ค-จักรพันธ์, ครูสืบ-บุญส่ง, โซเฟีย-ทิพปภา และ น้องเณรจิ๋ว

![](https://www.khaosod.co.th/wpapp/uploads/2024/11/S__55935240_0-696x464.jpg)

ต้องบอกว่าเป็นอีกหนึ่งฉากเด็ดที่ไม่ควรพลาดเลยทีเดียว ยิ่งใกล้จะถึงตอนอวสานเข้าไปทุกที ความสนุก และความเข้มข้นก็ยิ่งอัดแน่นขึ้น พลาดไม่ได้เลยสักตอน แล้วตามมาชมฉากไฮไลท์ฉากนี้ได้ในละครเรื่อง “นางนาคพระโขนง” ออกอากาศวันอังคารที่ 12 พฤศจิกายน เวลา 19.00 น. ทางช่อง 3 ดูทีวีกด 33 ดูมือถือกด 3Plus

