---
layout: post
code: "ART2411180256652AQ0"
origin_url: "https://www.khaosod.co.th/sports/news_9509970"
image: "https://github.com/user-attachments/assets/f79ef1e8-87e2-487a-b4ab-51ec3a6fc739"
title: "บอลเดินสาย เดือดอีกแล้ว อดีตนักเตะดังไทยลีก ทีมเดียวกันซัดกันเอง"
description: "บอลเดินสาย เดือดอีกแล้ว อดีตนักเตะดังไทยลีก ทีมเดียวกันซัดกันเอง ผลักกันไปมา ก่อนออกหมัด เพื่อนร่วมทีมเข้าห้ามกันวุ่น โลกออนไลน์แฉพฤติกรรม"
category: "SPORTS"
language: "th"
date: 2024-11-18T03:00:42.951Z
---

# บอลเดินสาย เดือดอีกแล้ว อดีตนักเตะดังไทยลีก ทีมเดียวกันซัดกันเอง

[![บอลเดินสาย เดือดอีกแล้ว อดีตนักเตะดังไทยลีก ทีมเดียวกันซัดกันเอง  ](https://www.khaosod.co.th/wpapp/uploads/2024/11/football-1.jpg "บอลเดินสาย เดือดอีกแล้ว อดีตนักเตะดังไทยลีก ทีมเดียวกันซัดกันเอง  ")](https://www.khaosod.co.th/wpapp/uploads/2024/11/football-1.jpg)

**บอลเดินสาย เดือดอีกแล้ว อดีตนักเตะดังไทยลีก ทีมเดียวกันซัดกันเอง ผลักกันไปมา ก่อนออกหมัด เพื่อนร่วมทีมเข้าห้ามกันวุ่น โลกออนไลน์แฉพฤติกรรม**

มีให้เห็นอีกแล้ว สำหรับความรุนแรงในรายการฟุตบอลเดินสาย โดยผู้ใช้เฟซบุ๊ก **[Farid Madsoh](https://www.facebook.com/fafarid.fa/reels/)** โพสต์คลิปเหตุการณ์ความรุนแรงในสนามฟุตบอล ในรายการเดินสายรายการหนึ่ง ซึ่งปรากฎว่าช่วงหนึ่ง ผู้เล่นทีมเดียวกันเกิดมีปัญหากระทบกระทั่งกันถึงขั้นลงมือทำร้ายกัน

โดยในคลิปจะเห็นได้ว่า ผู้เล่นต่างชาติของทีมเสื้อขาวไม่พอใจอะไรบางอย่าง ก่อนเตะบอลทิ้ง แล้วเดินเข้ามาหาเรื่องผู้เล่นทีมเดียวกัน โดยเข้ามาผลักอก ก่อนจะถูกผลักกลับ แล้วจึงลงมือชกต่อยกัน ทำให้ต้องห้ามกันวุ่นเลยทีเดียว

ทั้งนี้สำหรับผู้เล่นต่างชาติคนดังกล่าว คือ **ดิยุฟ บีรัม** มีดีกรีเป็นอดีตนักเตะไทยลีก ซึ่งผ่านการเล่นทีมดังมาแล้วหลายทีมด้วยกัน ขณะที่คอมเมนต์ต่างตำหนิผู้เล่นต่างชาติคนดังกล่าว ที่มักมีพฤติกรรมใช้ความรุนแรงในสนาม

ขณะที่ผู้โพสต์เขียนข้อความ ระบุว่า **อย่าเอาเป็นแบบอย่างนะเด็กๆ**

