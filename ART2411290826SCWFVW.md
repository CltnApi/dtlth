---
layout: post
code: "ART2411290826SCWFVW"
origin_url: "https://www.khaosod.co.th/special-stories/news_9527410"
image: "https://github.com/user-attachments/assets/b6cde4c8-ecc4-4c39-a31a-e2b8f5b90de4"
title: "น้ำตาจะไหล! เปิดผลสอบขั้นที่ 2 น้องตุ๊ หนุ่มใส่เสื้อตัวเดียว สมัครทหารพราน"
description: "น้ำตาจะไหล! เปิดผลสอบขั้นที่ 2 น้องตุ๊ หนุ่มใส่เสื้อตัวเดียว สมัครทหารพราน ความฝันอยากเป็น นักรบชุดดำ พื้นที่ ทพ.23 ไทย-กัมพูชา-ลาว"
category: "SPECIAL_STORIES"
language: "th"
date: 2024-11-29T08:46:52.078Z
---

# น้ำตาจะไหล! เปิดผลสอบขั้นที่ 2 น้องตุ๊ หนุ่มใส่เสื้อตัวเดียว สมัครทหารพราน

[![น้ำตาจะไหล! เปิดผลสอบขั้นที่ 2 น้องตุ๊ หนุ่มใส่เสื้อตัวเดียว สมัครทหารพราน](https://www.khaosod.co.th/wpapp/uploads/2024/11/nongtu.jpg "น้ำตาจะไหล! เปิดผลสอบขั้นที่ 2 น้องตุ๊ หนุ่มใส่เสื้อตัวเดียว สมัครทหารพราน")](https://www.khaosod.co.th/wpapp/uploads/2024/11/nongtu.jpg)

**น้ำตาจะไหล! เปิดผลสอบขั้นที่ 2 น้องตุ๊ หนุ่มใส่เสื้อตัวเดียว สมัครทหารพราน ความฝันอยากเป็น นักรบชุดดำ พื้นที่ ทพ.23 ไทย-กัมพูชา-ลาว**

กรณี ครูโย ค่ายฝึกสิงห์ดำ โพสต์คลิปลงใน TikTok @reforearmyback หลังมีหนุ่มคนหนึ่งมาสมัครทหารพราน หวังนำเงินไปเลี้ยงดูแม่ ซ้ำชุดที่ใส่ในวันสมัครกับวันทดสอบร่างกายก็เป็นชุดเดียวกัน กางเกงก็ได้จากทหารเอามาให้ใส่ ส่วนรองเท้าก็ยืมมา โดยเจ้าตัววิ่งทำสถิติเข้าเป็นอันดับที่ 1 ด้วยเวลาที่ดีที่สุดด้วย

[![](https://www.khaosod.co.th/wpapp/uploads/2024/11/Screenshot-2024-11-29-151236-696x383.jpg)](https://www.khaosod.co.th/wpapp/uploads/2024/11/Screenshot-2024-11-29-151236.jpg)

ซึ่งน้องคนดังกล่าวคือ นายจตุพร สาพิราช หลายๆ คนเรียกน้อง 203 เพราะเบอร์เสื้อที่ใช้ทดสอบร่างกายเป็นเบอร์นี้ น้องอยู่บ้านดอนซี่ใต้ ต.บัวงาม อ.เดชอุดม จ.อุบลราชธานี ส่วนเป้าหมายที่น้องอยากเป็น คือนักรบชุดดำ พื้นที่ ทพ.23 ไทย-กัมพูชา-ลาว

[![](https://www.khaosod.co.th/wpapp/uploads/2024/11/page2-4-696x399.jpg)](https://www.khaosod.co.th/wpapp/uploads/2024/11/page2-4.jpg)

โดยก่อนหน้านี้ น้องจตุพร ผ่านคัดเลือกบุคคลพลเรือนและทหารกองหนุน เข้าเป็นอาสาสมัครทหารพรานชาย ประจำปี 2567 ในลำดับที่ 59 ซึ่งเป็นการทดสอบขั้นที่ 1 และยังเหลือขั้นที่ 2 อีก ได้แก่ การทดสอบร่างกาย 3 ท่า ลุกนั่ง ดันพื้น วิ่ง การสอบภาควิชาการ และการสอบสัมภาษณ์

[![](https://www.khaosod.co.th/wpapp/uploads/2024/11/page1-1.jpg)](https://www.khaosod.co.th/wpapp/uploads/2024/11/page1-1.jpg)

ล่าสุด ครูโยโพสต์ ผลสอบครั้งล่าสุดของ น้องตุ๊ ที่ผ่านการคัดเลือกเข้าเป็น อส.ทพ.ชาย สังกัดกรมทหารพรานที่ 23 ประจำปีงบประมาณปี 2567 ซึ่งติดตัวจริง ในลำดับที่ 2 จากทั้งหมด 53 อันดับ

[![](https://www.khaosod.co.th/wpapp/uploads/2024/11/68-1-492x696.jpg)](https://www.khaosod.co.th/wpapp/uploads/2024/11/68-1.jpg)

หลังจากที่โพสต์ดังกล่าวเผยแพร่ ก็มีคนเข้าไปแสดงความยินดีกับ น้องตุ๊มากมาย อาทิ “ยินดีด้วยครับ, ฝันที่เป็นจริง, ยินดีกับน้องตุ๊ครับ ขอบคุณครูโยที่ส่งน้องถึงฝั่งครับ, ฝึกนานไหมครับ รอติดตามดูเขาใส่ชุดทหารพรานครับ, กรี้ดลั่นบ้าน น้ำตาจะไหล เก่งมากเจ้าตุ๊ บ้านพี่เชียร์น้องทั้งครอบครัวเลย ยินดีด้วยนะคะ, ติดตามตั้งแต่วันสมัครถึงวันสอบ นายเก่งมากครับตั้งใจทำงานนะครับ ขอเป็นกำลังใจให้อีก1กำลังใจนะครับ สู้ๆ จากครูชายแดนใต้”

[![](https://www.khaosod.co.th/wpapp/uploads/2024/11/468699754_987866960029101_681651377107510372_n-492x696.jpg)](https://www.khaosod.co.th/wpapp/uploads/2024/11/468699754_987866960029101_681651377107510372_n.jpg)