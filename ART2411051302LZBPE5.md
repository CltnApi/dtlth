---
layout: post
code: "ART2411051302LZBPE5"
origin_url: "https://www.khaosod.co.th/sports/news_9491931"
image: "https://github.com/user-attachments/assets/4fcb9d89-3d42-4622-bcf9-443036100fdf"
title: "แฉ เทน ฮาก ไม่อยากได้ตัว เซิร์กเซ ร่วมทัพ แมนยู - แถมย้ายมาในสภาพไม่พร้อม"
description: "สื่อรายงาน อีริก เทน ฮาก อดีตกุนซือ แมนเชสเตอร์ ยูไนเต็ด ไม่ต้องการเซ็นสัญญากับ โจชัว เซิร์กเซ กองหน้าทีมชาติเนเธอร์แลนด์มาร่วมทีมแต่อย่างใด นอกจากนั้นยังเจอปัญหาซ้ำเรื่องน้ำหนักเกินตอนย้ายมาด้วย"
category: "SPORTS"
language: "th"
date: 2024-11-05T13:06:44.997Z
---

# แฉ เทน ฮาก ไม่อยากได้ตัว เซิร์กเซ ร่วมทัพ แมนยู - แถมย้ายมาในสภาพไม่พร้อม

[![แฉ เทน ฮาก ไม่อยากได้ตัว เซิร์กเซ ร่วมทัพ แมนยู - แถมย้ายมาในสภาพไม่พร้อม](https://www.khaosod.co.th/wpapp/uploads/2024/11/ten-hag-Zirkzee-8643.jpg "แฉ เทน ฮาก ไม่อยากได้ตัว เซิร์กเซ ร่วมทัพ แมนยู - แถมย้ายมาในสภาพไม่พร้อม")](https://www.khaosod.co.th/wpapp/uploads/2024/11/ten-hag-Zirkzee-8643.jpg)

**สื่อรายงาน อีริก เทน ฮาก อดีตกุนซือ แมนเชสเตอร์ ยูไนเต็ด ไม่ต้องการเซ็นสัญญากับ โจชัว เซิร์กเซ กองหน้าทีมชาติเนเธอร์แลนด์มาร่วมทีมแต่อย่างใด นอกจากนั้นยังเจอปัญหาซ้ำเรื่องน้ำหนักเกินตอนย้ายมาด้วย**

สำหรับ เซิร์กเซ ย้ายจาก โบโลญญา มาอยู่กับ แมนฯ ยูไนเต็ด เมื่อตลาดนักเตะหน้าร้อนที่ผ่านมาด้วยค่าตัว 36.54 ล้านปอนด์ (ราว 1.67 พันล้านบาท)

ถึงกระนั้นดาวเตะวัย 23 ปีรายนี้ยังดูเหมือนว่าปรับตัวกับสไตล์การเล่นของ “ปีศาจแดง” รวมถึงสไตล์ฟุตบอลอังกฤษไม่ได้หลังทำไปเพียง 1 ประตูจากการลงสนาม 15 นัดทุกรายการ

จากฟอร์มที่เกิดขึ้นทำให้ก่อนหน้านี้มีรายงานว่า แมนฯ ยูไนเต็ด อาจจะปล่อยยืม เซิร์กเซ ในตลาดแข้งช่วงซัมเมอร์ 2025 โดยมี ยูเวนตุส ให้ความสนใจ

Manchester United’s Joshua Zirkzee reacts after the English Premier League soccer match between West Ham United and Manchester United at the London Stadium in London, Sunday, Oct. 27, 2024. (John Walton/PA via AP)



ล่าสุด “เดอะ ซัน” ระบุว่า แท้จริงแล้วนั้น เทน ฮาก ซึ่งถูกปลดจากตำแหน่งไปช่วงปลายเดือน ต.ค. ไม่ได้ต้องการคว้าตัว เซิร์กเซ มาร่วมทีมแต่แรก โดยเจ้าตัวอยากได้ แดนนี เวลเบ๊ก อดีตหัวหอกของ แมนฯ ยูไนเต็ด ซึ่งปัจจุบันค้าแข้งกับ ไบรตัน มากกว่า

นอกจากนั้นแล้ว เทน ฮาก ยังหงุดหงิดกับเรื่องสภาพความฟิตของดาวยิงทีมชาติเนเธอร์แลนด์ เนื่องจากตอนที่ย้ายมานั้นเจ้าตัวมีน้ำหนักตัวที่เกินกว่าเกณฑ์เล็กน้อย และต้องใช้วเลาเพื่อรีดน้ำหนักออกไป