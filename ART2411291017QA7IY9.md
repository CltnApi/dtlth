---
layout: post
code: "ART2411291017QA7IY9"
origin_url: "https://www.khaosod.co.th/breaking-news/news_9527775"
image: "https://github.com/user-attachments/assets/298d055b-6f42-4b90-ae5c-a85454c7ba5d"
title: "ด่วน! เจอแล้ว \"น้องปลื้ม\" เด็ก 5 ขวบหายจากโรงเรียน 3 วัน จมน้ำเสียชีวิตอยู่ในคลอง"
description: "เจ้าหน้าที่ระดมค้นหา น้องปลื้ม เด็ก 5 ขวบ หายจากโรงเรีย..."
category: "HOT_NEWS"
language: "th"
date: 2024-11-29T10:37:31.764Z
---

# ด่วน! เจอแล้ว "น้องปลื้ม" เด็ก 5 ขวบหายจากโรงเรียน 3 วัน จมน้ำเสียชีวิตอยู่ในคลอง

[![ด่วน! เจอแล้ว "น้องปลื้ม" เด็ก 5 ขวบหายจากโรงเรียน 3 วัน จมน้ำเสียชีวิตอยู่ในคลอง](https://www.khaosod.co.th/wpapp/uploads/2024/11/find.jpg "ด่วน! เจอแล้ว "น้องปลื้ม" เด็ก 5 ขวบหายจากโรงเรียน 3 วัน จมน้ำเสียชีวิตอยู่ในคลอง")](https://www.khaosod.co.th/wpapp/uploads/2024/11/find.jpg)

เจ้าหน้าที่ระดมค้นหา น้องปลื้ม เด็ก 5 ขวบ หายจากโรงเรียน 3 วันยังไม่พบ ล่าสุด หน่วยกู้ภัยแม่โจ้ เจอน้องแล้ว จมน้ำเสียชีวิตอยู่ในคลอง

เมื่อเวลา 17.00 น. วันที่ 29 พ.ย.2567 ผู้สื่อข่าวรายงาน การค้นหา น้องปลื้ม เด็กชายวัย 5 ขวบ เด็กพิเศษจากโรงเรียนไตรมิตรวิทยา ศูนย์การศึกษาพิเศษ เขตการศึกษา 8 ต.ทุ่งรวงทอง อ.แม่วาง จ.เชียงใหม่ หลังหายตัวไปตั้งแต่วันที่ 27 พ.ย.ที่ผ่านมา

โดยเจ้าหน้าที่และหน่วยกู้ภัยแม่โจ้ ระดมกำลังค้นหาอย่างต่อเนื่องตามหนองน้ำ พื้นที่ป่าและตามท้องนา ในรัศมี 2 กิโลเมตร

[![](https://www.khaosod.co.th/wpapp/uploads/2024/11/แม่โจ้1-696x392.jpg)](https://www.khaosod.co.th/wpapp/uploads/2024/11/แม่โจ้1.jpg)

ล่าสุด เพจเฟซบุ๊ก หน่วยกู้ภัยแม่โจ้ รายงาน พบน้องแล้วจมน้ำเสียชีวิตอยู่ในคลอง ข้างโรงเรียน โดยขณะนี้เจ้าหน้าที่ตำรวจและหน่วยงานที่เกี่ยวข้อง อยู่ระหว่างการตรวจสอบสภาพศพน้อง

ขอบคุณภาพและข้อมูลจาก เพจเฟซบุ๊ก หน่วยกู้ภัยแม่โจ้

**อ่านข่าว [ระดมค้นหา น้องปลื้ม เด็ก 5 ขวบ หายจากโรงเรียน 3 วันยังไม่พบ](https://www.khaosod.co.th/around-thailand/news_9526765)**

