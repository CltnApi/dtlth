---
layout: post
code: "ART24110705216GFX8Q"
origin_url: "https://www.khaosod.co.th/special-stories/news_9494228"
image: "https://github.com/user-attachments/assets/a23dcc9d-6e0f-4f5e-afe5-59d958e98c80"
title: "ช้อปปี้ แจ้ง เคอีเอ็กซ์ หยุดให้บริการขนส่ง 7 พ.ย. ให้ร้านค้ากรอกแบบฟอร์มเลือกขนส่งใหม่"
description: "ช้อปปี้ แจ้ง เคอีเอ็กซ์ หรือเคอรี่เดิม หยุดให้บริการขนส่งมีผล 7 พ.ย. โดยมี SPX Express และ Flash Express ให้บริการแทน แนะร้านค้ากรอกแบบฟอร์มเลือกขนส่งใหม่"
category: "SPECIAL_STORIES"
language: "th"
date: 2024-11-07T05:26:47.894Z
---

# ช้อปปี้ แจ้ง เคอีเอ็กซ์ หยุดให้บริการขนส่ง 7 พ.ย. ให้ร้านค้ากรอกแบบฟอร์มเลือกขนส่งใหม่

[![ช้อปปี้ แจ้ง เคอีเอ็กซ์ หยุดให้บริการขนส่ง 7 พ.ย. ให้ร้านค้ากรอกแบบฟอร์มเลือกขนส่งใหม่](https://www.khaosod.co.th/wpapp/uploads/2024/11/KEX.jpg "ช้อปปี้ แจ้ง เคอีเอ็กซ์ หยุดให้บริการขนส่ง 7 พ.ย. ให้ร้านค้ากรอกแบบฟอร์มเลือกขนส่งใหม่")](https://www.khaosod.co.th/wpapp/uploads/2024/11/KEX.jpg)

**ช้อปปี้ แจ้งเคอีเอ็กซ์ หรือเคอรี่เดิม หยุดให้บริการขนส่งมีผล 7 พ.ย. โดยมี SPX Express และ Flash Express ให้บริการแทน แนะร้านค้ากรอกแบบฟอร์มเลือกขนส่งใหม่**

เมื่อวันที่ 7 พ.ย.67 รายงานข่าวแจ้งว่า ช้อปปี้ประกาศถึงร้านค้าว่า เคอรี่เอ็กซ์เพรส หรือ เคอีเอ็กซ์ ยุติให้บริการส่งแบบมาตรฐาน (Standard Delivery) ตั้งแต่ 7 พ.ย.67 เป็นต้นไป โดยมี SPX Express และ Flash Express ให้บริการแทน

[![](https://www.khaosod.co.th/wpapp/uploads/2024/11/Kex-728x485-1-696x464.jpg)](https://www.khaosod.co.th/wpapp/uploads/2024/11/Kex-728x485-1.jpg)

“เนื่องจาก Kerry Express (KEX) จะยุติการให้บริการจัดส่งภายใต้ Standard Delivery ตั้งแต่ 7 พ.ย.67 เป็นต้นไป SPX Express และ Flash Express จะเป็นผู้ให้บริการการจัดส่งสินค้าให้ร้าน”

[![](https://www.khaosod.co.th/wpapp/uploads/2024/11/1730907947377-584x696.jpg)](https://www.khaosod.co.th/wpapp/uploads/2024/11/1730907947377.jpg)

ขณะที่เจ้าหน้าที่ช้อปปี้ ชี้แจงว่า Kerry Express ยุติให้บริการในแอปพลิเคชั่นช้อปปี้ตั้งแต่วันที่ 7 พ.ย. เป็นต้นไป สาเหตุเนื่องจากเป็นการเปลี่ยนนโยบายระบบภายในของทาง Kerry Express เอง ส่งผลให้ต่อไปไม่อาจใช้ขนส่งของ Kerry Express ในแอปช้อปปี้

[![](https://www.khaosod.co.th/wpapp/uploads/2024/11/000000000.jpg)](https://www.khaosod.co.th/wpapp/uploads/2024/11/000000000.jpg)

รวมถึงไม่สามารถ Drop off สินค้าที่ Kerry Express ได้ ซึ่งทางช้อปปี้แจ้งเตือนร้านค้าในแอปจากการอัปเดตของช้อปปี้ ส่วนร้านค้าใดที่ไม่ได้รับการแจ้งเตือน ทางช้อปปี้ก็ต้องขออภัย คาดว่าระบบน่าจะส่งข้อมูลให้ผู้ขายไม่ครบถ้วน

สำหรับร้านค้าไหนที่เลือกขนส่ง Kerry Express ในการให้บริการอยู่เดิมนั้น จะต้องกรอกแบบฟอร์มเลือกขนส่งใหม่ โดยเลือกขนส่งเจ้าอื่นแทน ถ้าร้านค้าใดไม่ได้กรอกแบบฟอร์มเลือกขนส่งใหม่ ทางช้อปปี้จะสุ่มเลือกขนส่งให้โดยเลือกขนส่งที่อยู่ใกล้เคียงร้านค้าที่สุดให้

ทั้งนี้ร้านค้าสามารถกรอกแบบฟอร์มเลือกขนส่งได้[ที่นี่](https://help.shopee.co.th/portal/webform/ac05fe158a604fb8950d02ceaa279f8a)

ขณะที่ชาวเน็ตเข้ามาคอมเมนต์ว่าในส่วนของลาซาด้า ทางเคอรี่ก็ยกเลิกให้การบริการขนส่งเช่นกัน

“Lazada ก็ยกเลิกเหมือนกันครับ ไม่มั่นใจว่า เกิดอะไรขึ้น?”