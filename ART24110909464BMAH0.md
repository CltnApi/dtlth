---
layout: post
code: "ART24110909464BMAH0"
origin_url: "https://www.khaosod.co.th/sports/news_9497907"
image: "https://github.com/user-attachments/assets/684dec7a-2a95-479e-994d-276962b8d307"
title: "วิว กุลวุฒิ อัดหนุ่มอินเดีย ตีตั๋วเข้าชิงดวล นักตบขนไก่จากจีน แบดโคเรีย"
description: "วิว กุลวุฒิ วิทิตศานต์ มือวางอันดับ 1 ของรายการ มืออันดับ 5 ของโลก ยังคงโชว์ฟอร์มเยี่ยม หลังผ่านเข้าสู่รอบชิงชนะเลิศไปพบกับ หวัง เจิ้งซิง จากจีน"
category: "SPORTS"
language: "th"
date: 2024-11-09T09:51:13.727Z
---

# วิว กุลวุฒิ อัดหนุ่มอินเดีย ตีตั๋วเข้าชิงดวล นักตบขนไก่จากจีน แบดโคเรีย

[![วิว กุลวุฒิ อัดหนุ่มอินเดีย ตีตั๋วเข้าชิงดวล นักตบขนไก่จากจีน แบดโคเรีย](https://www.khaosod.co.th/wpapp/uploads/2024/11/ooii.jpg "วิว กุลวุฒิ อัดหนุ่มอินเดีย ตีตั๋วเข้าชิงดวล นักตบขนไก่จากจีน แบดโคเรีย")](https://www.khaosod.co.th/wpapp/uploads/2024/11/ooii.jpg)

การแข่งขันแบดมินตันระดับเวิลด์ทัวร์ ซูเปอร์ 300 รายการ “โคเรีย มาสเตอร์ส 2024” ชิงเงินรางวัลรวม 210,000 เหรียญสหรัฐ หรือประมาณ 7,140,000 บาท ที่เมืองอิกซัน ประเทศเกาหลีใต้

ล่าสุดเมื่อวันที่ 9 พ.ย.67 เป็นการแข่งขันรอบรองชนะเลิศ ประเภทชายเดี่ยว “วิว” กุลวุฒิ วิทิตศานต์ มือวางอันดับ 1 ของรายการ มืออันดับ 5 ของโลก พบกับ คีแรน จอร์จ มืออันดับ 41 ของโลกจากอินเดีย

เกมแรก ในช่วงต้นทั้งสองฝั่งผลัดกันทำแต้มได้สสึกแต่หลังจากนั้น วิว กุลวุฒิ เริ่มบุกได้ดีกว่าและทำแต้มทิ้งห่างจนปิดเกมแรกไปได้ที่ 21-12 จากนั้นในเกมที่สอง ช่วงต้นเกม คีแรน จอร์จ เปิดเกมได้เยี่ยมนำห่างถึง 4 คะแนน แต่กุลวุฒิ กลับมา เร่งเครื่องทำแต้มรัวเป็นชุดใหญ่จนทิ้งห่างไปเรื่อยๆ ทว่านักตบลูกขนไก่จากอินเดียไม่ยอมไล่มาจนสุดท้ายต้องดิวส์กัน และเป็นกุลวุฒิที่ปิดเกมไปได้ 22-20

จบเกม กุลวุฒิ เอาชนะ คีแรน จอร์จ 2-0 เกม 21-12, 22-20 ผ่านเข้าสู่รอบชิงชนะเลิศเป็นรายการแรกหลังจากที่คว้าเหรียญเงินโอลิมปิกเกมส์ 2024 โดยจะพบกับ หวัง เจิ้งซิง มืออันดับ 55 ของโลกจากจีน ที่เอาชนะ โช กียอนกอป มืออันดับ 205 ของโลกจากเกาหลีใต้ 9-21, 21-15, 21-10