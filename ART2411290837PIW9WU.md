---
layout: post
code: "ART2411290837PIW9WU"
origin_url: "https://www.khaosod.co.th/entertainment/news_9527230"
image: "https://github.com/user-attachments/assets/e1f10f6c-01e5-4e46-902b-14fef33e216b"
title: "เจมส์ เรืองศักดิ์ และ ครูก้อย มอบข้าวสาร 1.5 ตัน ให้พี่น้องผู้ประสบภัยชาวใต้"
description: "สถานการณ์อุทกภัยทางพื้นที่ภาคใต้ของประเทศไทยในขณะนี้เรียกได้ว่าเข้าขั้นวิกฤติ ประชาชนเดือดร้อนถ้วนหน้า ตลอด 6 จังหวัด นครศรีธรรมราช สงขลา พัทลุง สตูล ยะลา"
category: "ENTERTAINMENT"
language: "th"
date: 2024-11-29T09:06:29.741Z
---

# เจมส์ เรืองศักดิ์ และ ครูก้อย มอบข้าวสาร 1.5 ตัน ให้พี่น้องผู้ประสบภัยชาวใต้

[![เจมส์ เรืองศักดิ์ และ ครูก้อย มอบข้าวสาร 1.5 ตัน ให้พี่น้องผู้ประสบภัยชาวใต้](https://www.khaosod.co.th/wpapp/uploads/2024/11/291167-3.jpg "เจมส์ เรืองศักดิ์ และ ครูก้อย มอบข้าวสาร 1.5 ตัน ให้พี่น้องผู้ประสบภัยชาวใต้")](https://www.khaosod.co.th/wpapp/uploads/2024/11/291167-3.jpg)

เจมส์ / สถานการณ์อุทกภัยทางพื้นที่ภาคใต้ของประเทศไทยในขณะนี้เรียกได้ว่าเข้าขั้นวิกฤต ประชาชนเดือดร้อนถ้วนหน้า **ตลอด 6 จังหวัด นครศรีธรรมราช สงขลา พัทลุง สตูล ยะลา และนราธิวาส** เจ้าหน้าที่ ตชด. เร่งช่วยเหลือ ขนย้ายของ พร้องส่งเสบียงเข้าพื้นที่ ภาครัฐและเอกชนต่างให้ความช่วยเหลือ

![เจมส์ เรืองศักดิ์](https://www.khaosod.co.th/wpapp/uploads/2024/11/291167-1.jpg)

ล่าสุดนักร้องดัง **เจมส์ เรืองศักดิ์** ร่วมกับภรรยาคนเก่ง **ครูก้อย นัชชา** ผู้ก่อตั้ง BabyAndMom.co.th เห็นถึงความลำบากของพี่น้องชาวใต้ ที่กำลังประสบอุทกภัยของในขณะนี้ จึงขอแสดงความจำนงช่วยเหลือโดยการบริจาคข้าวสาร เป็นจำนวน 1.5 ตัน

![เจมส์ เรืองศักดิ์](https://www.khaosod.co.th/wpapp/uploads/2024/11/291167-5.jpg)

โดย เจมส์ เรืองศักดิ์ ได้โพสต์ข้อความลงในโซเชียลว่า **“เจมส์ เรืองศักดิ์ และ ครูก้อย ขอมอบข้าวสาร 1.5 ตัน บรรเทาทุกข์เบื้องต้นให้พี่น้องชาวใต้ครับ”** อีกข้อความหนึ่งว่า **“เป็นห่วงพี่น้องทุกคนนะครับ”** มีแฟนๆ เข้ามาคอมเมนต์ชื่นชม และขอบคุณกับน้ำใจครั้งนี้จำนวนมาก

![เจมส์ เรืองศักดิ์](https://www.khaosod.co.th/wpapp/uploads/2024/11/291167-8.jpg) ![เจมส์ เรืองศักดิ์](https://www.khaosod.co.th/wpapp/uploads/2024/11/291167-6.jpg)

ADVERTISEMENT