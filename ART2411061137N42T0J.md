---
layout: post
code: "ART2411061137N42T0J"
origin_url: "https://www.khaosod.co.th/breaking-news/news_9493487"
image: "https://github.com/user-attachments/assets/0f2b6557-9747-43d2-a68c-8e15be479b81"
title: "เลี้ยวปั๊มกดให้เต็มถัง พรุ่งนี้ราคาน้ำมันขึ้นอีก 0.40 บาท/ลิตร ส่วนน้ำมันกลุ่มดีเซลคงเดิม"
description: "รีบเลี้ยวเข้าปั๊มเติมด่วน พรุ่งนี้ปรับขึ้นราคาน้ำมันกลุ่มเบนซินอีก 0.40 บาท/ลิตร ส่วนน้ำมันกลุ่มดีเซลคงเดิม มีผลตี 5 วันที่ 7 พ.ย.2567"
category: "HOT_NEWS"
language: "th"
date: 2024-11-06T11:58:48.935Z
---

# เลี้ยวปั๊มกดให้เต็มถัง พรุ่งนี้ราคาน้ำมันขึ้นอีก 0.40 บาท/ลิตร ส่วนน้ำมันกลุ่มดีเซลคงเดิม

[![เลี้ยวปั๊มกดให้เต็มถัง พรุ่งนี้ราคาน้ำมันขึ้นอีก 0.40 บาท/ลิตร ส่วนน้ำมันกลุ่มดีเซลคงเดิม](https://www.khaosod.co.th/wpapp/uploads/2024/11/price.jpg "เลี้ยวปั๊มกดให้เต็มถัง พรุ่งนี้ราคาน้ำมันขึ้นอีก 0.40 บาท/ลิตร ส่วนน้ำมันกลุ่มดีเซลคงเดิม")](https://www.khaosod.co.th/wpapp/uploads/2024/11/price.jpg)

รีบเลี้ยวเข้าปั๊มเติมด่วน พรุ่งนี้ปรับขึ้นราคาน้ำมันกลุ่มเบนซินอีก 0.40 บาท/ลิตร ส่วนน้ำมันกลุ่มดีเซลคงเดิม

วันที่ 6 พ.ย.2567 สถานีบริการน้ำมันพีทีที สเตชั่น ประกาศปรับราคาขายปลีกน้ำมันกลุ่มเบนซิน ขึ้นอีก 40 สตางค์ ส่งผลให้น้ำมันเบนซินอยู่ที่ 44.24 บาท/ลิตร แก๊สโซฮอล์ 95 อยู่ที่ 35.95 บาท/ลิตร

แก๊สโซฮอล์ 91 อยู่ที่ 35.58 บาท/ลิตร E20 อยู่ที่ 33.84 บาท/ลิตร E85 อยู่ที่ 33.59 บาท/ลิตร และพรีเมี่ยม แก๊สโซฮอล์ 95 อยู่ที่ 44.54 บาท/ลิตร มีผลตั้งแต่เวลา 05.00 วันที่ 7 พ.ย.2567 เป็นต้นไป

ขณะที่น้ำมันกลุ่มดีเซลคงเดิม โดยดีเซล B7 อยู่ที่ 32.94 บาท/ลิตร ดีเซล B20 อยู่ที่ 32.94 บาท/ลิตร ส่วนพรีเมี่ยมดีเซล B7 อยู่ที่ 44.94 บาท ซึ่งราคาขายปลีกข้างต้นยังไม่รวมภาษีบำรุงกรุงเทพฯ

[![](https://www.khaosod.co.th/wpapp/uploads/2024/11/น้ำมัน.jpg)](https://www.khaosod.co.th/wpapp/uploads/2024/11/น้ำมัน.jpg)