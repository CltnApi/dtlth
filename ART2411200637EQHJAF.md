---
layout: post
code: "ART2411200637EQHJAF"
origin_url: "https://www.khaosod.co.th/sports/news_9513616"
image: "https://github.com/user-attachments/assets/aa6eec6b-2681-4569-ad45-5296ab580548"
title: "บาส-เฟม สู้เต็มที่ก่อนพ่ายคู่ผสมฮ่องกง จบรอบแรกไชนา มาสเตอร์ส"
description: "ศึกแบดมินตันระดับเวิลด์ทัวร์ ซูเปอร์ 750 รายการ หลี่-หนิง ไชนา มาสเตอร์ส ชิงเงินรางวัลรวม 1,150,000 เหรียญสหรัฐ หรือประมาณ 40,250,000 บาท"
category: "SPORTS"
language: "th"
date: 2024-11-20T06:46:50.772Z
---

# บาส-เฟม สู้เต็มที่ก่อนพ่ายคู่ผสมฮ่องกง จบรอบแรกไชนา มาสเตอร์ส

[![บาส-เฟม สู้เต็มที่ก่อนพ่ายคู่ผสมฮ่องกง จบรอบแรกไชนา มาสเตอร์ส](https://www.khaosod.co.th/wpapp/uploads/2024/11/bass-fam.jpg "บาส-เฟม สู้เต็มที่ก่อนพ่ายคู่ผสมฮ่องกง จบรอบแรกไชนา มาสเตอร์ส")](https://www.khaosod.co.th/wpapp/uploads/2024/11/bass-fam.jpg)

ศึกแบดมินตันระดับเวิลด์ทัวร์ ซูเปอร์ 750 รายการ หลี่-หนิง ไชนา มาสเตอร์ส ชิงเงินรางวัลรวม 1,150,000 เหรียญสหรัฐ หรือประมาณ 40,250,000 บาท ที่เมืองเสินเจิ้น สาธารณรัฐประชาชนจีน เมื่อวันที่ 20 พ.ย. ที่ผ่านมา เป็นการแข่งขันในรอบแรก

ประเภทคู่ผสม “บาส” เดชาพล พัววรานุเคราะห์ กับ “เฟม” ศุภิสรา เพียวสามพราน คู่มือ 100 ของโลก และแชมป์จากรายการคุมาโมโตะ มาสเตอร์ส เจแปน 2024 เมื่อสัปดาห์ก่อน ลงสนามพบกับ ตั้ง ชุนมัน และ ซือ ยิงซวด คู่มือ 7 ของโลกจากฮ่องกง

ผลปรากฎว่า บาส – เฟม พยายามสู้เต็มที่หลังจากเล่นกันถึง 3 เกม ก่อนพ่ายไป 1-2 เกม 13-21, 21-17 และ 17-21 ทำให้ยุติเส้นทางไว้ที่รอบแรก

ขณะที่ประเภทหญิงเดี่ยว “เม” ศุภนิดา เกตุทอง มือ 10 ของโลก พบกับ อีวอนน์ หลี่ มือ 44 ของโลกชาวเยอรมัน ซึ่งเป็น เม ศุภนิดา ที่เอาชนะไปได้ 2 เกมรวด 21-14 และ 21-12 ผ่านเข้ารอบต่อไป

ด้าน “ครีม” บุศนันทน์ อึ๊งบำรุงพันธุ์ มือ 11 ของโลก พ่ายให้กับ ปูซาร์ลา สินธุ มือ 19 ของโลกชาวอินเดีย 2 เกมรวด 17-21 และ 19-21 ไม่ได้ไปต่อในรายการนี้