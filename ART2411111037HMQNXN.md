---
layout: post
code: "ART2411111037HMQNXN"
origin_url: "https://www.khaosod.co.th/breaking-news/news_9500543"
image: "https://github.com/user-attachments/assets/ba2def85-5d16-4d73-80ee-48d55d72e3e9"
title: "จับแล้ว! มือฆ่าโหด ปลัดหญิง อบต.คลองสาม ที่แท้เป็น น้องเขย เผยหลักฐานสำคัญมัดตัว"
description: "จับแล้ว! มือฆ่าโหด ปลัดหญิง อบต.คลองสาม ที่แท้เป็น น้องเขย เผยหลักฐานสำคัญมัดตัว คราบเลือดตรงดีเอ็นเอผู้เสียชีวิต แจ้งข้อหาหนัก"
category: "HOT_NEWS"
language: "th"
date: 2024-11-11T10:41:12.688Z
---

# จับแล้ว! มือฆ่าโหด ปลัดหญิง อบต.คลองสาม ที่แท้เป็น น้องเขย เผยหลักฐานสำคัญมัดตัว

[![จับแล้ว! มือฆ่าโหด ปลัดหญิง อบต.คลองสาม ที่แท้เป็น น้องเขย เผยหลักฐานสำคัญมัดตัว](https://www.khaosod.co.th/wpapp/uploads/2024/11/catch-1.jpg "จับแล้ว! มือฆ่าโหด ปลัดหญิง อบต.คลองสาม ที่แท้เป็น น้องเขย เผยหลักฐานสำคัญมัดตัว")](https://www.khaosod.co.th/wpapp/uploads/2024/11/catch-1.jpg)

**จับแล้ว! มือฆ่าโหด ปลัดหญิง อบต.คลองสาม ที่แท้เป็น น้องเขย เผยหลักฐานสำคัญมัดตัว คราบเลือดตรงดีเอ็นเอผู้เสียชีวิต แจ้งข้อหาหนัก**

เมื่อเวลา 16.30 น.วันที่ 11 พ.ย. 2567 ที่สภ.คลองหลวง จ.ปทุมธานี ความคืบหน้า**คดีคนร้ายฆ่าโหด นางวรกนก เทพพิมล อายุ 57 ปี ปลัดองค์การบริหารส่วนตำบลคลองสาม** เสียชีวิตคาบ้านพัก เลขที่ 26/20 หมู่ 8 ซอยคลองสาม 8/4 ต.คลองสาม อ.คลองหลวง จ.ปทุมธานี

ล่าสุด พ.ต.ท.สิรภพ บัวหลวง สว.สส.สภ.คลองหลวง เปิดเผยว่า เจ้าหน้าที่ตำรวจได้รวบรวมพยานหลักฐานต่างๆ แนบพร้อมผลนิติวิทยาศาสตร์จากเจ้าหน้าที่ตำรวจศูนย์พิสูจน์หลักฐานเขต1 เพื่อข**ออำนาจศาลจังหวัดธัญบุรีออกหมายจับ** **นายประทิน หรือหนุ่ม เกตุลาพร อายุ 43 ปี เจ้าหน้าที่ดับเพลิง อบต.คลองสาม** อยู่บ้านเลขที่ 16/2 หมู่ที่ 9 ต.คลองสาม อ.คลองหลวง จงปทุมธานี เป็น**แฟนของน้องสาวผู้เสียชีวิต** ใน**ข้อหา”ฆ่าผู้อื่นโดยไตร่ตรองไว้ก่อน“**

ผู้สื่อข่าวรายงานว่าหลักฐานชิ้นสำคัญที่ทำให้ศาลจังหวัดธัญบุรีพิเคราะห์แล้วอนุมัติหมายจับ คือภาพจากกล้องวงจรปิดที่ไม่ตรงกับคำให้การของผู้ต้องหา ประกอบกับผลทางนิติวิทยาศาสตร์ที่เจ้าหน้าที่พิสูจน์หลักฐานตรวจจากอาวุธมีดพกสั้นที่ชุดสืบสวน สภ.คลองหลวง ตรวจยึดได้จากตัวผู้ต้องหา พบร่องรอยคราบเลือด ซึ่งดีเอ็นเอตรงกับของผู้เสียชีวิต

เจ้าหน้าที่ตำรวจได้เข้าไปแสดงหมายให้กับนายประทิน หรือหนุ่ม เกตุลาพร พร้อมสอบปากคำเพิ่มเติม เพื่อดำเนินคดีตามกฎหมายและสอบขยายผลหาผู้ที่มีส่วนเกี่ยวข้องมาดำเนินคดีทางกฎหมายต่อไป