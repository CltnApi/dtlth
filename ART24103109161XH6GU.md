---
layout: post
code: "ART24103109161XH6GU"
origin_url: "https://www.khaosod.co.th/https://www.khaosod.co.th/lottery/news_9478473"
image: "https://github.com/user-attachments/assets/40583dcb-8447-43ac-9553-99c97d634091"
title: "นางตานีมาให้โชค ฮือฮา กล้วยออกลูกกลางต้น หวยออก 00 ยังถูก ลูกหนี้โผล่คืนเงิน"
description: "ฮือฮา กล้วยออกลูกกลางต้น เจ้าของเชื่อนางตานีมาให้โชค นำผ้า 3 สีมาผูก จุดธูปขอโชคลาภ เผยซื้อหวย 00 ยังถูก ลูกหนี้ที่หายหน้าไปนาน โผล่คืนเงินเฉย"
category: "LOTTERY"
language: "th"
date: 2024-11-01T11:16:54.465Z
---

# นางตานีมาให้โชค ฮือฮา กล้วยออกลูกกลางต้น หวยออก 00 ยังถูก ลูกหนี้โผล่คืนเงิน

[![นางตานีมาให้โชค ฮือฮา กล้วยออกลูกกลางต้น หวยออก 00 ยังถูก ลูกหนี้โผล่คืนเงิน](https://www.khaosod.co.th/wpapp/uploads/2024/10/banana-1.jpg "นางตานีมาให้โชค ฮือฮา กล้วยออกลูกกลางต้น หวยออก 00 ยังถูก ลูกหนี้โผล่คืนเงิน")](https://www.khaosod.co.th/wpapp/uploads/2024/10/banana-1.jpg)

**ฮือฮา กล้วยออกลูกกลางต้น เจ้าของเชื่อนางตานีมาให้โชค นำผ้า 3 สีมาผูก จุดธูปขอโชคลาภ เผยซื้อหวย 00 ยังถูก ลูกหนี้ที่หายหน้าไปนาน โผล่คืนเงินเฉย**

เมื่อวันที่ 28 ต.ค.67 ผู้สื่อข่าวได้รับแจ้งว่า ที่ร้านก๋วยเตี๋ยวกลับใจ ตั้งอยู่เลขที่ 160 ถ.ชีสระอินทร์ ต.คลองกระแชง อ.เมือง จ.เพชรบุรี มีต้นกล้วยแปลก ออกเครือกลางลำต้น ให้โชคเจ้าของมาแล้ว จึงเดินทางไปตรวจสอบข้อเท็จจริง

[![](https://www.khaosod.co.th/wpapp/uploads/2024/10/1163010_0-696x430.jpg)](https://www.khaosod.co.th/wpapp/uploads/2024/10/1163010_0.jpg)

ที่บริเวณหลังร้านก๋วยเตี๋ยวกลับใจ ซึ่งเป็นที่จอดรถ 3 ล้อเมืองเพชร พบต้นกล้วยน้ำว้าสุดแปลกมีเครือกล้วยออกมาบริเวณกลางลำต้นของต้นกล้วย นับได้มีทั้งหมด 15 หวี 215 ลูก

[![](https://www.khaosod.co.th/wpapp/uploads/2024/10/1163009_0-696x392.jpg)](https://www.khaosod.co.th/wpapp/uploads/2024/10/1163009_0.jpg)

โดยนายนิพนธ์ หรือเต้น อายุ 43 ปี เจ้าของร้านก๋วยเตี๋ยวกลับใจ นำก๋วยเตี๋ยว กล้วยหอม 1 หวี มาตั้งบูชา พร้อมนำผ้าสีมาผูกและจุดธูปขอโชคขอลาภ ส่วนชาวบ้านจะนำเลขหวีและลูก ดังกล่าวไปเสี่ยงโชคในงวดวันที่ 1 พ.ย.นี้

[![](https://www.khaosod.co.th/wpapp/uploads/2024/10/1163008_0-696x392.jpg)](https://www.khaosod.co.th/wpapp/uploads/2024/10/1163008_0.jpg)

นายนิพนธ์ เปิดเผยว่า ตนปลูกต้นกล้วยน้ำว้ามานานและตัดเครือกล้วยขายไปแล้วหลายเครือ ที่ผ่านมาเครือกล้วยก็ออกตามปกติที่บริเวณปลายยอดต้นกล้วย แต่เมื่อช่วงเดือนก.ย.ที่ผ่านมา ขณะที่ตนเดินเข้ามาดูรถ 3 ล้อที่บริเวณหลังร้าน สายตาเหลือบไปเห็นต้นกล้วยออกปลีกล้วย และเครือกล้วยที่บริเวณกลางลำต้น

ซึ่งตนรู้สึกแปลกใจมาก เพราะตั้งแต่เกิดมาไม่เคยเห็นเครือกล้วยออกกลางลำต้นแบบนี้ จึงรีบไปบอกญาติพี่น้องให้มาดู และเชื่อกันว่านางตานีมาให้โชค จึงนำผ้า 3 สีมาผูกต้นกล้วยและจุดธูปขอโชคขอลาภ

ระหว่างนั้นมีคนนำสลากกินแบ่งรัฐบาลงวดประจำวันที่ 16 ต.ค. มาขายและโชคดี ตนถูกรางวัลเลขท้าย 2 ตัว คือเลข 00 ซึ่งตรงกับรถสามล้อที่จอดอยู่ใกล้ต้นกล้วยดังกล่าว นอกจากนี้ ยังมีลูกหนี้โอนเงินมาใช้หนี้ หลังหนีหายไปนานหลายปีอีกด้วย