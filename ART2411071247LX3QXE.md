---
layout: post
code: "ART2411071247LX3QXE"
origin_url: "https://www.khaosod.co.th/sports/news_9495346"
image: "https://github.com/user-attachments/assets/dfedf804-6f28-40b0-9004-991ff0cce5d8"
title: "พีพีทีวี เอชดี 36 ยิงสด บุนเดสลีกา สัปดาห์ เดือด บาเยิร์น มิวนิค รับน้อง ซังต์ เพาลี"
description: "พีพีทีวี เอชดี ช่อง 36 ยิงสดศึก บุนเดสลีกา สัปดาห์สุดเดือด เนื่องจากต้องมาลุ้นกันว่าทีมใหญ่อย่าง “เสือใต้” บาเยิร์น มิวนิค จะรั้งจ่าฝูงได้หรือไม่ ในการ"
category: "SPORTS"
language: "th"
date: 2024-11-07T12:51:51.562Z
---

# พีพีทีวี เอชดี 36 ยิงสด บุนเดสลีกา สัปดาห์ เดือด บาเยิร์น มิวนิค รับน้อง ซังต์ เพาลี

[![พีพีทีวี เอชดี 36 ยิงสด บุนเดสลีกา สัปดาห์ เดือด บาเยิร์น มิวนิค รับน้อง ซังต์ เพาลี](https://www.khaosod.co.th/wpapp/uploads/2024/11/Bumdesliga-9-10-พ.ย.-67_0.jpg "พีพีทีวี เอชดี 36 ยิงสด บุนเดสลีกา สัปดาห์ เดือด บาเยิร์น มิวนิค รับน้อง ซังต์ เพาลี")](https://www.khaosod.co.th/wpapp/uploads/2024/11/Bumdesliga-9-10-พ.ย.-67_0.jpg)

พีพีทีวี เอชดี ช่อง 36 ยิงสดศึก บุนเดสลีกา สัปดาห์สุดเดือด เนื่องจากต้องมาลุ้นกันว่าทีมใหญ่อย่าง “เสือใต้” บาเยิร์น มิวนิค จะรั้งจ่าฝูงได้หรือไม่ ในการดวลกับทีมน้องใหม่ ซังต์ เพาลี ในวันเสาร์ที่ 9 พ.ย. นี้ เวลา 21.30 น. ต่อด้วย วันอาทิตย์ที่ 10 พ.ย. เวลา 21.30 น. เอาก์สบวร์ก ดวลเดือด ฮอฟเฟ่นไฮม์

ศึกบุนเดสลีกาเยอรมันสุดสัปดาห์นี้ มันส์ตั้งแต่คู่แรก วันเสาร์ที่ 9 พ.ย. เวลา 21.30 น. ซังต์ เพาลี ทีมอันดับ 15 ของตารางคะแนน มี 8 แต้มจากการลงเล่น 9 นัด ซึ่งมีแต้มอยู่เหนือโซนตกชั้นอยู่เพียง 3 แต้ม โดยในนัดล่าสุดพวกเขาก็สามารถเรียกฟอร์มเก่งกลับมาได้ เมื่อบุกไปชนะ ฮอฟเฟนไฮม์ 2-0 ซึ่งในนัดที่กำลังจะมีขึ้นเสาร์นี้พวกเขาต้องการ 3 แต้ม เพื่อหนีออกจากโซนตกชั้น แต่อาจจะไม่ง่าย เมื่อแมตช์นี้พวกเขาจะต้องเปิดบ้านรับการมาเยือน ทีมจ่าฝูง “เสือใต้” บาเยิร์น มิวนิค ที่ฟอร์มกำลังร้อนแรงสุด ๆ แข่ง 9 นัด ชนะถึง 7 เสมอ 2 และยังไม่เคยแพ้ใครในลีก มี 23 แต้มรั้งจ่าฝูงชต่อเนื่อง โดยในนัดล่าสุดก็โชว์ฟอร์มดีเยี่ยม ด้วยการเปิดบ้านถล่ม อูนิโอน เบอร์ลิน ไป 3-0 และได้ประตูชัยจากกองหน้าสุดโหด แฮร์รี เคน ไป 2 ประตู ทำให้ตอนนี้เป็นดาวซัลโวอันดับ 1 ที่ยิงประตูได้มากที่สุดของบุนเดสลีกา ซึ่งครั้งนี้คาดว่า เสือใต้ จะเปิดเกมรุกใส่ ซังต์ เพาลี แน่นอนเพื่อเก็บแต้มรั้งจ่าฝูงต่อไป และพิเศษ! นัดนี้แฟนบอลสามารถรับชมความมันส์ได้ทุกช่องทาง รวมถึง YouTube ช่อง PPTV Sports ที่เตรียมเอาใจคอออนไลน์ถ่ายทอดสดให้รับชมโดยเฉพาะอีกด้วย

จากนั้น ในวันอาทิตย์ที่ 10 พ.ย. เวลา 21.30 น. เอาก์สบวร์ก อันดับ 11 ของตารางคะแนน มี 11 แต้มจาก 9 นัด และนัดล่าสุดพวกเขาก็ยังไม่สามารเค้นฟอร์มเก่งกลับมาได้ หลังบุกไปเสมอ โวล์ฟสบวร์ก ทีมอันดับ 14 ของตารางไป 1-1 แถมโดนทาง โวล์ฟสบวร์ก ยังครองบอลใส่และบุกอยู่ฝ่ายเดียว และในนัดวันอาทิตย์นี้พวกเขาจะต้องเปิดบ้านรับการมาเยือนของ “หมู่บ้านหรรษา” ฮอฟเฟนไฮม์ ทีมอันดับ 16 ของตาราง มี 8 แต้ม จากการลงเล่น 9 นัด อยู่ในโซนตกชั้น โดยนัดล่าสุดพวกเขาก็ยังเรียกฟอร์มเก่งไม่สำเร็จ หลังเปิดบ้านแพ้ ซังต์ เพาลี ทีมน้องใหม่ไป 2-0 ทำให้ในแมตช์นี้พวกเขาต้องเรียกฟอร์มเก่งกลับมาเพื่อจะเก็บ 3 แต้มให้ได้

สุดสัปดาห์นี้ พลาดไม่ได้! พีพีทีวี เตรียมยิงสดแมตช์เดือด ล่า 3 แต้ม ถ่ายทอดสดให้ชม ฟรี! ผ่านทางหน้าจอ พีพีทีวี เอชดี ช่อง 36 ที่เดียว หรือสามารถรับชมสดผ่านช่องทางออนไลน์ที่ [www.pptvhd36.com](http://www.pptvhd36.com) และ YouTube : PPTV SPORTS