---
layout: post
code: "ART2411280556MTGHRL"
origin_url: "https://www.khaosod.co.th/entertainment/news_9524985"
image: "https://github.com/user-attachments/assets/1044b952-cfa7-4274-8f5f-a32ff054c7a3"
title: "มาย ภาคภูมิ อัพเดตผลงาน ด้านสุขภาพหลังผ่าเข่า อีกเดือนนึงหายขาด"
description: "มาย ภาคภูมิ อัพเดตผลงาน ด้านสุขภาพหลังผ่าเข่าใกล้หายแล้ว อีกเดือนนึงหายขาด หมอห้ามออกกำลังกายหนัก คาดอาจมีคอนเสิร์ตเดี่ยว"
category: "ENTERTAINMENT"
language: "th"
date: 2024-11-28T06:26:25.672Z
---

# มาย ภาคภูมิ อัพเดตผลงาน ด้านสุขภาพหลังผ่าเข่า อีกเดือนนึงหายขาด

[![มาย ภาคภูมิ อัพเดตผลงาน ด้านสุขภาพหลังผ่าเข่า อีกเดือนนึงหายขาด](https://www.khaosod.co.th/wpapp/uploads/2024/11/mile_281167-1.jpg "มาย ภาคภูมิ อัพเดตผลงาน ด้านสุขภาพหลังผ่าเข่า อีกเดือนนึงหายขาด")](https://www.khaosod.co.th/wpapp/uploads/2024/11/mile_281167-1.jpg)

**มาย ภาคภูมิ อัพเดตผลงาน ด้านสุขภาพหลังผ่าเข่าใกล้หายแล้ว อีกเดือนนึงหายขาด หมอห้ามออกกำลังกายหนัก คาดอาจมีคอนเสิร์ตเดี่ยว**

ไม่ได้เจอกันมานานมากๆ สำหรับนักแสดงหนุ่มหล่อ **มาย ภาคภูมิ** ที่ล่าสุดวันที่ 27 พ.ย. ได้มาร่วมงาน **‘GQ Men of the Year 2024’** ณ Blue by Alain Ducasse (ICONSIAM ชั้น 1 ในโซน ICONLUXE) พร้อมอัพเดตผลงานล่าสุดว่าเตรียมถ่ายซีรีส์เรื่อง **“ชาย (shine)”** และอัพเดตอาการหลังไปผ่าตัดเข่าว่าตอนนี้ใกล้หายดีแล้ว คาดว่าอีกเดือนนึงถึงจะหายขาด

![มาย ภาคภูมิ อัพเดตผลงาน ด้านสุขภาพหลังผ่าเข่า อีกเดือนนึงหายขาด](https://www.khaosod.co.th/wpapp/uploads/2024/11/mile_281167-4.jpg)

**อยากมีคอนเสิร์ตไหม?** “อยากมีครับอยากมี อยากมาดูไหมต้องถามน้องๆ พี่ๆ เพื่อนๆ **(ได้ถามแฟนคลับบ้างยัง?)** เคยถามๆ จริงๆ ปีหน้า 2025 จะลองคุยดูว่าจะมีไหม”

**แสดงว่ามายก็มีแพลนอยู่ในใจ?** “ถ้าตามตรงผมแอบคิดคอนเซ็ปต์คอนเสิร์ตไว้เรื่อยๆ อยู่แล้วครับ เพราะปีหน้าจะมีเรื่อง **“ชาย (shine)”** แล้วช่วงปีหน้าเป็นช่วงถ่าย พอออนก็จะมีคอนเสิร์ตของทางทีม คอนเสิร์ตเดี่ยวเลยไม่แน่ใจว่าจะทันไหม แต่ถ้าทันก็จะดี”

**เรื่องสุขภาพแข็งแรงร้อยเปอร์เซ็นต์แล้ว?** “ดีแล้วครับ ตอนนี้ก็ 90 เปอร์เซ็นต์แล้วครับของอาการเข่า ยังวิ่งไม่ได้ ยังออกกำลังกายหนักไม่ได้”

ADVERTISEMENT

![มาย ภาคภูมิ อัพเดตผลงาน ด้านสุขภาพหลังผ่าเข่า อีกเดือนนึงหายขาด](https://www.khaosod.co.th/wpapp/uploads/2024/11/mile_281167-5.jpg)

**คุณหมอให้ระวังอะไรบ้าง?** “ห้ามวิ่งอย่างเดียว กับห้ามบิด ตอนนี้มันเหมือนกระดาษที่ติดกาวตราช้าง ก็ขอให้ร่างกายสมานก่อน **(ต้องระวังสุดเรื่องอะไร?)** ห้ามบิด ห้ามงอ จริงๆ ยังนั่งขัดสมาธิไม่ได้ ค่อยๆ บอกตัวเองว่าอย่าพึ่งลงน้ำหนัก เพราะถ้ามันฉีกใหม่ก็อาจจะยากนิดนึง”

**ยังไปกายภาพบำบัด?** “ยังไปครับ แต่ว่าแอบโดดนิดหน่อย จริงๆ ประมาณอีกเดือนนึงที่ห้ามวิ่ง ห้ามบิด **(คิดว่าอีกกี่เดือนกว่าจะร้อยเปอร์เซ็นต์จริงๆ?)** น่าจะอีกสักเดือนนึง ทันซีรีส์ ทันคอนเสิร์ตค่ายพอดี”