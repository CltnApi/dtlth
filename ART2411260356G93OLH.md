---
layout: post
code: "ART2411260356G93OLH"
origin_url: "https://www.khaosod.co.th/entertainment/news_9521286"
image: "https://github.com/user-attachments/assets/bbae80d7-06ea-4df3-90c0-79b926d21fca"
title: "นับถอยหลังได้เลย \"แมท ภีรนีย์\" พร้อมเป็นคุณแม่ ด้าน \"แม่นี\" ตั้งชื่อหลานรอแล้ว"
description: "นับถอยหลังได้เลย \"แมท ภีรนีย์\" พร้อมเป็นคุณแม่ ด้าน \"แม่นี\" ตั้งชื่อรอไว้ให้ว่าที่หลานแล้ว พร้อมช่วยเลี้ยง"
category: "ENTERTAINMENT"
language: "th"
date: 2024-11-26T12:54:32.633Z
---

# นับถอยหลังได้เลย "แมท ภีรนีย์" พร้อมเป็นคุณแม่ ด้าน "แม่นี" ตั้งชื่อหลานรอแล้ว

[![นับถอยหลังได้เลย "แมท ภีรนีย์" พร้อมเป็นคุณแม่ ด้าน "แม่นี" ตั้งชื่อหลานรอแล้ว](https://www.khaosod.co.th/wpapp/uploads/2024/11/MattPrem-1.jpg "นับถอยหลังได้เลย "แมท ภีรนีย์" พร้อมเป็นคุณแม่ ด้าน "แม่นี" ตั้งชื่อหลานรอแล้ว")](https://www.khaosod.co.th/wpapp/uploads/2024/11/MattPrem-1.jpg)

นับถอยหลังได้เลย “แมท ภีรนีย์” พร้อมเป็นคุณแม่ ด้าน “แม่นี” ตั้งชื่อรอไว้ให้ว่าที่หลานแล้ว พร้อมช่วยเลี้ยง

ทำเอาลุ้นตาม หลังนางเอกสาว **แมท ภีรนีย์** เข้าพิธีวิวาห์กับแฟนหนุ่ม **เฟม-ภีมเดช ศิวะพรพิทักษ์** ไปเมื่อเดือนสิงหาคมที่ผ่านมา ท่ามกลางความยินดีของทั้งสองครอบครัว และเพื่อนในวงการบันเทิง

![](https://www.khaosod.co.th/wpapp/uploads/2024/11/MattPrem-4.png)

ล่าสุดดูเหมือนจะมีข่าวดีไม่นานเกินรอแน่ๆ เมื่อ **แมท ภีรนีย์** ได้เผยว่าเธอได้ฝากไข่และตรวจค่าความสมบูรณ์นั้นปรากฏว่าออกมาดีมาก เรียกว่าพร้อมที่จะเป็นว่าที่คุณแม่ป้ายแดงแล้ว

“เมื่อ 2 ปีที่เเล้ว แมทได้มีโอกาสเข้ามาปรึกษา คุณหมอภัทรภูมิ ที่ IVF And Women Clinic เพื่อวางแผนการเก็บไข่ ซึ่งผลการตรวจฮอร์โมน AMH ของแมทค่อนข้างต่ำ เป็นตัวบ่งบอกว่าเรามีไข่มากน้อยเเค่ไหน เเละบอกถึงประสิทธิภาพการทำงานของรังไข่ และค่าฮอร์โมนตัวนี้จะลดลงเรื่อยๆตามอายุที่เพิ่มขึ้นด้วย

แมทจึงตัดสินใจฝากไข่กับคุณหมอภัทรภูมิไว้ตั้งเเต่ตอนนั้น หลังจากนั้นก็ได้กลับไปดูเเลสุขภาพของตัวเอง บำรุงร่างกาย ออกกำลังกาย ดูเเลตัวเองทั้งทางร่างกายเเละจิตใจให้ดียิ่งขึ้น จนเมื่อเดือนที่ผ่านมาแมทได้กลับมาตรวจสุขภาพกับคุณหมออีกครั้ง ครั้งนี้แมทได้ตรวจค่า AMH และตรวจสุขภาพอื่นๆ เพื่อวางแผนการมีน้องในอนาคต พบว่า ค่า AMH ของแมททำงานได้ดีขึ้นจากครั้งก่อน

ADVERTISEMENT

ต้องขอขอบคุณคุณหมอภัทรภูมิที่ช่วยดูเเลเเละให้คำเเนะนำแมทมาโดยตลอด จนถึง การให้คำเเนะนำต่างๆในครั้งนี้ ขอบคุณมากๆเลยค่ะ

![](https://www.khaosod.co.th/wpapp/uploads/2024/11/MattPrem-1.png)

**ซึ่งยิ่งตอกย้ำเรื่องของการมีลูกเข้าไปอีก เมื่อ แม่นี พัชนีย์ คงไทย คุณแม่ของ แมท ภีรนีย์** ได้เข้ามาคอมเมนต์ถึงว่าที่หลานๆ พร้อมกับบอกว่า ยายได้ตั้งชื่อหลานรอไว้แล้ว “ฝากชื่อไว้ก่อน #ด.ญ.ภมรทิพย์ หรือ ด.ช. ภมร อุ๊บ…! ขอให้ลูกสมหวังค่ะ #มีคำตอบให้ล่ะที่ถามครั้งนู้น #เอาเป็นว่าถ้าให้เลี้ยงก็ช่วยเลี้ยงให้ค่ะ”

ว้าว ก็เรียกว่า ไม่ใช่คนรอบตัวที่ลุ้น แต่คนในครอบครัวก็ลุ้นตัวโก่งเหมือนกัน แถมพร้อมเลี้ยงหลานสุดๆ

![](https://www.khaosod.co.th/wpapp/uploads/2024/11/MattPrem-4.png)

![](https://www.khaosod.co.th/wpapp/uploads/2024/11/MattPrem-2.png)