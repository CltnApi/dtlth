---
layout: post
code: "ART2411020617DGNCYS"
origin_url: "https://www.khaosod.co.th/entertainment/news_9487140"
image: "https://github.com/user-attachments/assets/a04660ab-68c3-42e6-802e-012a97c5c084"
title: "นุ๊ก สุทธิดา เปิดคำพูดน้องอดัม ฟังแล้วจุกอก นั่งลิสต์ทรัพย์สินไม่ซีเรียสถ้าต้องขาย"
description: "นุ๊ก สุทธิดา เปิดคำพูดลูกชาย น้องอดัม ฟังแล้วจุกอก หลังเพิ่งรู้แม่ป่วยมะเร็ง นั่งลิสต์ทรัพย์สมบัติเงินเราอยู่ตรงไหนบ้าง ไม่ซีเรียสถ้าต้องขาย ถ้าให้ลูกเรียน"
category: "ENTERTAINMENT"
language: "th"
date: 2024-11-02T06:22:50.024Z
---

# นุ๊ก สุทธิดา เปิดคำพูดน้องอดัม ฟังแล้วจุกอก นั่งลิสต์ทรัพย์สินไม่ซีเรียสถ้าต้องขาย

[![นุ๊ก สุทธิดา เปิดคำพูดน้องอดัม ฟังแล้วจุกอก นั่งลิสต์ทรัพย์สินไม่ซีเรียสถ้าต้องขาย](https://www.khaosod.co.th/wpapp/uploads/2024/11/nookadamkuizab211679998.jpg "นุ๊ก สุทธิดา เปิดคำพูดน้องอดัม ฟังแล้วจุกอก นั่งลิสต์ทรัพย์สินไม่ซีเรียสถ้าต้องขาย")](https://www.khaosod.co.th/wpapp/uploads/2024/11/nookadamkuizab211679998.jpg)

นุ๊ก สุทธิดา เปิดคำพูดลูกชาย น้องอดัม ฟังแล้วจุกอก หลังเพิ่งรู้แม่ป่วยมะเร็ง นั่งลิสต์ทรัพย์สมบัติเงินเราอยู่ตรงไหนบ้าง บอกคนรอบข้างไม่ต้องซีเรียสถ้าอะไรต้องขาย สมมตินะถ้าให้ลูกเรียนได้เลย

จากกรณี คุณแม่ลูกสาม นุ๊ก สุทธิดา ซึ่งเคยป่วยโรคมะเร็งไทรอยด์ ผ่าตัดไปแล้วเมื่อ 2-3 ปีก่อนล่าสุดพบว่า มะเร็งยังเหลืออยู่บริเวณคอ อีก 3 จุด รวมถึงขณะนี้ลามลงไปที่ปอด บินไปประเทศจีน เพื่อนจะรักษาโดยการฉีดแร่ แต่ก้อนมะเร็งโตขึ้น จนไม่สามารถรักษาวิธีนี้ได้ ต้องผ่าตัดใหญ่และฉีดสเต็มเซลล์ และยังพบว่าคุณพ่อของนุ๊ก ก็เพิ่งตรวจพบมะเร็งบริเวณลำไส้เช่นกันนั้น

ล่าสุด นุ๊ก มาเปิดใจในรายการ คุยแซ่บShow **_ตอนหนึ่งพูดถึงแพลนเรื่องลูกว่า_** “อย่างเรื่องเรียน ระบบการเงิน น่าจะเป็นเรื่องหลักก่อนอย่างแรก ก็แพลนเอาไว้ _แล้วบอกคนรอบข้างไว้ด้วยว่า ไม่ต้องซีเรียสนะ ถ้าอะไรต้องขาย สมมตินะ ถ้าให้ลูกเรียน ได้เลย เพราะเราก็มาไล่ดูแล้ว ทรัพย์สมบัติเรามีอะไร นั่งลิสต์เงินไปอยู่ตรงไหนบ้าง”_

[![](https://www.khaosod.co.th/wpapp/uploads/2024/11/nookadamkuizab211672.jpg)](https://www.khaosod.co.th/wpapp/uploads/2024/11/nookadamkuizab211672.jpg)

_**ถามว่าคุยเปิดอกกับลูกแล้ว มีคำพูดหนึ่งของน้องอดัม ลูกชายคนเล็กทำให้จุกอก**_ นุ๊ก กล่าวว่า “อย่างพี่ๆ คนโตๆ เขารู้เรื่องแล้ว เขาก็น่าจะสบายๆ แต่ อดัม เหมือนยังเล็กอยู่ เราก็เห็นว่าเขาชอบอ่านหนังสือ ”

ADVERTISEMENT

“เราก็เลยเอาหนังสือ เรื่องมอนสเตอร์คอลส์ ไปให้อ่าน หนังสือค่อนข้างเล่มหนา เราก็ไม่คิดว่าเขาจะอ่านจบเร็ว ก่อนคืนจะไป_เขาพูดว่า หม่าม้า อ่านจบแล้วนะ ตอนจบแม่เขาตายไม่ใช่เหรอ ทำไมเอาหนังสือนี้มาให้อ่าน ”_

[![](https://www.khaosod.co.th/wpapp/uploads/2024/11/nookadamkuizab211673.jpg)](https://www.khaosod.co.th/wpapp/uploads/2024/11/nookadamkuizab211673.jpg)

“เราก็เลยแกล้งถามว่า ตอนแรกก็ตั้งสติเอาไงดี อ่ะก็ต้องพูดความจริง เราก็บอกว่าแม่เขาเป็นอะไรตาย เราก็ถามเขา _แม่เขาเป็นมะเร็ง แล้วยูรู้ไหมว่าไอก็เป็น ”_

_“เขาก็ (ทำท่าตกใจ) แล้วยูต้องตายไหม_ ก็ยังไม่ตายหรอก ก็คิดว่าจะอยู่กับยูไปนานๆ นะ แต่ก็อยากให้ยูรู้ ว่าถ้าแม่ตายแล้วในเรื่องมันอยู่ยังไง ยังไม่ตายตอนนี้ ยังอยู่อีกนาน อยู่ไปเรื่อยๆเลย อยู่ในนานที่สุด สัญญา”

“เดี๋ยวยูก็จบมาเป็นหมอแล้วกัน ได้รักษาไอนะ ก็บอกเขาอย่างนี้ เขาก็โอเค จะตั้งใจเรียนนะ ทำให้มันชิลหน่อย _อยากใช้โอกาสนี้เป็นพลังใจให้ใครหลายคน ”_

[![](https://www.khaosod.co.th/wpapp/uploads/2024/11/nookadamkuizab211674.jpg)](https://www.khaosod.co.th/wpapp/uploads/2024/11/nookadamkuizab211674.jpg)

“ไม่ว่าจะป่วยโรคอะไรทุกโรค คนที่ให้กำลังใจเราได้ดีที่สุดก็คือตัวเราเองก่อน อยากให้ทุกคนเข้มแข็งและมีสติกับการใช้ชีวิต หรือคนที่คิดว่าตัวเองมีปัญหาอะไรก็ให้เข้มแข็งเอาไว้ ”

