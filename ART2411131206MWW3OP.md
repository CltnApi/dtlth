---
layout: post
code: "ART2411131206MWW3OP"
origin_url: "https://www.khaosod.co.th/entertainment/news_9504222"
image: "https://github.com/user-attachments/assets/e754c840-c82a-4ecf-801e-48b9f5d5df71"
title: "มาริโอ้ ไม่รู้ละครไทยวิกฤตไหม แต่มั่นใจไม่เหมือนเดิม เชื่อทีมงานเบื้องหลังเครียด"
description: "มาริโอ้ เมาเร่อ ไม่รู้ละครไทยวิกฤตไหม แต่มั่นใจไม่เหมือนเดิม ด้านตนไม่กระทบ ยังมีงานรองรับ แต่เชื่อทีมงานเบื้องหลังเครียด!"
category: "ENTERTAINMENT"
language: "th"
date: 2024-11-13T12:17:27.331Z
---

# มาริโอ้ ไม่รู้ละครไทยวิกฤตไหม แต่มั่นใจไม่เหมือนเดิม เชื่อทีมงานเบื้องหลังเครียด

[![มาริโอ้ ไม่รู้ละครไทยวิกฤตไหม แต่มั่นใจไม่เหมือนเดิม เชื่อทีมงานเบื้องหลังเครียด](https://www.khaosod.co.th/wpapp/uploads/2024/11/mario_13167-1.jpg "มาริโอ้ ไม่รู้ละครไทยวิกฤตไหม แต่มั่นใจไม่เหมือนเดิม เชื่อทีมงานเบื้องหลังเครียด")](https://www.khaosod.co.th/wpapp/uploads/2024/11/mario_13167-1.jpg)

**มาริโอ้ เมาเร่อ ไม่รู้ละครไทยวิกฤตไหม แต่มั่นใจไม่เหมือนเดิม ด้านตนไม่กระทบ ยังมีงานรองรับ แต่เชื่อทีมงานเบื้องหลังเครียด!**

ช่วงนี้ถือว่าเป็นช่วงที่ละครไทยค่อนข้างวิกฤต ละครมีการผลิตน้อยลง มีการรีรันละครเก่ามากยิ่งขึ้น ล่าสุดวันที่ 13 พ.ย. **มาริโอ้ เมาเร่อ** ได้มาร่วมงานแถลงข่าว **Roddonjai** แพลตฟอร์มซื้อขายรถยนต์มือสอง ปีที่ 2 รุกตลาดรถบ้าน **YOUR DRIVE is YOUR VALUE** ณ ลานโปรโมชั่น ศูนย์การค้าเทอร์มินอล 21

![มาริโอ้ ไม่รู้ละครไทยวิกฤตไหม แต่มั่นใจไม่เหมือนเดิม เชื่อทีมงานเบื้องหลังเครียด](https://www.khaosod.co.th/wpapp/uploads/2024/11/mario_13167-4.jpg)

พร้อมพูดถึงประเด็นดังกล่าวว่ามันเป็นช่วงการเปลี่ยนแปลงต่างๆ ทั้งแพลตฟอร์มที่เปลี่ยนไป พฤติกรรมคนดู ด้านตนยังไม่กระทบมากเพราะมีงานอื่นๆ รองรับอยู่ แต่เชื่อคนทำงานเบื้องหลังเครียดแน่นอน

**มองละครไทยช่วงนี้ยังไงบ้าง?** “ผมว่ามันก็เป็นช่วงเวลาที่ก็อาจจะเกิดขึ้นได้ ยังช่วงนี้ก็เกิดขึ้นได้ เป็นอะไรที่คาดเดาไม่ได้เป็นเรื่องของการเปลี่ยนแปลงต่างๆ พฤติกรรมของคนดู ผมว่ามันจะค่อยๆ ดีขึ้น อาจจะเป็นช่วงเปลี่ยนก็มีบ้าง”

**แพลตฟอร์มต่างๆ มีผล?** “มีผลมากๆ เลยครับ เพราะสมัยก่อนยุคผมต้องอยู่บ้านดูทีวี สามทุ่มนี่เรารอดูละคร หรือรอดูรายการ แต่เดี๋ยวนี้ไม่ใช่อย่างนั้นแล้ว ทุกอย่างมันเปลี่ยนไป มันก็มีสองด้าน ทั้งด้านดีและไม่ดี ด้านดีก็อาจจะสะดวกขึ้น ด้านไม่ดีก็อาจจะเปลี่ยนแปลงพฤติกรรมของคนดูแบบเดิมไม่มีล่ะ อาจจะแบบอยากดูเมื่อไรก็ได้ ซึ่งผมว่าทุกอย่างมันก็จะต้องพัฒนาตามไปด้วย”

ADVERTISEMENT

**เรากระทบไหม?** “ผมก็ไม่ได้กระทบมาก ผมยังมีงานการแสดงยังเรื่องของภาพยนตร์ ซึ่งละครเองเดี๋ยวก็มีตามมาอีกครับ”

**ถูกลดจำนวนบ้างไหม?** “จริงๆ ก็ส่วนใหญ่อ่ะครับ ไม่ใช่แค่โอ้ ผมว่ากระทบทั้งวงการแหละครับ”

**เตรียมรับมือยังไงบ้าง?** “สำหรับผมก็ เราก็จะมีอย่างอื่นด้วยที่เราทำ ไม่ใช่แค่ส่วนของละคร ละครเราก็รอทำอยู่ แต่ก็มีภาพยนตร์ รายการต่างๆ ในแพลตฟอร์มอื่น”

**สิ่งเหล่านี้เราตั้งใจสำรองไว้ตั้งแต่แรก?** “จริงๆ ผมทำเอาไว้เพื่ออยากจะใกล้ชิดกับแฟนคลับมากกว่า ถ้าบางทีผมยังไม่มีละคร ไม่มีงานแสดง หรือกำลังถ่ายอยู่ เขาก็คิดถึงเราก็ดูรายการของผมไปก่อน แล้วเราก็ทำในสิ่งที่เราชอบ”

![มาริโอ้ ไม่รู้ละครไทยวิกฤตไหม แต่มั่นใจไม่เหมือนเดิม เชื่อทีมงานเบื้องหลังเครียด](https://www.khaosod.co.th/wpapp/uploads/2024/11/mario_13167-5.jpg)

**สิ่งเหล่านี้สามารถอยู่ได้ใช่ไหม?** “มันก็อยู่ไม่ได้หรอก แต่มันก็เป็นอะไรที่ให้แฟนๆ หายคิดถึง แล้วเราเองก็ชอบ แต่ถามว่ามันจะมาฟูลฟิลในเรื่องของการทำงานในด้านละครมันก็ไม่ใช่ เพราะละครมันค่อนข้างที่จะใหญ่และแข็งแรงกว่า”

**กับบทบาทล่ะ?** “ผมไม่ติดนะครับ เพราะรู้สึกว่าการเป็นนักแสดงมันเล่นได้หมด มันไม่จำเป็นว่าต้องเล่นเป็นพระเอกอย่างเดียว ผมก็ลอง ไม่ได้ปิดกั้น”

**สนใจไปทางธุรกิจไหม?** “ขอแสดงก่อนงานที่เรารัก **(อยากทำไหม?)** ก็มีนะครับ ผมก็มีสิ่งที่ผมชอบ อย่างเกี่ยวกับรถเก่าที่เราชอบ ก็อยากจะทำที่ที่ให้คนมาแล้วได้รับความรู้”

**คิดว่ามันคือวิกฤตไหม?** “มันไม่เหมือนเดิมล่ะกันครับ ผมไม่รู้ว่าว่าวิกฤตไหม แต่ก็ไม่เหมือนเดิม”

**ได้พูดคุยกับเพื่อนนักแสดงไหม?** “ก็มีบ้าง ส่วนใหญ่ตอนนี้ทุกคนก็ทำอยากอื่นกัน ไปเที่ยว หรือว่าดูแลตัวเอง หาโปรเจ็กต์อื่นๆ ทำ (**ถึงขั้นเครียดกันไหม?)** ไม่เครียดนะครับ แต่ทีมงานเครียดแน่นอน”