---
layout: post
code: "ART2411170841ZYRJ2K"
origin_url: "https://www.khaosod.co.th/special-stories/news_9509478"
image: "https://github.com/user-attachments/assets/85d24597-8ad2-4701-a8be-0f9eefe970aa"
title: "สุดเซ็ง! ซื้อบ้านโครงการใหม่ โอนได้ 3 เดือนแทบทรุด แรกๆ ผนังร้าว น้ำซึม ล่าสุดปูนถล่มลงมาเกลื่อน"
description: "ยิ่งกว่าโชคร้าย! ซื้อบ้านโครงการใหม่ โอนได้ 3 เดือนแทบท..."
category: "SPECIAL_STORIES"
language: "th"
date: 2024-11-17T08:46:26.258Z
---

# สุดเซ็ง! ซื้อบ้านโครงการใหม่ โอนได้ 3 เดือนแทบทรุด แรกๆ ผนังร้าว น้ำซึม ล่าสุดปูนถล่มลงมาเกลื่อน

[![สุดเซ็ง! ซื้อบ้านโครงการใหม่ โอนได้ 3 เดือนแทบทรุด แรกๆ ผนังร้าว น้ำซึม ล่าสุดปูนถล่มลงมาเกลื่อน](https://www.khaosod.co.th/wpapp/uploads/2024/11/house.jpg "สุดเซ็ง! ซื้อบ้านโครงการใหม่ โอนได้ 3 เดือนแทบทรุด แรกๆ ผนังร้าว น้ำซึม ล่าสุดปูนถล่มลงมาเกลื่อน")](https://www.khaosod.co.th/wpapp/uploads/2024/11/house.jpg)

**ยิ่งกว่าโชคร้าย! ซื้อบ้านโครงการใหม่ โอนได้ 3 เดือนแทบทรุด แรกๆ ผนังร้าว น้ำรั่วซึม ล่าสุดปูนตัวบ้านแตกร่วงลงมาเพียบ โครงการดึงเชิง ไม่กระตือรือร้น**

การเลือกซื้อบ้านบางครั้งก็เหมือนการเสี่ยงดวง นอกจากเรื่องเพื่อนบ้านข้างเคียงแล้ว ยังต้องลุ้นอีกว่า บ้านที่สร้างมานั้นแข็งแรง หรือมีความชำรุดเสียหายอะไรซ่อนอยู่หรือไม่ เนื่องจากบ้านมีราคาแพง การจะซื้อจะขายยากมาก ถ้าเลือกผิดคงต้องอยู่กับมันไปทั้งชีวิต

วันที่ 17 พ.ย.67 เฟซบุ๊กเพจ “**[อยากดังเดี๋ยวจัดให้ รีเทริน์ part 7](https://www.facebook.com/100085604840339/videos/8795915897167245)**” ได้โพสต์คลิปร้องเรียนจากลูกเพจ หลังบ้านที่เพิ่งโอนมาได้ 3 เดือน มีสภาพพังเสียหาย แรกๆ มีรอยแตกร้าว น้ำซึม แต่ความนี้หนักสุด ถึงขั้นปูนแตกร่วงลงมาเต็มพื้นบ้าน โดยระบุข้อความว่า

**“บ้านโครงการใหม่ย่านหนองจอก มีเลคเป็นจุดขาย โอนได้ 3 เดือนก็ว่ามันควรมีสภาพแบบนี้ไหม ก่อนหน้านี้ก็ทั้งรอยร้าวน้ำซึมยังอดทนอยู่มา แต่แบบนี้มันเกินรับไหวจริงๆ อันตรายมาก โครงการไม่มีความกระตือรือร้นที่จะรับผิดชอบให้อย่างสมควร รักษาผลประโยชน์ให้ ผรม วิศวกรยังไม่เข้ามาดูเลย นักข่าวช่องไหนอยากทำข่าวคอมเมนต์มาได้นะคะเดียวทักไปคะ”**



