---
layout: post
code: "ART2411120451WQRWQB"
origin_url: "https://www.khaosod.co.th/special-stories/news_9501194"
image: "https://github.com/user-attachments/assets/d972d003-b5cc-4a99-8b29-5202ce827020"
title: "ทัวร์สนั่น! สาวโพสต์ ทำทีเป็นลองกระเป๋า แต่ไม่ซื้อ เพราะแค่จะเอามาซับเหงื่อรักแร้"
description: "ทัวร์สนั่น! สาวโพสต์ ทำทีเป็นลองกระเป๋า แต่ไม่ซื้อ เพราะแค่จะเอามาซับเหงื่อรักแร้ ขำคิกคักกับเพื่อน เจอคอมเมนต์จวก ไม่ตลกด้วย เจ้าตัวรีบขอโทษ รับโง่เอง"
category: "SPECIAL_STORIES"
language: "th"
date: 2024-11-12T05:00:50.328Z
---

# ทัวร์สนั่น! สาวโพสต์ ทำทีเป็นลองกระเป๋า แต่ไม่ซื้อ เพราะแค่จะเอามาซับเหงื่อรักแร้

[![ทัวร์สนั่น! สาวโพสต์ ทำทีเป็นลองกระเป๋า แต่ไม่ซื้อ เพราะแค่จะเอามาซับเหงื่อรักแร้](https://www.khaosod.co.th/wpapp/uploads/2024/11/bag-2-women-02.jpg "ทัวร์สนั่น! สาวโพสต์ ทำทีเป็นลองกระเป๋า แต่ไม่ซื้อ เพราะแค่จะเอามาซับเหงื่อรักแร้")](https://www.khaosod.co.th/wpapp/uploads/2024/11/bag-2-women-02.jpg)

**ทัวร์สนั่น! สาวโพสต์ ทำทีเป็นลองกระเป๋า แต่ไม่ซื้อ เพราะแค่จะเอามาซับเหงื่อรักแร้ ขำคิกคักกับเพื่อน เจอคอมเมนต์จวก ไม่ตลกด้วย เจ้าตัวรีบขอโทษ รับโง่เอง**

เมื่อวันที่ 12 พฤศจิกายน 2567 กลายเป็นดราม่าทัวร์ลงสนั่น เมื่อมีผู้ใช้ติ๊กต็อกรายหนึ่ง แชร์คลิปขำขันกับเพื่อน แต่กลายเป็นว่าสังคมขำไม่ออก จวกพฤติกรรมยับ

โดยเหตุการณ์นี้เกิดขึ้นในตลาดขายสินค้ามือ 2 แห่งหนึ่ง

หญิงรายนี้ โพสต์คลิปขำขันกับเพื่อนทำนองว่า เพื่อนของเธอไปลองกระเป๋าจากร้านนึง แล้วสายกระเป๋าสั้น จนตัวกระเป๋าขึ้นมาติดรักแร้ ก่อนที่ทั้งคู่จะขำแล้วพูดว่า **“ใช้ซับเหงื่อ”**

ไม่เพียงเท่านี้ ในคลิปทั้งสองยังพูดแบบขำขันอีกทำนองว่า **“แล้วจะไปหาอีกใบ เพื่อมาซับเหงื่อรักแร้อีกข้าง”** ในคลิปยังเล่าอีกว่า ทั้งคู่ไม่ได้ซื้อกระเป๋าใบดังกล่าว แต่นำกลับไปขวนที่เดิม

ภาพประกอบ

เมื่อคลิปดังกล่าวเผยแพร่ออกไป ก็มีชาวเน็ตเข้ามาคอมเมนต์วิจารณ์สนั่น จวกยับว่าเป็นพฤติกรรมที่ไม่เหมาะสม อาทิ

ภาพประกอบ

กระทั่งในเวลาต่อมา หญิงเจ้าของคลิป ก็ได้อัดคลิปวิดีโอ ขอโทษต่อพฤติกรรมดังกล่าว พร้อมชี้แจงความจริงอีกด้านในส่วนของเธอ

โดยชี้แจงใจความว่า “_**เธอขอน้อมรับทุกคนด่า คำติ และขอยอมรับผิดเองเต็ม ๆ คนเดียว** วอนขอร้องอย่าตามไปทัวร์ลงในไอจีเพื่อน ซึ่งเพื่อนเธอในคลิปคิดว่าลงคลิปขำ ๆ แค่เพื่อน แต่ว่าตนมองว่าคลิปตลกดี เลยลงในโซเชียล”_

หญิงรายนี้ยังยอมรับอีกว่า ตนเองคิดน้อยและโง่เอง แต่ไม่ได้มีเจตนาหรือตั้งใจจะทำแบบนั้น ซึ่งเธอบอกว่าครั้งนี้เป็นบทเรียนที่หนักมาก ยืนยัน **ตนเองไม่ใช่คนมอมขนาดนั้น รวมทั้งเพื่อนด้วย**

สำหรับคอนเทนต์ดังกล่าว คือ การพูดเล่น และตนเป็นคนส่งมุกกับเพื่อนเอง พูดเล่น ไม่ได้ทำจริง ขอโทษทุกคนจริง ๆ ที่ทำให้เข้าใจแบบนั้น ตนและเพื่อนไม่ได้มีเจตนาเอากระเป๋าจากร้านค้ามาซับเหงื่อ มันมอมเกินไปที่จะเกิดขึ้นได้ แต่ก็เข้าใจที่ทุกคนคิดแบบนั้น เพราะเนื้อหาคอนเทนต์ในคลิป