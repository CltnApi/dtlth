---
layout: post
code: "ART2411100446L3RQNL"
origin_url: "https://www.khaosod.co.th/sports/news_9498336"
image: "https://github.com/user-attachments/assets/f488b4e2-9af8-45ab-8185-0167b870e1ee"
title: "วิว กุลวุฒิ ทำได้ผงาดแบด โคเรีย ซิวแชมป์แรก หลังคว้าเหรียญเงิน โอลิมปิก"
description: "การแข่งขันแบดมินตันระดับเวิลด์ทัวร์ ซูเปอร์ 300 รายการ “โคเรีย มาสเตอร์ส 2024” ชิงเงินรางวัลรวม 210,000 เหรียญสหรัฐ หรือประมาณ 7,140,000 บาท ที่เมืองอิกซัน"
category: "SPORTS"
language: "th"
date: 2024-11-10T04:51:45.460Z
---

# วิว กุลวุฒิ ทำได้ผงาดแบด โคเรีย ซิวแชมป์แรก หลังคว้าเหรียญเงิน โอลิมปิก

[![วิว กุลวุฒิ ทำได้ผงาดแบด โคเรีย ซิวแชมป์แรก หลังคว้าเหรียญเงิน โอลิมปิก](https://www.khaosod.co.th/wpapp/uploads/2024/11/bad.jpg "วิว กุลวุฒิ ทำได้ผงาดแบด โคเรีย ซิวแชมป์แรก หลังคว้าเหรียญเงิน โอลิมปิก")](https://www.khaosod.co.th/wpapp/uploads/2024/11/bad.jpg)

การแข่งขันแบดมินตันระดับเวิลด์ทัวร์ ซูเปอร์ 300 รายการ “โคเรีย มาสเตอร์ส 2024” ชิงเงินรางวัลรวม 210,000 เหรียญสหรัฐ หรือประมาณ 7,140,000 บาท ที่เมืองอิกซัน ประเทศเกาหลีใต้ เมื่อวันที่ 10 พฤศจิกายน เป็นการแข่งขันรอบชิงชนะเลิศ ไฮไลต์อยู่ที่ ประเภทชายเดี่ยว “วิว” กุลวุฒิ วิทิตศานต์ มือวางอันดับ 1 ของรายการ และมืออันดับ 5 ของโลก ลงดวลกับ หวัง เจิ้งซิง มืออันดับ 55 ของโลกจากจีน

โดยรายการนี้เป็นรายการแรกหลังจากคว้าเหรียญเงิน โอลิมปิกเกมส์ 2024 ที่ “วิว” กุลวุฒิ สามารถผ่านเข้าชิงชนะเลิศได้สำเร็จ

ผลการแข่งขันปรากฏว่า “วิว” กุลวุฒิ ยังคงอยู่ในฟอร์มเก่ง แม้ในช่วงเกมสองจะมีอาการบาดมือขวาบริเวณนิ้วก้อย แต่ก็ไล่ตบเอาชนะ หวัง เจิ้งซิง 2 เกมรวด 21-18, 21-18 คว้าแชมป์รายการนี้ได้สำเร็จ ทั้งยังเป็นแชมป์แรก นับตั้งแต่สร้างประวัติศาสตร์ คว้าเหรียญเงิน โอลิมปิกเกมส์ 2024 ที่กรุงปารีส ประเทศฝรั่งเศส ด้วย

สำหรับการคว้าแชมป์ครั้งนี้ “วิว” กุลวุฒิ จะได้รับเงินรางวัล 15,750 เหรียญสหรัฐฯ หรือราว 5.38 แสนบาท