---
layout: post
code: "ART24111808375D4ERE"
origin_url: "https://www.khaosod.co.th/sports/news_9510665"
image: "https://github.com/user-attachments/assets/2b84bcc3-9da3-445b-bfb5-727af237a1a0"
title: "จริงหรือไม่ เอเยนต์ตอบข่าวลือ เนย์มาร์ เตรียมอำลา อัล ฮิลัล"
description: "เอเยนต์ส่วนตัวของ เนย์มาร์ ออกมาปฏิเสธข่าวลือที่ว่านักเตะเตรียมย้ายออกจาก อัล ฮิลัล ต้นสังกัดปัจจุบัน โดยยืนยันยังมีความสุขดีกับสโมสร"
category: "SPORTS"
language: "th"
date: 2024-11-18T08:42:12.118Z
---

# จริงหรือไม่ เอเยนต์ตอบข่าวลือ เนย์มาร์ เตรียมอำลา อัล ฮิลัล

[![จริงหรือไม่ เอเยนต์ตอบข่าวลือ เนย์มาร์ เตรียมอำลา อัล ฮิลัล](https://www.khaosod.co.th/wpapp/uploads/2024/11/neymar-Al-Hilal-95422.jpg "จริงหรือไม่ เอเยนต์ตอบข่าวลือ เนย์มาร์ เตรียมอำลา อัล ฮิลัล")](https://www.khaosod.co.th/wpapp/uploads/2024/11/neymar-Al-Hilal-95422.jpg)

**เอเยนต์ส่วนตัวของ เนย์มาร์ ออกมาปฏิเสธข่าวลือที่ว่านักเตะเตรียมย้ายออกจาก อัล ฮิลัล ต้นสังกัดปัจจุบัน โดยยืนยันยังมีความสุขดีกับสโมสร**

โดย เนย์มาร์ ย้ายจาก ปารีส แซงต์ แชร์กแมง มาอยู่กับ อัล ฮิลัล เมื่อปี 2023 ด้วยงบกว่า 90 ล้านยูโร (ราว 3.31 พันล้านบาท) บวกเงินส่วนเสริม

ทว่าหลังจากย้ายมาร่วมทีมไม่นาน เนย์มาร์ โชคร้ายหลังได้รับบาดเจ็บเอ็นไขว้หน้า และหมอนรองข้อเข่าซ้ายฉีกขาดทำให้ต้องเข้ารับการผ่าตัด และพักยาวไปเกือบปี

FILE PHOTO: Soccer Football – Asian Champions League – Group B – Al Ain v Al Hilal – Hazza bin Zayed Stadium, Al Ain, United Arab Emirates – October 21, 2024 Al Hilal’s Neymar during the warm up before the match REUTERS/Walid Zain/File Photo



ถึงกระนั้นหลังจากที่ดาวเตะวัย 32 ปีสลัดอาการบาดเจ็บ และคัมแบ๊กลงสนามได้ 2 นัดเจ้าตัวก็มาได้รับบาดเจ็บแฮมสตริงซ้ำ และต้องพักอีก 4-6 สัปดาห์

ทำให้มีรายงานว่า อัล ฮิลัล อาจจะตัดสินใจยกเลิกสัญญากับ เนย์มาร์ ที่ยังเหลือถึงปี 2025 ซึ่งนักเตะรายนี้ก็พร้อมจะย้ายกลับไปอยู่กับ ซานโตส อดีตทีมแจ้งเกิดของเจ้าตัว

อย่างไรก็ตามล่าสุด ปินี ซาฮาวี เอเยนต์ของ เนย์มาร์ ออกมาปฏิเสธข่าวลือดังกล่าว “เขายังมีสัญญา และมีความสุขมาก ยังไม่มีการพูดคุยใดๆ เกี่ยวกับการย้ายออกจาก อัล ฮิลัล ของ เนย์มาร์”

“พ่อของ เนย์มาร์ และผมเป็นคนเดียวเท่านั้นที่สามารถพูดคุยเกี่ยวกับอนาคตของ เนย์มาร์ ได้ ผมไม่รู้ว่าข่าวลือล่าสุดมาจากไหน”