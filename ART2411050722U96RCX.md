---
layout: post
code: "ART2411050722U96RCX"
origin_url: "https://www.khaosod.co.th/breaking-news/news_9490548"
image: "https://github.com/user-attachments/assets/7a9bc31b-e3a2-490e-a25f-4741f5a2977f"
title: "ทนายตั้ม โผล่กองปราบ แจงคดี เจ๊อ้อย เผยหมดรักแล้วก็ไม่น่าทำกันแบบนี้"
description: "ทนายตั้ม โผล่กองปราบ หลังมีตำรวจประกบถึงบ้าน พาคนใกล้ตัวสอบปากคำ เผย เจ๊อ้อย หมดรักแล้วก็ไม่น่ามาทำกันแบบนี้ ปมคดีฉ้อโกงเงิน 71 ล้าน"
category: "HOT_NEWS"
language: "th"
date: 2024-11-05T07:40:57.874Z
---

# ทนายตั้ม โผล่กองปราบ แจงคดี เจ๊อ้อย เผยหมดรักแล้วก็ไม่น่าทำกันแบบนี้

[![ทนายตั้ม โผล่กองปราบ แจงคดี เจ๊อ้อย เผยหมดรักแล้วก็ไม่น่าทำกันแบบนี้](https://www.khaosod.co.th/wpapp/uploads/2024/11/Attorney-Tam.jpg "ทนายตั้ม โผล่กองปราบ แจงคดี เจ๊อ้อย เผยหมดรักแล้วก็ไม่น่าทำกันแบบนี้")](https://www.khaosod.co.th/wpapp/uploads/2024/11/Attorney-Tam.jpg)

**ทนายตั้ม โผล่กองปราบ หลังมีตำรวจประกบถึงบ้าน พาคนใกล้ตัวสอบปากคำ เผย เจ๊อ้อย หมดรักแล้วก็ไม่น่ามาทำกันแบบนี้ ปมคดีฉ้อโกงเงิน 71 ล้าน**

วันที่ 5 พ.ย.2567 ที่กองบังคับการปราบปราม (บก.ป.) นายษิทรา เบี้ยบังเกิด หรือ ทนายตั้ม เดินทางมาพบพนักงานสอบสวนเพื่อชี้แจงกรณี น.ส.จตุพร หรือ เจ๊อ้อย แจ้งความฉ้อโกงเงินไปกว่า 71 ล้านบาท

นายษิทรา กล่าวตอนหนึ่งว่า หากทางตำรวจต้องการให้ตนมาให้ข้อมูล ตนรอมาตั้งนานแล้ว ที่ผ่านมา ตนอยากให้ฝ่ายเจ๊อ้อยให้การให้เต็มที่ ตนเคยทำหนังสือมาครั้งหนึ่งตั้งแต่คดีโอนมาที่นี่ใหม่ ๆ ซึ่งตนบอกว่า ขอให้สอบผู้กล่าวหาอย่างละเอียดกับพยานโดยแยกกัน ไม่ได้อยากให้มีทนายความด้วย

ทนายตั้ม โผล่กองปราบ หลังมีตำรวจประกบถึงบ้าน พาคนใกล้ตัวสอบปากคำ เผย เจ๊อ้อย หมดรักแล้วก็ไม่น่ามาทำกันแบบนี้ ปมคดีฉ้อโกงเงิน 71 ล้าน

นายษิทรา กล่าวต่อว่า จริง ๆ ตนก็รู้ว่าเรื่องราวเป็นอย่างไร ตนก็อยากให้ตำรวจกองปราบดำเนินการเต็มที่ ถ้าจู่ ๆ ตนรีบมาเดี๋ยวตำรวจก็จะมีเวลาในการทำคดีน้อย ตนก็เลยปล่อย ไม่ได้มาหาตำรวจก่อนหน้านี้

นายษิทรา กล่าวอีกว่า แต่วันนี้ทางตำรวจก็ไปหาตนถึงบ้านแล้ว ทั้งชุดสืบอะไรไป ตนก็เลยไหน ๆ ก็อยากจะคุยกับตนแล้ว ตนก็เลยเข้ามา ทั้งนี้ ขอฝากเจ้าหน้าที่ตำรวจนิดหนึ่ง การที่ไปเอาตัวพยานไปโดยที่ไม่มีหมาย ที่จริงถ้าไปอย่างถูกต้อง เอาหมายไป เขาก็ยินยอมไปทุกคน หมายมาที่ตน ตนก็ยินยอม หรือว่าพยานที่อ้างเป็นลูกน้องเก่าของตน แต่นี่คุณเล่นเอาตำรวจ 2-3 คนไป

[![](https://www.khaosod.co.th/wpapp/uploads/2024/11/5-ตั้ม1.jpg)](https://www.khaosod.co.th/wpapp/uploads/2024/11/5-ตั้ม1.jpg)

นายษิทรา กล่าวด้วยว่า ตนเดินทางมาวันนี้ เพื่ออยากจะชี้แจงข้อเท็จจริง อย่างไรก็ตาม พี่อ้อยหมดรักตนแล้ว ก็ไม่น่าทำกันแบบนี้