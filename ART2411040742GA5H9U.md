---
layout: post
code: "ART2411040742GA5H9U"
origin_url: "https://www.khaosod.co.th/sports/news_9489503"
image: "https://github.com/user-attachments/assets/172d6376-1206-4f72-86e0-d05741c06ecc"
title: "อ.สกล ชี้บอล 7 สี ถึงเวลาห้ามดาวรุ่งทีมชาติ-แข้งอาชีพเล่น หวั่นเสื่อมมนต์ขลัง"
description: "สกล เกลี้ยงประเสริฐ โค้ช ร.ร.หมอนทองวิทยา และอดีตกุนซือ ร.ร.สุรศักดิ์มนตรี ออกมาโพสต์ถึงการแข่งขัน ฟุตบอลนักเรียน 7 คน แชมป์กีฬา 7HD แชมเปียน คัพ 2024"
category: "SPORTS"
language: "th"
date: 2024-11-04T07:46:54.465Z
---

# อ.สกล ชี้บอล 7 สี ถึงเวลาห้ามดาวรุ่งทีมชาติ-แข้งอาชีพเล่น หวั่นเสื่อมมนต์ขลัง

[![อ.สกล ชี้บอล 7 สี ถึงเวลาห้ามดาวรุ่งทีมชาติ-แข้งอาชีพเล่น หวั่นเสื่อมมนต์ขลัง](https://www.khaosod.co.th/wpapp/uploads/2024/11/163362-1.jpg "อ.สกล ชี้บอล 7 สี ถึงเวลาห้ามดาวรุ่งทีมชาติ-แข้งอาชีพเล่น หวั่นเสื่อมมนต์ขลัง")](https://www.khaosod.co.th/wpapp/uploads/2024/11/163362-1.jpg)

สกล เกลี้ยงประเสริฐ โค้ช ร.ร.หมอนทองวิทยา และอดีตกุนซือ ร.ร.สุรศักดิ์มนตรี ออกมาโพสต์ถึงการแข่งขัน ฟุตบอลนักเรียน 7 คน แชมป์กีฬา 7HD แชมเปียน คัพ 2024 ที่เพิ่งจบลงไปด้วยการคว้าแชมป์ของ ภัทรบพิตร โดยระบุว่าควรมีการปรับเปลี่ยนกติกาใหม่ได้แล้ว

อาจารย์สกล โพสต์ข้อความว่า “จบไปแล้วครับสำหรับฟุตบอลรายการที่ดีรายการหนึ่งสำหรับนักเรียนนั้นคือกีฬานักเรียนฟุตบอล 7 คนแชมป์กีฬา 7 สีก็ต้องแสดงความยินดีกับแชมป์ปีนี้คือ รร ภัทรบพิตร จากบุรีรัมย์และก็ขอให้กำลังใจกับรองแชมป์ปีนี้ รร ราชวินิตบางแก้ว สมุทรปราการ ถึงแม้ผลมันจะออกมาแบบชนะกันอย่างมากหมายก็ต้องยอมรับหัวใจของนักกีฬาราชวินิตบางแก้วสู้แล้วครับแต่สู้ไม่ได้เพราะอะไรหลายท่านๆก็พอจะเข้าใจกันได้

เราแข่งขันกันมาหลายปีแล้วสำหรับเวทีแชมป์กีฬา7สีเราน่าจะมาสังขยานากฏกติกากันใหม่ไหมกติกาเก่าไม่พัฒนาหลายๆอย่างปกติแล้ว 7 สีมุ่งหาดาวรุ่งเพื่อช่วยชาตืแต่ปัจจุบันมันไม่ใช่เพราะตอนนี้เราเอาดาวรุ่งทีมชาติฟอกขาวใหม่เพื่อเป็นแชมป์7สี มองดูแล้วมันยังไงไม่รู้แต่ถ้าแข่ง7สีเสร็จแล้วสามารถสร้างดาวรุ่งเข้าสู่ทีมชาติได้เราถือว่าการจัดกาแข่งเราประสบความสำเร็จเพราะช่วยชาติได้ส่วนตัวแล้วไม่อยากเห็นฟุตบอลรายการนี้เป็นฟุตบอลเดินสายแสวงหาผลประโยชน์กันเพราะเป็นกีฬานักเรียนสมัครเล่นอย่าเอาฟุตบอลอาชีพเข้ามาเดี่ยวมันจะเสื่อมมนต์ขลังฟุตบอล7สีฟุตบอลดาวรุ่งมุ่งทีมชาติครับ”

สำหรับ ฟุตบอลนักเรียน 7 คน แชมป์กีฬา 7HD แชมเปียน คัพ 2024 ถือเป็นรายการฟุตบอลขาสั้นที่ได้รับความนิยมอย่างมาก ในช่วงที่ผ่านมา ด้วยสีสันทั้งใน และนอกสนาม โดยในรอบชิงชนะเลิศ ภัทรบพิตร เอาชนะ ราชวินิตบางแก้ว ขาดลอย 7-1 คว้าแชมป์สมัยแรกได้สำเร็จ