---
layout: post
code: "ART24110811064PJI9K"
origin_url: "https://www.khaosod.co.th/breaking-news/news_9496871"
image: "https://github.com/user-attachments/assets/c1db7a8b-65c2-4c29-ad20-a8d857c0e6b0"
title: "ค้นบ้านหรูทนายตั้ม ยึดกระเป๋าหรูแบรนด์เนมเพียบ เจอตู้เซฟสูง 2 เมตร ทรัพย์สินล่องหน"
description: "ค้นบ้านหรูทนายตั้ม ยึดกระเป๋าหรูแบรนด์เนมเพียบ เจอตู้เซฟสูง 2 เมตร ทรัพย์สินล่องหน คาดมีการขนย้ายไปแล้ว ขณะที่ การสอบปากคำ ทนายตั้ม"
category: "HOT_NEWS"
language: "th"
date: 2024-11-08T11:11:38.904Z
---

# ค้นบ้านหรูทนายตั้ม ยึดกระเป๋าหรูแบรนด์เนมเพียบ เจอตู้เซฟสูง 2 เมตร ทรัพย์สินล่องหน

[![ค้นบ้านหรูทนายตั้ม ยึดกระเป๋าหรูแบรนด์เนมเพียบ เจอตู้เซฟสูง 2 เมตร ทรัพย์สินล่องหน](https://www.khaosod.co.th/wpapp/uploads/2024/11/safe-tum3.jpg "ค้นบ้านหรูทนายตั้ม ยึดกระเป๋าหรูแบรนด์เนมเพียบ เจอตู้เซฟสูง 2 เมตร ทรัพย์สินล่องหน")](https://www.khaosod.co.th/wpapp/uploads/2024/11/safe-tum3.jpg)

**ค้นบ้านหรูทนายตั้ม ยึดกระเป๋าหรูแบรนด์เนมเพียบ เจอตู้เซฟสูง 2 เมตร ทรัพย์สินล่องหน คาดมีการขนย้ายไปแล้ว ขณะที่ การสอบปากคำ ทนายตั้ม ยอมรับและชี้แจงเพียงการโอนเงินที่มีหลักฐานชัดเจน ที่เหลือให้การปฏิเสธ**

วันที่ 8 พ.ย.2567 ผู้สื่อข่าวรายงานว่า หลังจากเมื่อวานนี้ ตำรวจกองบังคับการปราบปรามเข้าตรวจค้นบ้านพักหรูย่านตลิ่งชัน ของทนายตั้ม หรือนายษิทรา เบี้ยบังเกิด ซึ่งสามารถตรวจยึดทรัพย์สินที่นำเข้ามาชุดแรก คือ กระเป๋าแบรนด์เนม ยี่ห้อต่างๆ 21 รายการ, โทรศัพท์มือถือ 3 เครื่อง, พระเครื่อง 3 องค์, นาฬิกาข้อมือ 2 เรือน, บัตรเครดิตและบัตรกดเงินสด 3 ใบ, กุญแจรถยนต์ยี่ห้อปอร์เช่ 1 ดอก, Token key 1 อัน มาไว้ทำการตรวจสอบแล้ว

[![](https://www.khaosod.co.th/wpapp/uploads/2024/11/safe-tum4.jpg)](https://www.khaosod.co.th/wpapp/uploads/2024/11/safe-tum4.jpg)

นอกจากนี้เจ้าหน้าที่ตำรวจยังได้พบ ตู้เซฟขนาดใหญ่ สูงประมาณ 2 เมตร เมื่อเปิดออกมาเพื่อทำการตรวจสอบ แต่ไม่พบทรัพย์สินใดๆภายในตู้เซฟ คาดว่าจะมีการขนย้ายออกไปก่อนหน้านี้แล้ว

ค้นบ้านหรูทนายตั้ม ยึดกระเป๋าหรูแบรนด์เนมเพียบ เจอตู้เซฟสูง 2 เมตร ทรัพย์สินล่องหน

ส่วนวันนี้ เมื่อช่วงบ่ายที่ผ่านมา พ.ต.อ.สุริยศักดิ์ จิราวัสน์ ผกก.3.บก.ป. นำกำลังพร้อมหมายค้นเข้าตรวจค้นบริษัท ษิทรา ลอว์ เฟิร์ม เลขที่ 2409 อาคารเอ็มไพร์ อาคาร 2 ชั้น 24 ถนนสาทรใต้ แขวงยานนาวา เขตสาทร ได้ทำการตรวจยึดเอกสารต่างๆ จำนวนมาก และคอมพิวเตอร์หลายชุด มาตรวจสอบข้อมูลที่กองบังคับการปราบปราม

ทั้งนี้ มีรายงานข่าว เพิ่มเติม ถึงประเด็นเรื่องการสอบปากคำ ทนายตั้ม ที่ให้การปฏิเสธ แต่บางส่วนได้ให้การยอมรับและชี้แจงในเรื่องที่มีหลักฐานยืนยันชัดเจน เช่น เรื่องการรับ-โอนเงิน เพราะไม่สามารถปฏิเสธได้ว่าไม่รู้ ส่วนนางปทิตตา ภรรยา นั้นให้การปฏิเสธ ตลอดข้อหา

