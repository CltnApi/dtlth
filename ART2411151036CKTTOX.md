---
layout: post
code: "ART2411151036CKTTOX"
origin_url: "https://www.khaosod.co.th/special-stories/news_9507412"
image: "https://github.com/user-attachments/assets/d2744451-c2da-4ad1-857e-5da511e5c364"
title: "มาลัยไม่มี! หนุ่มบุกขึ้นเวที โปรยยาบ้าให้นางนพมาศ ระหว่างประกวดงานลอยกระทง"
description: "มาลัยไม่มี! หนุ่มบุกขึ้นเวที โปรยยาบ้าให้นางนพมาศ ระหว่างประกวดงานลอยกระทง พบเป็นผู้ป่วยจิตเวชเคยติดยา เข้าบำบัดและเพิ่งถูกปล่อยกลับมาบ้าน"
category: "SPECIAL_STORIES"
language: "th"
date: 2024-11-15T14:45:57.874Z
---

# มาลัยไม่มี! หนุ่มบุกขึ้นเวที โปรยยาบ้าให้นางนพมาศ ระหว่างประกวดงานลอยกระทง

[![มาลัยไม่มี! หนุ่มบุกขึ้นเวที โปรยยาบ้าให้นางนพมาศ ระหว่างประกวดงานลอยกระทง](https://www.khaosod.co.th/wpapp/uploads/2024/11/kalasin.jpg "มาลัยไม่มี! หนุ่มบุกขึ้นเวที โปรยยาบ้าให้นางนพมาศ ระหว่างประกวดงานลอยกระทง")](https://www.khaosod.co.th/wpapp/uploads/2024/11/kalasin.jpg)

**มาลัยไม่มี! หนุ่มบุกขึ้นเวที โปรยยาบ้าให้นางนพมาศ ระหว่างประกวดงานลอยกระทง พบเป็นผู้ป่วยจิตเวชเคยติดยา เข้าบำบัดและเพิ่งถูกปล่อยกลับมาบ้าน**

แฟนเพจเฟซบุ๊ก [**อยากดังเดี๋ยวจัดให้ รีเทริน์ part 7**](https://www.facebook.com/profile.php?id=100085604840339&__cft__[0]=AZVNYPMeWQZkMdeES1pD9HVImc8XC-Sl-ZV1Vca7PpDlqS1QxTq9BiIvI3K7wDTwilbSmoZWYU5izgDHS7GqOquYopf0CTZ8C6-eoRdLEbzJ8dhDo3FG_JU5kewHc25QZ4W36n_gUm3c52s1LSc73G81LezqBhTT_5f8z1YBv_VAdk2uE-ERd3KUk2EzvRcDSv5Xwtw-w70e4Pc8tZuIXgVV&__tn__=-UC%2CP-R) เผยแพร่คลิปวิดีโอ เหตุการณ์ผู้ป่วยจิตเวชโยนยาบ้าขึ้นเวทีประกวดนางงามนพมาศ ในงานลอยกระทง

เหตุการณ์ดังกล่าวเกิดขึ้นบริเวณอ่างเก็บน้ำห้วยมะโน สนามบินเสรีไทย อ.นาคู จ.กาฬสินธุ์ เวลา 22.00 น. วันที่ 14 พ.ย. ที่ผ่านมา

เหตุการณ์ดังกล่าว อยู่ระหว่างที่นางนพมาศคนหนึ่งกำลังแสดงความสามารถบนเวที ได้มีชายคนหนึ่งเดินขึ้นไปบนเวที ก่อนโรยยาบ้าใส่บนเวทีที่นางนพมาศประกวดอยู่ ก่อนที่จะมีเจ้าหน้าที่ตำรวจ 2 นายในพื้นที่วิ่งตามชายคนดังกล่าว และควบคุมตัวไป โดยไม่มีใครได้รับอันตราย ท่ามกลางความงุนงงของนางนพมาศ และ ผู้เข้าร่วมงาน

จากการสอบถามเบื้องต้นทราบว่า ชายคนดังกล่าวเป็นผู้ป่วยจิตเวชที่เคยใช้สารเสพติดมาก่อน โดยเพิ่งเข้ารับการบำบัดแล้วถูกปล่อยกลับให้มาอยู่ที่บ้าน ก่อนมาก่อเหตุ อย่างไรก็ตามชาวบ้านต่างสงสัยว่ายาบ้าที่ชายป่วยจิตเวชคนดังกล่าวนำมาโรยบนเวทีนั้น เอามาจากไหน และเป็นยาบ้าเป็นของใคร จึงอยากฝากหน่วยงานที่รับผิดชอบเรื่องนี้ช่วยตรวจสอบด้วย

