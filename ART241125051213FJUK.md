---
layout: post
code: "ART241125051213FJUK"
origin_url: "https://www.khaosod.co.th/horoscope/news_9519106"
image: "https://github.com/user-attachments/assets/c5b1630d-024b-4b2c-ac9a-e5869d1bf956"
title: "ดวงเฮงดวงปัง - ราศีที่ไม่ควรกล่าวร้ายแก่ผู้อื่นโดยวาจาหรือลายลักษณ์อักษร และราศีที่จะรับเงินสด หรือเงินพิเศษก็ได้"
description: " ลัคนา (ลั) ราศีเมษ วันนี้ท่านว่ายน้ำนานนักไม่ค่อยดี การแข่งเรือหรือว่ายน้ำแข่งก็ไม่เหมาะแก่ท่านในระยะนี้ ไม่ควรนำเอาเครื่องมือสื่อสารต่างๆ ออกมาโอ้อวดคนอื่น"
category: "HOROSCOPE"
language: "th"
date: 2024-11-25T05:26:34.933Z
---

# ดวงเฮงดวงปัง - ราศีที่ไม่ควรกล่าวร้ายแก่ผู้อื่นโดยวาจาหรือลายลักษณ์อักษร และราศีที่จะรับเงินสด หรือเงินพิเศษก็ได้

[![ดวงเฮงดวงปัง - ราศีที่ไม่ควรกล่าวร้ายแก่ผู้อื่นโดยวาจาหรือลายลักษณ์อักษร และราศีที่จะรับเงินสด หรือเงินพิเศษก็ได้](https://www.khaosod.co.th/wpapp/uploads/2024/11/PD26.jpg "ดวงเฮงดวงปัง - ราศีที่ไม่ควรกล่าวร้ายแก่ผู้อื่นโดยวาจาหรือลายลักษณ์อักษร และราศีที่จะรับเงินสด หรือเงินพิเศษก็ได้")](https://www.khaosod.co.th/wpapp/uploads/2024/11/PD26.jpg)

**ดวงเฮงดวงปัง**  
**วันอังคารที่ 26 พฤศจิกายน พ.ศ.2567**  
**โดย…บุศพันธ์**

![ดวงเฮงดวงปัง - วันอังคารที่ 26 พฤศจิกายน พ.ศ.2567](https://www.khaosod.co.th/wpapp/uploads/2024/11/rd26.jpg)

**ลัคนา (ลั) ราศีเมษ**

วันนี้ท่านว่ายน้ำนานนักไม่ค่อยดี การแข่งเรือหรือว่ายน้ำแข่งก็ไม่เหมาะแก่ท่านในระยะนี้ ไม่ควรนำเอาเครื่องมือสื่อสารต่างๆ ออกมาโอ้อวดคนอื่นโดยไม่จำเป็น และควรเก็บงานของท่านเอาไว้ให้ห่างจากบุคคลภายนอกหรือเพื่อนร่วมงานที่อยู่คนละแผนกกับท่าน หุ้นส่วนผู้ร่วมงานจะชักชวนท่านออกเดินทาง

**ลัคนา (ลั) ราศีพฤษภ**

วันนี้ท่านมีโอกาสได้ทำบุญควรอุทิศกุศลให้กับคนที่ท่านเคยทำไม่ดีไว้กับเขาด้วย ควรยกโทษให้แก่ผู้ที่กระทำความผิดไว้แก่ท่าน ไม่ควรกล่าวร้ายแก่ผู้อื่นโดยวาจาหรือลายลักษณ์อักษรก็ตาม การเล่นเรือใบหรือทำอะไรกับลมควรระมัดระมัดระวังให้มาก เพราะหากท่านทำอะไรเสี่ยงๆ ช่วงนี้มักบาดเจ็บได้ง่าย

**ลัคนา (ลั) ราศีเมถุน**

วันนี้ท่านจะนำเงินออมที่เก็บไว้มาจับจ่ายใช้สอยเพื่อช่วยเหลือญาติพี่น้องหรือครอบครัวให้พ้นจากภาวะคับขันต่างๆ ของเขา การร่วมงานของท่านกับหุ้นส่วนคู่สัญญามีความวุ่นวายพอสมควร ความคิดเห็นต่างๆ ของมิตรสหายเปลี่ยนแปลงไปมาก คู่หมั้นคู่สมรสดวงไม่ดี อาจมีอาการเจ็บไข้หรือมีอุบัติเหตุเล็กน้อย

**ลัคนา (ลั) ราศีกรกฎ**

วันนี้ท่านได้ลาภจากสิ่งที่เคยให้ผลดีแก่ท่านเมื่อหลายปีที่ผ่านมาแล้ว การได้พบเห็นตัวแทนของความสำเร็จเก่าๆ ช่วยฟื้นฟูกำลังใจและพละกำลังของท่านอย่างดีเยี่ยม ท่านมีความกล้าหาญเด็ดเดี่ยวที่ไม่มีในตัวของผู้อื่น จะทำงานยากๆ ได้ในขณะที่ผู้อื่นทำไม่ได้ แต่กิจการของญาติพี่น้องจะมีอุปสรรคมาก

**ลัคนา (ลั) ราศีสิงห์**

วันนี้ท่านทำกิจการก้าวหน้าไปได้อย่างช้าๆ หรือทำได้ไม่ทันใจ การท่องเที่ยวทางเรือหรือทำกิจการเกี่ยวกับของเหลวหรือยาจะทำให้ท่านได้ลาภ จะติดต่อซื้อขายในหมู่ญาติพี่น้องกันเอง หรืออาจมีการฝากถือเงินสดในระหว่างญาติพี่น้อง ระยะนี้ท่านไม่ควรชมการแสดงที่เป็นการต่อสู้กันริมขอบสนามใดๆ ทั้งสิ้น

**ลัคนา (ลั) ราศีกันย์**

วันนี้ท่านจะจ่ายเงินเพื่อประโยชน์ของครอบครัว หรือให้รางวัลแก่ญาติพี่น้องที่บำเพ็ญคุณความดีแม้จะเป็นเรื่องส่วนตัวก็เป็นที่ชื่นชมยินดีของคนรอบตัวท่านอย่างมาก ถ้ามีการปรับปรุงต่อเติมที่อยู่อาศัยในระยะนี้ งานนั้นๆ อาจล่าช้าหรือต้องรื้อทำใหม่ รวมทั้งจะมีการเปลี่ยนแปลงในละแวกบ้านของท่าน

**ลัคนา (ลั) ราศีตุล**

วันนี้ท่านมีรายได้เพิ่มเติมเล็กๆ น้อยๆ จากการซื้อขายสิ่งของและบริการต่างๆ หลากหลายประเภท ระยะนี้ท่านถ้ามีโอกาสพูดจาขอเลื่อนตำแหน่ง หรือขึ้นเงินเดือนได้ก็น่าจะลองสักตั้ง เพราะช่วงนี้จะเจราจาแล้วได้เงินได้ทอง จะมีคนแปลกหน้ามาตีสนิทกับท่าน ไม่ควรไว้วางใจพวกเขา ไม่ว่าจะจำเป็นแค่ไหนก็ตาม

**ลัคนา (ลั) ราศีพิจิก**

วันนี้ท่านเป็นผู้ที่มีสามัญสำนึกหรือไหวพริบปฎิภาณของจิตใจที่สว่างไสว แม้ท่านจะทำงานด้วยความรอบคอบเพียงใด แต่ความผิดพลาดจะซัดทอดมาถึงรายได้รายรับท่านจนได้ แต่ท่านโชคดีที่มีผู้ใหญ่คุ้มครองท่านอย่างลับๆ ไม่ควรโต้เถียงกับการใส่ร้ายป้ายสีใดๆ เพราะความจริงย่อมหนีความจริงไม่พ้น

**ลัคนา (ลั) ราศีธนู**

วันนี้ท่านเกิดปัญหาเล็กๆ น้อยๆ ในหมู่หุ้นส่วนคู่สัญญาหรือคนสนิทใกล้ชิด อาจมีการเผชิญหน้ากับผู้ที่มีความคิดเห็นแตกต่างกับท่าน บริวารคนสำคัญจะห่างเหินหรือลาป่วย จะรู้เรื่องราวการรั่วไหลต่างๆ ไม่ว่าจะเป็นความลับสักเพียงใดก็ตาม ไม่เหมาะที่จะแสดงปาฐกถาหรือแสดงความคิดเห็นในที่สาธารณะ

**ลัคนา (ลั) ราศีมังกร**

วันนี้ท่านจะได้รับเงินสดก้อนหนึ่ง หรืออาจได้ข่าวว่าให้ไปรับเงินพิเศษก็ได้ รู้สึกเบื่อหน่ายในเรื่องการบันเทิงต่างๆ จะช่วยเหลือผู้น้อยที่ถูกผู้ใหญ่ข่มเหง แม้จะต้องสูญเสียผลประโยชน์ไปบ้างก็ตาม กิจการงานของท่านให้ลาภกับตัวท่านเอง ผู้ใหญ่จะแนะนำเรื่องการทำงานให้ท่านอย่างลับๆ ไม่มีใครรู้

**ลัคนา (ลั) ราศีกุมภ์**

วันนี้ท่านไม่ควรอาศัยไหว้วานผู้อื่นให้ทำธุระในเรื่องอสังหาริมทรัพย์ใดๆ เช่น ซื้อขายแลกเปลี่ยนบ้านและที่ดิน เพราะทรัพย์นั้นจะไม่กลับมาเป็นประโยชน์แก่ท่านอย่างแน่นอน จะมีการจับจ่ายใช้สอยแบบมันมือ หรือท่านต้องจ่ายเงินเพื่อช่วยเหลือญาติมิตรก้อนใหญ่ ทั้งๆ ที่ท่านก็ไม่ได้มีเงินมีทองมากเท่าไรนัก

**ลัคนา (ลั) ราศีมีน**

วันนี้ท่านไม่ควรให้ผู้อื่นขอยืมทรัพย์สินหรือบ้านเรือนที่ดิน เพราะนานไปท่านจะไม่มีปัญญาทวงคืน และเขาก็ไม่เกรงกลัวท่านเสียเลย การขึ้นไปบนที่สูงๆ และการปีนป่ายต้นไม้ใหญ่มักไม่ดี ไม่ควรใช้ยาสมุนไพรรักษาโรคโดยไม่มีความรู้ที่แท้จริง การคาดคะเนปรากฏการณ์ทางธรรมชาติมักไม่แม่นยำเท่าที่ควร