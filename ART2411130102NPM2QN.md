---
layout: post
code: "ART2411130102NPM2QN"
origin_url: "https://www.khaosod.co.th/breaking-news/news_9502196"
image: "https://github.com/user-attachments/assets/5d06b6fa-693c-4631-acbb-f81d93d6e016"
title: "ทนายบอสพอล ลั่นไม่ได้จ้าง 'ฟิล์ม รัฐภูมิ' โปรโมต ดิไอคอน แฉแผนออกโหนกระแส"
description: "ทนายบอสพอล ลั่นไม่ได้จ้าง 'ฟิล์ม รัฐภูมิ' โปรโมต ดิไอคอน แฉแผนออกโหนกระแส เขียนสคริปต์ให้ หนุ่ม กรรชัย ถามในรายการ"
category: "HOT_NEWS"
language: "th"
date: 2024-11-13T01:07:18.028Z
---

# ทนายบอสพอล ลั่นไม่ได้จ้าง 'ฟิล์ม รัฐภูมิ' โปรโมต ดิไอคอน แฉแผนออกโหนกระแส

[![ทนายบอสพอล ลั่นไม่ได้จ้าง 'ฟิล์ม รัฐภูมิ' โปรโมต ดิไอคอน แฉแผนออกโหนกระแส](https://www.khaosod.co.th/wpapp/uploads/2024/11/film-the-icon.jpg "ทนายบอสพอล ลั่นไม่ได้จ้าง 'ฟิล์ม รัฐภูมิ' โปรโมต ดิไอคอน แฉแผนออกโหนกระแส")](https://www.khaosod.co.th/wpapp/uploads/2024/11/film-the-icon.jpg)

**ทนายบอสพอล ลั่นไม่ได้จ้าง ‘ฟิล์ม รัฐภูมิ’ โปรโมต ดิไอคอน แฉแผนออกโหนกระแส เขียนสคริปต์ให้ หนุ่ม กรรชัย ถามในรายการ**

วันที่ 12 พ.ย. 2567 **นายวิฑูรย์ เก่งงาน** ทนายความของนายวรัตน์พล วรัทย์วรกุล หรือ บอสพอล ให้สัมภาษณ์กับ “ข่าวสดออนไลน์” ประเด็นคลิปเสียงของนักร้องเรียนสาวและนักตบทรัพย์ที่เป็นดาราดังชาย พูดคุยกับ น.ส.ปัญจรัศม์ กนกรักษ์ธนพร หรือบอสปัน ผู้ต้องหาคดีดิไอคอน และเรียกรับเงินสดจากบอสปัน 20 ล้านบาท เพื่อแลกกับการพามาออกรายการโหนกระแส

ต่อมา **ฟิล์ม รัฐภูมิ** ได้ออกมาแถลงข่าวว่าไม่ได้ขู่กรรโชกหรือตบทรัพย์ แต่มีการคุยกันผ่านคนกลางคือ น.ส.กฤษอนงค์ สุวรรณวงศ์ ว่าจ้างให้ทำการโปรโมตบริษัท ดิไอคอน กรุ๊ป และเป็นคนเสนอจำนวนเงิน 20 ล้านบาทให้เอง

ด้าน **นายวิฑูรย์** กล่าวว่า **ทางบริษัทดิไอคอนไม่ได้จ้างให้คุณฟิล์มรัฐภูมิเป็นพีอาร์ของบริษัทเลย** ซึ่งตน มีคลิปเสียงรายละเอียดการคุยชัดเจน เพราะนักร้องเรียนหญิงอ้างว่าถ้าออกโหนกระแส จะให้ฟิล์ม รัฐภูมิ เป็นคนไปคุยกับพี่หนุ่ม กรรชัย ให้ และจะมีสคริปต์ให้พี่หนุ่มกรรชัยถามในรายการ เรื่องรายละเอียดของบริษัท และให้รับผิดชอบผู้เสียหาย ทางบริษัทไม่ได้เห็นด้วยในเงื่อนไขนี้ จึงไม่ได้ตัดสินใจจ้างและไม่ได้จ่ายเงิน 20 ล้านบาท