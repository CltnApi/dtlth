---
layout: post
code: "ART24110612279J54R8"
origin_url: "https://www.khaosod.co.th/sports/news_9493292"
image: "https://github.com/user-attachments/assets/646920a9-f8e3-42fd-b16a-63445c2a5eeb"
title: "Pakelo เตรียมจัดฟอร์มูลา 4 ในไทย เปิดรับสมัครนักแข่งบู๊ความเร็วเพียง 16 คน"
description: "Pakelo Lubricants Thailand น้ำมันเครื่องนำเข้าจากประเทศอิตาลี เตรียมจัดศึกเจ้าความเร็วรถล้อเปิด Formula 4 ครั้งแรกที่ไทย โดยรับสมัครนักแข่งเพียง 16 คน"
category: "SPORTS"
language: "th"
date: 2024-11-06T12:48:25.929Z
---

# Pakelo เตรียมจัดฟอร์มูลา 4 ในไทย เปิดรับสมัครนักแข่งบู๊ความเร็วเพียง 16 คน

[![Pakelo เตรียมจัดฟอร์มูลา 4 ในไทย เปิดรับสมัครนักแข่งบู๊ความเร็วเพียง 16 คน](https://www.khaosod.co.th/wpapp/uploads/2024/11/Pakelo.jpg "Pakelo เตรียมจัดฟอร์มูลา 4 ในไทย เปิดรับสมัครนักแข่งบู๊ความเร็วเพียง 16 คน")](https://www.khaosod.co.th/wpapp/uploads/2024/11/Pakelo.jpg)

Pakelo Lubricants Thailand น้ำมันเครื่องนำเข้าจากประเทศอิตาลี เตรียมจัดศึกเจ้าความเร็วรถล้อเปิด Formula 4 ครั้งแรกที่ไทย โดยรับสมัครนักแข่งร่วมชิงชัยเพียง 16 คน

นักแข่งที่มีความฝันและหลงใหลในการแข่งขันรถยนต์ทางเรียบแบบล้อเปิด โอกาสของคุณมาถึงแล้ว!! “Pakelo Lubricants Thailand น้ำมันเครื่องนำเข้าจากประเทศอิตาลี” เปิดโอกาสให้นักแข่งที่มีอายุ 15 ปีขึ้นไป ได้มาชิงชัยกันในการแข่งขันรถล้อเปิดรายการแรกและรายการเดียวของประเทศ “Formula 4 Thailand” รับสมัครพร้อมกันในวันที่ 8-30 พฤศจิกายน 2567 จำกัดเพียง 16 คนเท่านั้น

การแข่งขัน Formula 4 Thailand ถือเป็นการยกระดับวงการมอเตอร์สปอร์ตของประเทศให้เป็นที่รู้จักอย่างแพร่หลายขึ้นไปอีกขั้น รวมทั้งยังเป็นบันไดสำคัญสำหรับนักแข่งไทยได้พัฒนาทักษะของการเป็นมืออาชีพ และก้าวไปสู่ความสำเร็จในระดับสากล

โดย Formula 4 Thailand วางกำหนดการเบื้องต้นจะชิงชัยเจ้าความเร็วในช่วงกลางปี 2025 สำหรับรถ Formula 4 ที่นำมาแข่งขันนี้เป็นรถรุ่น T421 Gen 2 – Halo สั่งตรงจาก Tatuus ประเทศอิตาลีผลิตขึ้นภายใต้มาตรฐานและความปลอดภัยในระดับ FIA ซึ่งถือเป็นรถรุ่นใหม่ล่าสุดและได้การยอมรับมากที่สุดในโลก มากับขุมพลังเครื่องยนต์ Abart ขนาด 1.4 ลิตร ให้กำลังสุงสุด 165 แรงม้า โดยมีเกียร์ Sadev 6-speed แบบ sequential พร้อมด้วย paddle shifts และกล่อง ECU จาก Magneti Marelli

ผู้ที่สนใจสามารถสอบถามข้อมูลเพิ่มเติมหรือติดตามรายละเอียดได้ที่ Facebook Fanpage : Formula 4 Thailand หรือ Line Official : @formula4thailand เพื่อไม่พลาดข่าวสาร และความเคลื่อนไหวของการแข่งขัน