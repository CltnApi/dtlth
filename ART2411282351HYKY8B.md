---
layout: post
code: "ART2411282351HYKY8B"
origin_url: "https://www.khaosod.co.th/entertainment/news_9526417"
image: "https://github.com/user-attachments/assets/7786f20e-6c98-4725-a65a-4213b5325ecb"
title: "นก จริยา ตอบแล้ว หลังปมสะพัด ดารารุ่นใหญ่ น. เตียงหัก จอนนี่ เดือดร้อนสุด"
description: "นก จริยา ตอบแล้ว หลังปมสะพัด ดารารุ่นใหญ่ น. เตียงหักเลิกราสามี หมอดูชื่อดังยังทำนายเพิ่มไปอีก จอนนี่ เดือดร้อนสุด เผยลูกๆ ซีเรียสกับกระแสข่าวมั้ย"
category: "ENTERTAINMENT"
language: "th"
date: 2024-11-28T23:55:34.936Z
---

# นก จริยา ตอบแล้ว หลังปมสะพัด ดารารุ่นใหญ่ น. เตียงหัก จอนนี่ เดือดร้อนสุด

[![นก จริยา ตอบแล้ว หลังปมสะพัด ดารารุ่นใหญ่ น. เตียงหัก จอนนี่ เดือดร้อนสุด](https://www.khaosod.co.th/wpapp/uploads/2024/11/nokjarinyajohn2911679998.jpg "นก จริยา ตอบแล้ว หลังปมสะพัด ดารารุ่นใหญ่ น. เตียงหัก จอนนี่ เดือดร้อนสุด")](https://www.khaosod.co.th/wpapp/uploads/2024/11/nokjarinyajohn2911679998.jpg)

นก จริยา ตอบแล้ว หลังปมสะพัด ดารารุ่นใหญ่ น. เตียงหักเลิกราสามี หมอดูชื่อดังยังทำนายเพิ่มไปอีก จอนนี่ เดือดร้อนสุด เผยลูกๆ ซีเรียสกับกระแสข่าวมั้ย

_**ข่าวลือวงการบันเทิงแน่นขนัด ไม่เว้นแม้แต่รุ่นใหญ่ อีกทั้งหมอดูชื่อดังยังทำนายเติมฟืนเข้าไปอีก ว่า ดารารุ่นใหญ่ อักษารย่อ น. ชีวิตคู่กระท่อนกระแท่น เตียงหัก เลิกราสามี หลายคนเดาคู่**_ ‘นก จริยา – จอนนี่ แอนโฟเน่

ล่าสุดค่ำวันที่ 28 พ.ย. 67 นก จริยา แอนโฟเน่ ดารารุ่นใหญ่และผู้จัดละครคนดัง ที่เดินทางมาร่วมงานแถลงข่าว กองประกวด Miss & Mister Supranational Thailand 2025 “เปิดตัว อแมนด้า ออบดัม National Director อย่างเป็นทางการ” ที่ Renaissance Bangkok Ratchaprasong Hotel

หลังจบงาน นก จริยา ได้เปิดใจถึงเรื่องที่ถูกโยง เป็นดาราอักษรย่อ น. ชีวิตคู่ระหองระแหง เลิกสามี  
_**มีข่าวอักษรย่อ น. ดารารุ่นใหญ่ เลิกสามี?**_  
_“อักษรย่อมาอีกแล้ว นั่นแหละพี่จอนนี่เป็นคนเอาข่าวนี้มาบอกพี่_ เธอมีรายการเขาพูดถึงประเด็นนี้ด้วยนะ ว่าเตียงหักนะ น.หนู ด้วยนะ เตรียมตอบคำถามได้เลย (ยิ้ม) พี่ก็บอกว่า น.นี้คงไม่มีแรงเลิกกันแล้วนะ ต่างคนต่างตะบันหมากแล้วนะ เอ้ย! แต่พี่ว่านะอะไรมันก็ไม่แน่เสมอไป มันก็อาจจะไม่ได้อยู่ตลอดไปนะ การเปลี่ยนแปลงมันเป็นเรื่องธรรมดาของโลกใบนี้ แต่ถ้าถามพี่นะทุกวันนี้ยังอยู่ด้วยกันอย่างปกติ เป็นเพื่อนคู่ทุกข์คู่ยาก เป็นคู่เวรคู่กรรมกันอยู่ค่ะ”

_**ยืนยันขาเตียงยังปกติใช่ไหม?**_  
“พี่นอนเตียงไม่มีขาแล้ว (หัวเราะ) ยังได้อยู่ค่ะ เรามีความเป็นเพื่อนกันสูง (ในรายการใบ้เพิ่มว่าเพิ่งไปทำหน้ามา?) พี่ชัดๆ เลยเนอะ ก็คงตามแก้ข่าวกันไม่ไหว วันนี้เจอน้องๆ ก็ฝากด้วยแล้วกันว่าไม่มีแรงตีกันแล้วค่ะ ถ้าเลิกกันนะจะประกาศตูมเลย ไม่ปิดด้วย”

ADVERTISEMENT

_**พี่จอนนี่ซีเรียสไหม?**_  
_“เขาจะเป็นคนที่เดือดร้อนสุด เพราะว่าเขาจะบอกว่าอีนี่ก่อเรื่องอีกแล้วใช่ไหม_ ก็ฝากบอกแล้วกันว่ายังปกติสุขดี รักกันดี คู่เวรคู่กรรม”

[![](https://www.khaosod.co.th/wpapp/uploads/2024/11/nokjarinyajohn2911671.jpg)](https://www.khaosod.co.th/wpapp/uploads/2024/11/nokjarinyajohn2911671.jpg)

_**ลูกๆ ซีเรียสกับข่าวไหม?**_  
“ไม่เลย ลูกพี่เฉยๆ มาก แล้วเขาก็โตมากแล้ว เขาอยู่กับข่าวมาบ้าง ก็รู้ว่ามีการบิดบ้างไม่ได้เป๊ะๆ ทั้งหมด ลูกพี่ชินแล้ว”

_**ตกใจไหมข่าวแบบนี้เข้าครอบครัวเราได้ยังไง?**_  
“มันขำไปแล้ว ถ้าเป็นความจริงเราจะตกใจนะว่า อุ๊ย!มันหลุดแล้วหว่ะ พอยิ่งไม่เป็นความจริงก็เอ้อเดี๋ยวก็หายไปเองแหละ อารมณ์นั้น”

_**หรือต้องกลับไปเติมหวานกันหน่อยไหม?**_  
“เติมเหรอ (หัวเราะ) (มีรูปหวานๆ ลงให้แฟนๆชม?) จริงๆ ตอนนี้เราทำรายการด้วยกันนะ ก็ดีนะได้ทำอะไรด้วยกัน เป็นงานร่วมกันบ้างที่ต่างคนต่างทำงาน ก็ได้กลับมาคุยมากขึ้น ซึ่งจริงๆ บ้านพี่เวลาอยู่บ้านก็ไม่ค่อยได้คุยจุ๊กจิ๊กกันเท่าไหร่ แต่ตอนนี้ได้กลับมาคุยกันได้มากขึ้น รายการเม้าท์เขย่าเตียงค่า ช่องยูทูบค่ะ แชร์ประสบการณ์ทั้งดีทั้งเลวของตัวเองนี่แหละ พูดเรียลๆ พูดตรงๆ เลย ไม่ได้เป็นกาาสอนนะคะ แต่เราแชร์ชีวิตฉันผ่านมาแบบนี้แล้ว หรือชีวิตของคนที่เรารู้จักก็ชวนมาแชร์”

“อย่างล่าสุดพี่หนูแหม่ม หรือ บอย-เจี๊ยบ หรือหลายมุมของชีวิตแต่ละคนน่าเอามาแชร์ อย่างน้อยๆ ไม่มีอะไรก็บันเทิงนะ เน้นเรื่องชีวิตคู่ อย่างเราทำละครก็ทำเรื่องชีวิตคู่ โดนค่อนขอดมาว่าทำแต่ละครผัวเมีย แต่พี่ชอบ(ยิ้ม) พี่ว่ามันเป็นความสัมพันธ์แรกของมนุษย์ทุกคนคือเรื่องครอบครัวค่ะ”

_**รายการโฆษณาเข้าได้ไหม?**_  
“อุ๊ย! มาเลยค่ะ (ยกมือไหว้) มาเถอะค่ะ มา ขอให้มา ไหว้เลยค่ะ กราบสิบทิศเลยค่ะ ตอนนี้รออยู่ค่ะ รอผู้สนับสนุน นอกจากเรื่องความบันเทิง ก็เม้าท์เรื่องชาวบ้าน แล้วก็ยังได้สาระของชีวิตนะคะ”

_**ลูกชายตอนนี้แฟนๆ ก็หลงรักมาก?**_  
“หลงรักเลยเหรอ ดีใจจังเลย คือเป็นความถนัดของเขา เขาชอบการเล่าเรื่องการทำอาหาร ซึ่งมันมาจากการที่แม่เขาทำอาหารไม่เป็น ลูกก็ต้องดูแลตัวเองแบบบุฟเฟ่ต์ มีบุญนะเนี่ยลูกทำอาหารให้กิน ก็ฝากขอบคุณทุกคนที่เอ็นดูพี่เจมส์ ดีใจค่ะ ปลื้ม ดีใจยิ่งกว่าตัวเองอีกนะ เราห่วงว่าเขาเป็นเด็กรุ่นใหม่แล้วเขาจะพูดเข้าหูคนอื่นไหมนะ ปรากฏว่าเขาสื่อสารได้ มายเซ็ตเขาดี ถึงแม้รูปลักษณ์เขาจะไว้หนวดเคราแต่เขาตะมุตะมินะ ละมุนค่ะ ทรงพ่อเขาค่ะหนวดเคราเยอะ(ยิ้ม)”

[![](https://www.khaosod.co.th/wpapp/uploads/2024/11/nokjarinyajohn2911672.jpg)](https://www.khaosod.co.th/wpapp/uploads/2024/11/nokjarinyajohn2911672.jpg)