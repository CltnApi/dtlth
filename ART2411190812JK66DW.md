---
layout: post
code: "ART2411190812JK66DW"
origin_url: "https://www.khaosod.co.th/special-stories/news_9512306"
image: "https://github.com/user-attachments/assets/a7240220-25d1-4936-a2be-9f7c93a734d2"
title: "เปิดเงื่อนไข คนอายุ 60 ปีขึ้นไป รอรับเงินดิจิทัล 10,000 เฟส 2 ได้ก่อนเทศกาลตรุษจีน"
description: "เปิดเงื่อนไข คนอายุ 60 ปีขึ้นไป รอรับเงินดิจิทัล 10,000 เฟส 2 ได้ก่อนเทศกาลตรุษจีน ส่วนผู้สูงอายุที่ไม่มีสมาร์ทโฟนจะมีการเปิดลงทะเบียนต่อไป"
category: "SPECIAL_STORIES"
language: "th"
date: 2024-11-19T08:23:06.593Z
---

# เปิดเงื่อนไข คนอายุ 60 ปีขึ้นไป รอรับเงินดิจิทัล 10,000 เฟส 2 ได้ก่อนเทศกาลตรุษจีน

[![เปิดเงื่อนไข คนอายุ 60 ปีขึ้นไป รอรับเงินดิจิทัล 10,000 เฟส 2 ได้ก่อนเทศกาลตรุษจีน](https://www.khaosod.co.th/wpapp/uploads/2024/11/Phase-2-Digital-Wallaf.jpg "เปิดเงื่อนไข คนอายุ 60 ปีขึ้นไป รอรับเงินดิจิทัล 10,000 เฟส 2 ได้ก่อนเทศกาลตรุษจีน")](https://www.khaosod.co.th/wpapp/uploads/2024/11/Phase-2-Digital-Wallaf.jpg)

**เปิดเงื่อนไข คนอายุ 60 ปีขึ้นไป รอรับเงินดิจิทัล 10,000 เฟส 2 ได้ก่อนเทศกาลตรุษจีน ส่วนผู้สูงอายุที่ไม่มีสมาร์ทโฟนจะมีการเปิดลงทะเบียนต่อไป**

เมื่อวันที่ 19 พ.ย.67 ที่ทำเนียบรัฐบาล น.ส.แพทองธาร ชินวัตร นายกรัฐมนตรี เป็นประธานการประชุมคณะกรรมการนโยบายโครงการกระตุ้นเศรษฐกิจครั้งแรก โดยมี นายอนุทิน ชาญวีรกูล รองนายกรัฐมนตรี และรมว.มหาดไทย นายพิชัย ชุณหวชิร รองนายกรัฐมนตรี และรมว.คลัง น.ส.จิราพร สินธุไพร และนายชูศักดิ์ ศิรินิล รมต.ประจำสำนักนายกรัฐมนตรี

นายจุลพันธ์ อมรวิวัฒน์ รมช.คลัง นายเผ่าภูมิ โรจนสกุล รมช.คลัง นายเศรษฐพุฒิ สุทธิวาทนฤพุฒิ ผู้ว่าการธนาคารแห่งประเทศไทย นายดนุชา พิชนันท์ เลขาธิการสภาพัฒนาการเศรษฐกิจและสังคมแห่งชาติ รวมถึงหน่วยงานที่เกี่ยวข้อง เข้าร่วมประชุม

น.ส.แพทองธาร กล่าวก่อนการประชุมว่า จากข้อมูลเศรษฐกิจไตรมาสที่สามปี 2567 ที่สภาพัฒน์ฯ ประกาศเมื่อวันที่ 18 พ.ย. 2567 จะเห็นว่าเศรษฐกิจไทยฟื้นตัวต่อเนื่องไตรมาสที่สาม จีดีพีขยายตัวที่ 3% ต่อปี เพิ่มขึ้นจากไตรมาสที่หนึ่งและสอง ที่ 1.6 % และ 2.2% เมื่อรวมทั้งหมดขยายตัวที่ 2.3% จากการส่งออก การบริโภคของภาครัฐ การท่องเที่ยว และภาคก่อสร้าง ถือเป็นการส่งสัญญาณเชิงบวกที่ฟื้นตัวอย่างต่อเนื่อง

รัฐบาลมีความเชื่อมั่นว่าเศรษฐกิจไทยอยู่ในศักยภาพที่จะเติบโตมากกว่านี้ จึงมีการแต่งตั้งคณะกรรมการนโยบายกระตุ้นเศรษฐกิจชุดนี้ขึ้นมา เพื่อทำให้นโยบายที่แถลงต่อรัฐสภา เกิดผลประโยชน์เป็นรูปธรรม กระตุ้นเศรษฐกิจไทยเติบโตเต็มศักยภาพ ไปพร้อมกับการดูแลคุณภาพชีวิตความเป็นอยู่ของประชาชน และการกำหนดแนวทางในการเพิ่มขีดความสามารถของไทยในระยะยาว

หลังการประชุม นายพิชัย ชุณหวชิร แถลงว่า ที่ประชุมในหลักการ เห็นชอบจ่ายเงินดิจิทัลวอลเล็ต เฟส 2 ให้กับกลุ่มผู้สูงอายุ 60 ปีขึ้นไป โดยแยกเป็น

โดยกลุ่มนี้มีประมาณ 3 ล้านคน ไม่เกิน 4 ล้านคน คาดว่าจะใช้งบประมาณไม่เกิน 40,000 ล้านบาท ซึ่งเราจะรีบทำทันที

นายพิชัย กล่าวว่า กลุ่มนี้ถือเป็นกลุ่มเปราะบางเช่นกัน ที่จะต้องรีบดำเนินการ โดยคาดว่าสามารถจ่ายได้ก่อนเทศกาลตรุษจีน ส่วนผู้สูงอายุที่ไม่มีสมาร์ทโฟนจะมีการเปิดลงทะเบียนต่อไป