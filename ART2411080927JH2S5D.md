---
layout: post
code: "ART2411080927JH2S5D"
origin_url: "https://www.khaosod.co.th/sports/news_9496601"
image: "https://github.com/user-attachments/assets/8d0b102d-63ae-44ff-bddc-764ef277cb60"
title: "สปาร์ตันภูเก็ต ต้อนรับกองทัพนักวิ่งจาก 30 ชาติทั่วโลก คาดเงินสะพัด กว่า 300 ล้านบาท"
description: "สปาร์ตันภูเก็ต ฉลองปีที่ 3 ต้อนรับกองทัพสปาร์ตันจาก 30 ประเทศทั่วโลก คาดเงินสะพัดสร้างรายได้เชิงเศรษฐกิจท่องเที่ยวกว่า 300 ล้านบาท"
category: "SPORTS"
language: "th"
date: 2024-11-08T09:30:58.305Z
---

# สปาร์ตันภูเก็ต ต้อนรับกองทัพนักวิ่งจาก 30 ชาติทั่วโลก คาดเงินสะพัด กว่า 300 ล้านบาท

[![สปาร์ตันภูเก็ต ต้อนรับกองทัพนักวิ่งจาก 30 ชาติทั่วโลก คาดเงินสะพัด กว่า 300 ล้านบาท](https://www.khaosod.co.th/wpapp/uploads/2024/11/juery.jpg "สปาร์ตันภูเก็ต ต้อนรับกองทัพนักวิ่งจาก 30 ชาติทั่วโลก คาดเงินสะพัด กว่า 300 ล้านบาท")](https://www.khaosod.co.th/wpapp/uploads/2024/11/juery.jpg)

![](https://www.khaosod.co.th/wpapp/uploads/2024/11/S__604766252.jpg)

เมื่อวันที่ 8 พ.ย.67 ที่บลูทรี ภูเก็ต จ.ภูเก็ต ได้มีการจัดงานแถลงข่าวการจัดงานเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket โดยมี นายสมาวิษฎ์ สุพรรณไพ รองผู้ว่าราชการจังหวัดภูเก็ต เป็นประธานในงาน พร้อมด้วย นายภูริพันธ์ บุนนาค รองผู้อำนวยการ สำนักงานส่งเสริมการจัดประชุมและนิทรรศการ(องค์การมหาชน) หรือ ทีเส็บ , Mr. Christian Noret Chief Executive Officer (CEO), Blue Tree Phuket, คุณบุญเพิ่ม อินทนปสาธน์ Executive Director – Spartan Race Thailand & Vietnam และประธานกรรมการบริหาร บริษัท รันริโอ ประเทศไทย, Ms.Fusako Kasai Race Director, Spartan Race Inc., Mr.Adam Redmond Krypteia, Hurricane Heat 12hr และ Official Spartan Race Thailand Brand Ambassadors 2024 เข้าร่วมภายในงาน พร้อมกับมอบของที่ระลึกให้กับผู้สนับสนุนการจัดงานในปี 2024 ประกอบด้วย Blue Tree, ON, ISUZU, aminoVITAL, SUUNTO, TigerPlast, Haadthip, Pocari Sweat, Fightfive,  
Bangkok Sports Massage, Tour De Phuket และ ProEngy

![](https://www.khaosod.co.th/wpapp/uploads/2024/11/S__604766255.jpg)

เทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket ที่ บลูทรี ภูเก็ต ในครั้งนี้เตรียมจัดยิ่งใหญ่ฉลองปีที่ 3 พร้อมกับเตรียมขึ้นแท่นก้าวสู่เบอร์ 1 ของอาเซียน ด้วยการแข่งขัน Trifecta Weekend (ไตรเฟคต้า วีคเอน) และ Hurricane Heat 12 ชั่วโมงในวันเสาร์ และวันอาทิตย์ และ Spartan Kids ในวันที่ 9-10 พฤศจิกายน โดยบลูทรี ภูเก็ต จับมือแน่นร่วมกับ สำนักงานส่งเสริมการจัดประชุมและนิทรรศการ (องค์การมหาชน) หรือ TCEB, จังหวัดภูเก็ต และผู้จัด รันริโอประเทศไทย พร้อมจัดเต็มต้อนรับทัพนักกีฬาสปาร์ตันจากทั่วทุกมุมโลกที่จะมาฝ่าด่านวิบากสุดหรโหดบนสนามบลูทรี ภูเก็ต แห่งนี้ พร้อมกับเผชิญกับด่านมุดน้ำยอดฮิต “Dunk Wall” และด่านต่างๆ ที่เรียกได้ว่าเป็นบทพิสูจน์ความแข็งแกร่งของทั้งร่างกายและจิตใจของนักกีฬาสปาร์ตันได้เป็นอย่างดีกับการแข่งขันรายการนี้ โดยเตรียมนำเสนอประสบการณ์การแข่งขัน และมอบความท้าทายทวีคูณให้คุณตื่นเต้นตลอดทั้งวัน!

![](https://www.khaosod.co.th/wpapp/uploads/2024/11/S__604766257.jpg)

นายสมาวิษฎ์ สุพรรณไพ รองผู้ว่าราชการจังหวัดภูเก็ต กล่าวว่า ทางจังหวัดภูเก็ตมีความพร้อมในการเป็นพื้นที่รองรับการจัดงานลิขสิทธิ์ระดับโลกและการต้อนรับนักกีฬาผู้เข้าแข่งขันและผู้ติดตามจากทั่วประเทศและทั่วโลก เนื่องจากมีประสบการณ์ในการจัดอีเวนต์ระดับโลกมาอย่างต่อเนื่อง และการจัดเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket ในครั้งนี้ จะถือว่าอีเวนต์ทางด้านกีฬาเชิงท่องเที่ยวที่สำคัญที่ช่วยสร้างเม็ดเงินภายในจังหวัด โดยคาดการณ์ว่าจะมีเงินสะพัดสร้างได้จากเชิงเศรษฐกิจท่องเที่ยว มูลค่ากว่า 300 ล้านบาทบนเกาะภูเก็ตตลอดช่วงการจัดงาน

นายภูริพันธ์ บุนนาค รองผู้อำนวยการสำนักงานส่งเสริมการจัดประชุมและนิทรรศการ(องค์การมหาชน) หรือ TCEB กล่าวว่า การดึงลิขสิทธิ์งานระดับโลกอย่าง เทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket เพื่อเป็นการร่วมกันขับเคลื่อนในทุกภาคส่วนยกระดับในการสร้างรายได้เชิงเศรษฐกิจในพื้นที่จัดงาน โดยจะมีกองทัพนักกีฬาสปาร์ตันกว่า 5,000 คน และผู้ติดตามกว่าหมื่นคนจาก 30 ประเทศทั่วโลกมาร่วมประชันความแข็งแกร่งของร่างกายตามกระแส Next Gen เทรนด์กีฬาวิบากโลก ซึ่งกำลังเป็นที่นิยมอยู่ในขณะนี้อีกด้วย และเชื่อว่าครั้งนี้จะประสบความเร็จแน่นอน

และปีหน้า 2025 รันริโอ ไทยแลนด์ และ TCEB จัดหนัก! Spartan Thailand ยกระดับสู่ “Mega Series” เปิด 4 เมืองเจ้าภาพรับเทศกาลวิ่งวิบากระดับโลก Spartan Thailand 4 สุดยอดสนามเพื่อรับรองชาว Spartan ทั่วโลก กับเทรนด์กีฬามาแรง Obstacles ที่เตรียมขึ้นแท่นสู่มหกรรมกีฬาโอลิมปิค ลอสแองเจลิส 2028 ได้แก่ หัวหิน, เขาใหญ่, เชียงใหม่ และพัทยา ตั้งเป้ารับนักกีฬาชาว Spartan กว่า 2 หมื่นคน และผู้ติดตามกว่า6 หมื่นคน คาดสะพัดกว่าพันล้านบาทตลอดปี

ต่อด้วยการประกาศข่าวใหญ่ของ รันริโอไทยแลนด์ และTCEB สำหรับปีหน้า กับการดึงสิทธิ์สุดยอดเทศกาลวิ่งวิบากโคลน เบอร์ 1 ของโลก “ World Tough Mudder“ จากประเทศอังกฤษ ที่คุณจะต้อง  
”อึ้ง ทึ่ง เลอะ“ กับการฝ่าด่านซูเปอร์โคลน ตั้งแต่ระยะทาง 5 กม ระยะทาง 10 กม หรือระยะสูงสุดทาง 15 กม รวมถึง Tough Mudder Kids

ทั้งนี้ เทศกาล“วิ่งวิบากโคลน” ระดับโลก Tough Mudder ในเดือน ตค ปีหน้า เตรียมพร้อมต้อนรับชาว Mudder ทั้งผู้เข้าร่วมและผู้ติดตามคาดหวังกว่า 1 หมื่นคน คาดรายได้จะสะพัด สร้างรายได้เศรษฐกิจอย่างต่อเนื่องไปยังพื้นที่อย่างน้อย 350 ล้านบาทต่อ1 งานเทศกาล

สำหรับการแข่งขัน “ทัฟ มัดเดอร์” (Tough Mudder) ไม่ได้เน้นที่การแข่งเพื่อความเร็วหรือทำเวลา แต่เน้นการทดสอบความอดทน, ความร่วมมือ, และความกล้าหาญของผู้เข้าร่วม รวมถึงการสร้างมิตรภาพกับผู้ร่วมแข่งขันคนอื่น ในสนาม การช่วยเหลือกันเป็นสิ่งสำคัญ โดยผู้แข่งขันจะคอยช่วยเหลือกันและกันให้ผ่านอุปสรรคต่างๆ ไปด้วยกัน

การแข่งขันทัฟ มัดเดอร์ มีหลายระดับ ตั้งแต่ 5 กม., 10 กม. ไปจนถึง 15 กม. ซึ่งระดับและความยากของอุปสรรคจะแตกต่างกันออกไปตามระยะทาง ด่านอุปสรรคที่มีชื่อเสียงของทัฟ มัดเดอร์ เช่น Electroshock Therapy, Arctic Enema และ Everest เป็นต้น

สำหรับข้อมูลเพิ่มเติม ติดตามข่าวสารผ่านทาง Facebook : Spartan Race Thailand ได้ตลอด 24 ชั่วโมง