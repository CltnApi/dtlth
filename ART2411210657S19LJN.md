---
layout: post
code: "ART2411210657S19LJN"
origin_url: "https://www.khaosod.co.th/special-stories/news_9515034"
image: "https://github.com/user-attachments/assets/4bf89ce4-6dc8-4138-bf5b-755dcf722468"
title: "เกาหลีใต้ปัดตก คำร้อง \"ฮันนิ NewJeans\" ชี้ \"ไอดอล\" ไม่ใช่แรงงาน"
description: "กระทรวงแรงงานเกาหลีใต้ปัดตกคำร้อง \"ฮันนิ NewJeans\" ให้เหตุผลระบุว่า \"ไอดอลไม่ใช่แรงงาน\" ตามกฎหมายของเกาหลีใต้ ทำคนสงสัย แล้วไอดอลนับเป็นอะไร?"
category: "SPECIAL_STORIES"
language: "th"
date: 2024-11-21T07:01:42.499Z
---

# เกาหลีใต้ปัดตก คำร้อง "ฮันนิ NewJeans" ชี้ "ไอดอล" ไม่ใช่แรงงาน

[![เกาหลีใต้ปัดตก คำร้อง "ฮันนิ NewJeans" ชี้ "ไอดอล" ไม่ใช่แรงงาน](https://www.khaosod.co.th/wpapp/uploads/2024/11/hanni-new-2.jpg "เกาหลีใต้ปัดตก คำร้อง "ฮันนิ NewJeans" ชี้ "ไอดอล" ไม่ใช่แรงงาน")](https://www.khaosod.co.th/wpapp/uploads/2024/11/hanni-new-2.jpg)

**กระทรวงแรงงานเกาหลีใต้ปัดตกคำร้อง “ฮันนิ NewJeans” ให้เหตุผลระบุว่า “ไอดอลไม่ใช่แรงงาน” ตามกฎหมายของเกาหลีใต้ ทำคนสงสัย แล้วไอดอลนับเป็นอะไร?**

เมื่อเดือนตุลาคมที่ผ่านมา ฮันนิ (Hanni) จากวง New Jeans ได้ขึ้นให้การในการตรวจสอบของสมัชชาแห่งชาติของเกาหลีใต้ในกรุงโซล เป็นพยานในการพิจารณาคดีการกลั่นแกล้งในสถานที่ทำงาน หลังมีการร้องเรียนว่า HYBE ต้นสังกัด เลือกปฏิบัติ และจงใจทำลายชื่อเสียงของวง

โดยส่วนหนึ่งมีเนื้อหาถึงการเพิกเฉยจากผู้บริหารระดับสูง และจงใจปล่อยปละละเลยศิลปิน ซึ่งเป็นกรณีสืบเนื่องเกี่ยวข้องจากดราม่าสงครามภายในเครือครั้งใหญ่ ระหว่าง “มินฮีจิน” อดีตผู้บริหาร ADOR (ค่ายของ NewJeans) และ HYBE ค่ายต้นสังกัด

ฮันนิ ขณะไปให้การต่อศาล เมื่อเดือนตุลาคม

ล่าสุด สำนักข่าวเกาหลีใต้รายงานว่ากระทรวงแรงงานเกาหลีใต้**_ปฏิเสธคำร้อง ฮันนิ (Hanni) จากวง New Jeans_** กรณีถูกกลั่นแกล้งจาก HYBE ค่ายต้นสังกัด โดยให้เหตุผลว่า _**อาชีพไอดอล ‘ไม่ใช่’ แรงงาน**_ตามกฎหมายแรงงานของเกาหลีใต้

กระทรวงแรงงานระบุว่า เมื่อพิจารณาจากสัญญาที่ลงนามโดยฮันนิแล้ว ยากที่จะระบุว่า เธอมีสถานะแรงงานตามกฎหมายแรงงาน ซึ่งมีการจ่ายค่าตอบแทนในรูปแบบความสัมพันธ์แบบลูกจ้าง-นายจ้าง

Newjeans

เนื่องจากรัฐบาลเกาหลีใต้และศาลได้จัดประเภทให้อาชีพผู้ให้ความบันเทิง (นักแสดง นักร้อง หรือไอดอล) เป็นนิติบุคคลพิเศษที่ปฏิบัติงานภายใต้ต้นสังกัดเท่านั้น

ปัจจุบัน New Jeans ประกาศพร้อมยกเลิกสัญญากับทาง ADOR ค่ายลูกภายใต้ HYBE หากบริษัทไม่ตอบสนองต่อข้อเรียกร้องภายใน 14 วัน

หนึ่งในนั้นคือเงื่อนไขการแก้ไขสัญญาที่ไม่เป็นธรรม โดยสมาชิกทั้ง 5 คนอ้างอิงถึง ‘เอกสารลับ’ ของ HYBE ว่า มี ‘ใบสั่ง’ ให้ทิ้งวงเกิร์ลกรุ๊ปชื่อดัง และเริ่มต้นสร้างวงใหม่ขึ้นมาแทน