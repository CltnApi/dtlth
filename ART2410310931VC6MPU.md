---
layout: post
code: "ART2410310931VC6MPU"
origin_url: "https://www.khaosod.co.th/https://www.khaosod.co.th/sports/news_9484866"
image: "https://github.com/user-attachments/assets/7cff64b7-cb6f-4636-8744-fac82abfef35"
title: "ลูกชายผม - เลบรอน ปลื้ม บรอนนี่ ทำ 2 แต้มถ้วน สกอร์แรก ใน เอ็นบีเอ"
description: "บรอนนี่ เจมส์ ลูกชายของ ซูเปอร์สตาร์แห่งยุค เลบรอน เจมส์ ทำแต้ได้แล้วในเกมแอลเอ เลเกอร์ส แพ้ คลีฟแลนด์ คาวาเลียร์ส 110-134  ในบาสเกตบอล เอ็นบี"
category: "SPORTS"
language: "th"
date: 2024-11-01T12:26:48.290Z
---

# ลูกชายผม - เลบรอน ปลื้ม บรอนนี่ ทำ 2 แต้มถ้วน สกอร์แรก ใน เอ็นบีเอ

[![ลูกชายผม - เลบรอน ปลื้ม บรอนนี่ ทำ 2 แต้มถ้วน สกอร์แรก ใน เอ็นบีเอ](https://www.khaosod.co.th/wpapp/uploads/2024/10/Bj2222.jpg "ลูกชายผม - เลบรอน ปลื้ม บรอนนี่ ทำ 2 แต้มถ้วน สกอร์แรก ใน เอ็นบีเอ")](https://www.khaosod.co.th/wpapp/uploads/2024/10/Bj2222.jpg)

บรอนนี่ เจมส์ ลูกชายของ ซูเปอร์สตาร์แห่งยุค เลบรอน เจมส์ ทำแต้มได้แล้วในเกมแอลเอ เลเกอร์ส แพ้ คลีฟแลนด์ คาวาเลียร์ส 110-134 ในบาสเกตบอล เอ็นบีเอ

บรอนนี่ นักบาสเกตบอลวัย 20 ปี ดราฟต์รอบสอง อันดับ 55 ยังเป็นข่าวต่อเนื่องมากกว่ารุกกี้ 54 คนก่อนหน้าเสียอีก ล่าสุด เลเกอร์ส ยังตะบี้ตะบัน ส่ง บรอนนี่ ลงสนาม หลังงทำสถิติเป็นคู่พ่อลูกคู่แรกในประวัติศาสตร์ บาสเกตบอล เอ็นบีเอ ในเกมลงเล่นร่วมกับ เลบรอน ผู้พ่อในเกมกับ มินเนโซตา ทิมเบอร์วูล์ฟส์ ล่าสุดในเกมกับ คาวาเลียร์ส บรอนนี่ ลงสนาม 5 นาที และ สเตปแบ็ก หนี ตริสตัน ธอมป์สัน ชู้ตระยะ 14 ฟุตลงไป เป็น 2 คะแนนถ้วนในเกมนี้ ขณะที่ เลบรอน คนพ่อทำไป 26 แต้ม 6 รีบาวด์

“ผมได้เห็นเขาทำแต้มครั้งแรกใน สนามที่เขาเติบโตขึ้นมา มันเป็นโมเมนต์ที่เหลือเชื่อจริงๆ” เลบรอน เผย หลังเกมซึ่งเลเกอร์แพ้ เป็นเกม 2 จาก 5 เกมแรกในฤดูกาล