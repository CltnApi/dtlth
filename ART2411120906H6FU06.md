---
layout: post
code: "ART2411120906H6FU06"
origin_url: "https://www.khaosod.co.th/entertainment/news_9501999"
image: "https://github.com/user-attachments/assets/97a6d5ee-e2fd-4365-bf15-ba62355d9cae"
title: "เฟย เปิดหมดเปลือก สเป็กสาวในฝันต้องแบบไหน? ชอบไม่ชอบอะไร?"
description: "หนุ่มหล่อมาดเข้ม \"เฟย ภัทร เอกแสงกุล\" ทำเอาแฟนๆ กรี๊ดสนั่นโซเชียลอีกครั้ง หลังจากไปออกรายการ Holidate กับพิธีกรสุดฮา นนท์ อินทนนท์"
category: "ENTERTAINMENT"
language: "th"
date: 2024-11-12T09:16:17.408Z
---

# เฟย เปิดหมดเปลือก สเป็กสาวในฝันต้องแบบไหน? ชอบไม่ชอบอะไร?

[![เฟย เปิดหมดเปลือก สเป็กสาวในฝันต้องแบบไหน? ชอบไม่ชอบอะไร?](https://www.khaosod.co.th/wpapp/uploads/2024/11/121167-6.jpg "เฟย เปิดหมดเปลือก สเป็กสาวในฝันต้องแบบไหน? ชอบไม่ชอบอะไร?")](https://www.khaosod.co.th/wpapp/uploads/2024/11/121167-6.jpg)

หนุ่มหล่อมาดเข้ม **“เฟย ภัทร เอกแสงกุล”** ทำเอาแฟนๆ กรี๊ดสนั่นโซเชียลอีกครั้ง หลังจากไปออกรายการ Holidate กับพิธีกรสุดฮา **นนท์ อินทนนท์** ในครั้งนี้ไม่ใช่แค่มาโปรโมตผลงาน แต่หนุ่มเฟยยังได้เปิดใจเรื่องราวส่วนตัวแบบจัดเต็ม โดยเฉพาะสเป๊กสาวในฝัน ที่หลายคนรอคอย งานนี้ทำเอาแฟนคลับที่รอฟังใจจะขาด ได้รู้กันไปเลยว่าหนุ่มเฟยชอบผู้หญิงแบบไหน

![เฟย ภัทร](https://www.khaosod.co.th/wpapp/uploads/2024/11/121167-4.jpg)

ส่วน นนท์ อินทนนท์ ได้ไปเดทกับหนุ่มเฟยแบบฟินๆ ในรายการ Holidate ครั้งนี้พิธีกรสุดฮาอย่าง นนท์ อินทนนท์ ได้รับหน้าที่เป็นตัวแทนสาวๆ ไปเดทกับหนุ่มเฟยแบบเต็มรูปแบบ ทำเอาแฟนๆ อิจฉาตาร้อนกันไปตามๆ กัน บรรยากาศสุดโรแมนติก ทำให้แฟนๆ ได้เห็นมุมน่ารักๆ ของทั้งคู่ และได้รู้จักหนุ่มเฟยมากขึ้นไปอีก

สเป็กสาวในฝันของหนุ่มเฟยจะเป็นยังไง ต้องบอกเลยว่าหนุ่มเฟยนั้นเป็นอีกหนึ่งหนุ่มที่สาวๆ หลายคนหมายปอง แต่จะสเปคตรงกับใครบ้างนั้น ไปฟังกันเลย!?  
นนท์ : สรรพนามเวลาใช้เรียกแฟน  
เฟย : เรียกว่า คุณ มันดูให้เกียรติและดูสุภาพด้วย

![เฟย ภัทร](https://www.khaosod.co.th/wpapp/uploads/2024/11/121167-3.jpg)

นนท์ : สเป็กที่ชอบเป็นแบบไหน  
เฟย : ชอบคนตัวเล็ก  
นนท์ : จากที่ดูเธอเป็นคนที่ภาพลักษณ์ดูเหมือนจะง่าย แต่จริงๆ คุณเป็นคนไม่ง่ายเป็นคนเยอะ เวลาจะคบกับใครจะคิดเยอะ  
เฟย : มากๆ ถามจริงรู้ได้ไงไม่งั้นคงมีเมียไปแล้ว

ADVERTISEMENT

นนท์ : เเละที่คิดเยอะเพราะแค่รู้สึกว่าคุณไม่ได้อยากเปลี่ยนแฟนบ่อย เอาจริงๆผู้ชายที่เค้าจะดูโหดๆ เค้าจะมีความคิดเยอะ ไม่ได้คิดทุกอย่างแค่ด้านเดียว  
นนท์ : แล้วเรื่องไหนรู้สึกกังกลสุด ที่คนๆนี้จะมาคบกับเรา  
เฟย : หลักๆน่าจะเป็นเรื่องที่คุยแล้วมันไม่คลิก มันคุยไม่รู้เรื่อง คือบางคนเรารู้สึกว่าเราอยากจะคบกับเค้าตลอดเวลาหรือเปล่า อยากจะโทรหาตลอดหรือเปล่า อยากจะแชร์นั่นนี่ แล้วถ้าแชร์ไปแล้วมันจะต่อกันได้หรือเปล่า อันนี้สำคัญ ต่อให้บางคนน่ารักแค่ไหนแต่ถ้าคุยแล้วมันต่อกันไม่ได้เลยก็ไม่รู้จะคบอยู่ไปได้ทำไม

![เฟย ภัทร](https://www.khaosod.co.th/wpapp/uploads/2024/11/121167-1.jpg)

นนท์ : มีแฟนมาแล้วกี่คน?  
เฟย : น่าจะ 3 คน  
นนท์ : โสดมานานแค่ไหนแล้ว ?  
เฟย : 1 ปี  
นนท์ : อุ้ย ก็ไม่นาน แต่จะนานสำหรับเค้าหรือเปล่า  
เฟย : จริงๆก็ไม่ได้นานมาก

นนท์ : ชอบกินอาหารสไตล์ไหนมากที่สุด  
เฟย : ชอบกินเนื้อวัว  
นนท์ : เวลากินอาหาร ชอบคนกินแบบไหน  
เฟย : ชอบคนแบบตั้งใจกิน กินจริงจัง กินอาหารอร่อย ไม่ต้องแอ๊บ คือเวลาเราสั่ง เราสั่งเยอะ แล้วพอมากินนิดเดียวมันเสียดายของ เพราะกินสนุก การคุยมันก็จะสนุก

นนท์ : เคยตกหลุมรักใครจากการกินมั๊ย?  
เฟย : ตกหลุมรักจากการทำอาหารมากกว่า  
นนท์ : แล้วชอบจีบก่อนหรือถูกจีบ  
เฟย : ชอบจีบก่อนมากกว่า ชอบผู้หญิงเวลาคุยเสียงธรรมชาติ และชอบผู้หญิงผมสั้น เพราะเป็นคนที่มั่นใจในตัวเองประมาณนึง

นนท์ : จริงๆตัวเองเป็นคนคลั่งรักมั๊ย? ประมาณไหน  
เฟย : ก็คลั่งรักประมาณนึง เป็นฟิวที่แบบจะไม่ได้หวานมาก ชอบตลกพูดคุยสนุกสนาน  
นนท์ : ชอบคนแก่กว่า หรือเด็กกว่า ?  
เฟย : ชอบคนแก่กว่า

งานนี้คงไม่แปลกใจที่สาวๆ หลายคนต่างหมายปองและหวังจะได้เป็นสเป็กของหนุ่มเฟยก็ทั้งหล่อ ทั้งโสดแถมเสน่ห์ร้อนแรงขนาดใครจะอดใจไหวกับสายตาที่เย้ายวนแบบนี้  
แต่จะมีใครโชคดีได้ครองหัวใจหนุ่มหล่อคนนี้หรือไม่ คงต้องรอลุ้นกันต่อไป!

สามารถติดตามความสนุกย้อนหลังได้ ตามลิ้งค์ที่แนบมา

