---
layout: post
code: "ART2411090912OBCK98"
origin_url: "https://www.khaosod.co.th/sports/news_9497861"
image: "https://github.com/user-attachments/assets/92f3e1a6-3b67-4f64-9f89-f181f607ba76"
title: "หมอปุ้ม สุดแกร่ง ผงาดแชมป์ระยะ Beast วิ่งวิบากระดับโลก ภูเก็ต สปาร์ตัน 2024"
description: "หมอปุ้ม พญ.นิสาชล มอร์แกน ผงาดแชมป์โอเวอร์ออลฝ่ายหญิง ระยะ Beast รุ่น Competitive ในศึกเทศกาลวิ่งวิบากลิขสิทธิ์ระดับโลก ฉลองปีที่ 3 ภูเก็ต สปาร์ตัน 2024"
category: "SPORTS"
language: "th"
date: 2024-11-09T09:16:08.631Z
---

# หมอปุ้ม สุดแกร่ง ผงาดแชมป์ระยะ Beast วิ่งวิบากระดับโลก ภูเก็ต สปาร์ตัน 2024

[![หมอปุ้ม สุดแกร่ง ผงาดแชมป์ระยะ Beast วิ่งวิบากระดับโลก ภูเก็ต สปาร์ตัน 2024](https://www.khaosod.co.th/wpapp/uploads/2024/11/bhjyy.jpg "หมอปุ้ม สุดแกร่ง ผงาดแชมป์ระยะ Beast วิ่งวิบากระดับโลก ภูเก็ต สปาร์ตัน 2024")](https://www.khaosod.co.th/wpapp/uploads/2024/11/bhjyy.jpg)

![](https://www.khaosod.co.th/wpapp/uploads/2024/11/S__605175831.jpg)

บลูทรี ภูเก็ต จับมือแน่นร่วมกับ สำนักงานส่งเสริมการจัดประชุมและนิทรรศการ (องค์การมหาชน) หรือ TCEB, จังหวัดภูเก็ต และผู้จัดรันริโอประเทศไทย จัดเต็มต้อนรับกองทัพนักกีฬาสปาร์ตันกว่า 5,000 คน และผู้ติดตามกว่าหมื่นคนจาก 30 ประเทศจากทั่วทุกมุมโลกที่จะมาฝ่าด่านวิบากสุดหรโหดบนสนามบลูทรี ภูเก็ต ในเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket ปีนี้จัดยิ่งใหญ่ฉลองปีที่ 3 พร้อมกับเตรียมขึ้นแท่นก้าวสู่เบอร์ 1 ของอาเซียน ด้วยการแข่งขัน Trifecta Weekend (ไตรเฟคต้า วีคเอน) และ Hurricane Heat 12 ชั่วโมงในวันเสาร์ และวันอาทิตย์ และ Spartan Kids ในวันที่ 9-10 พฤศจิกายน

![](https://www.khaosod.co.th/wpapp/uploads/2024/11/S__605175857.jpg)

ล่าสุดเมื่อวันที่ 9 พฤศจิกายน 2567 ศึกเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket เปิดฉากการแข่งขันให้เหล่ากองทัพนักกีฬาสปาร์ตันได้ฝ่าด่านต่างๆ ที่เป็นบทพิสูจน์ความแข็งแกร่งของทั้งร่างกายและจิตใจของนักกีฬาสปาร์ตันบนสนามบลูทรี ภูเก็ต โดยไฮไลต์อยู่ที่การแข่งขันในระยะ Beast รุ่น Competitive

ซึ่งผลการแข่งขันปรากฏว่า ระยะ Beast รุ่น Competitive Overall แชมป์ฝ่ายชายตกเป็นของ ชคูร์ลอฟ อเล็คซานเดอร์ นักกีฬาสปาร์ตันหนุ่มสุดแกร่งจากรัสเซียวัย 38 ปีที่พิชิตด่านเข้าเส้นชัยคนแรกด้วยเวลา 2 ชั่วโมง 6.25 นาที ตามมาด้วยอันดับ 2 เซอร์กี้ ปายเลียเยฟ จากรัสเซียเช่นกัน ทำเวลาได้ 2 ชั่วโมง 6.50 นาที และอันดับ 3 มัทธิอัส เกราต์ จากเยอรมัน ทำเวลาได้ 2 ชั่วโมง 14.36 นาที

![](https://www.khaosod.co.th/wpapp/uploads/2024/11/S__605175859.jpg)

ขณะที่ระยะ Beast รุ่น Competitive Overall แชมป์ฝ่ายหญิงเป็นทาง “หมอปุ้ม” พญ.นิสาชล มอร์แกน จอมแกร่งสาววัย 43 ปีจากเชียงใหม่ ที่ฝ่าด่านสุดหรโหดเข้าเส้นชียด้วยเวลา 2 ชั่วโมง 51.25 นาที ส่วนอันดับ 2 มีอา เรวิลล่า จากสิงคโปร์ ทำเวลาได้ 2 ชั่วโมง 52.29 นาที และอันดับ 3 แอนนาเบลล์ ลัมบิส จากฟิลิปปินส์ ทำเวลาได้ 3 ชั่วโมง 8.43 นาที

![](https://www.khaosod.co.th/wpapp/uploads/2024/11/S__605175832.jpg)

สำหรับเทศกาลวิ่งวิบากลิขสิทธิ์ระดับโลก รายการ 2024 Phuket Spartan Trifecta Weekend and Hurricane Heat 12hr Presented by Blue Tree Phuket มอบประสบการณ์การแข่งขัน และความท้าทายทวีคูณให้คุณตื่นเต้นตลอดทั้งวันให้กับกองทัพสปาร์ตันที่เข้าร่วมชิงชัย โดยคาดการณ์ว่าจะมีเงินสะพัดสร้างได้จากเชิงเศรษฐกิจท่องเที่ยว มูลค่ากว่า 300 ล้านบาทบนเกาะภูเก็ตตลอดช่วงการจัดงาน

สำหรับข้อมูลเพิ่มเติม ติดตามข่าวสารผ่านทาง Facebook : Spartan Race Thailand ได้ตลอด 24 ชั่วโมง