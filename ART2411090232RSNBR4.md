---
layout: post
code: "ART2411090232RSNBR4"
origin_url: "https://www.khaosod.co.th/breaking-news/news_9497258"
image: "https://github.com/user-attachments/assets/74abc75c-6706-45fb-9807-6213f2ec9ee9"
title: "จับเจ้าแม่เงินกู้ ปล่อยกู้ร้อยละ15 จำนำปืน-โฉนดที่ดิน รถเพียบ เผยคำให้การ"
description: "ตำรวจไซเบอร์ นำกำลังบุกบ้าน จับเจ้าแม่เงินกู้ ปล่อยกู้ร้อยละ 15 จำนำปืน-โฉนดที่ดิน-รถยนต์-รถจักรยานยนต์เพียบ เปิดคำให้การ ยอดหมุนเวียนกว่า 1 ล้านบาท"
category: "HOT_NEWS"
language: "th"
date: 2024-11-09T02:36:27.660Z
---

# จับเจ้าแม่เงินกู้ ปล่อยกู้ร้อยละ15 จำนำปืน-โฉนดที่ดิน รถเพียบ เผยคำให้การ

[![จับเจ้าแม่เงินกู้ ปล่อยกู้ร้อยละ15 จำนำปืน-โฉนดที่ดิน รถเพียบ เผยคำให้การ](https://www.khaosod.co.th/wpapp/uploads/2024/11/Catch-the-loan-shark.jpg "จับเจ้าแม่เงินกู้ ปล่อยกู้ร้อยละ15 จำนำปืน-โฉนดที่ดิน รถเพียบ เผยคำให้การ")](https://www.khaosod.co.th/wpapp/uploads/2024/11/Catch-the-loan-shark.jpg)

**ตำรวจไซเบอร์ นำกำลังบุกบ้าน จับเจ้าแม่เงินกู้ ปล่อยกู้ร้อยละ 15 จำนำปืน-โฉนดที่ดิน-รถยนต์-รถจักรยานยนต์เพียบ เปิดคำให้การ ยอดหมุนเวียนกว่า 1 ล้านบาท**

วันที่ 9 พ.ย.2567 พล.ต.ต.จิระวัฒน์ พยุงธรรม รรท.ผบช.สอท. สั่งการให้ พล.ต.ต.ภูมิพัฒน์ ภัทรศรีวงษ์ชัย ผบก.สอท.5 พร้อมด้วย พ.ต.อ.บัญชา ศรีสุข รอง ผบก.สอท.5 และ พ.ต.อ.กู้เกียรติ วงษ์พันธ์ ผกก.2 บก.สอท.5 นำหมายค้นศาลจังหวัดสงขลาที่ ค.280/2567 ลงวันที่ 7 พ.ย.2567

เข้าทำการค้นบ้านหลังหนึ่ง ต.สทิงหม้อ อ.สิงหนคร จ.สงขลา จับกุมตัว นางย่าใจ (ขอสงวนนามสกุล) อายุ 49 ปี พร้อมอาวุธปืน 1 กระบอก กระสุนปืนขนาด 9 มม. 7 นัด รถจักรยานยนต์ 22 คัน รถยนต์ 1 คัน โฉนดที่ดิน 2 ฉบับ สัญญากู้เงิน 2 ฉบับ

ตำรวจไซเบอร์ นำกำลังบุกบ้าน จับเจ้าแม่เงินกู้ ปล่อยกู้ร้อยละ 15 จำนำปืน-โฉนดที่ดิน-รถยนต์-รถจักรยานยนต์เพียบ เปิดคำให้การ ยอดหมุนเวียนกว่า 1 ล้านบาท

สืบเนื่องจากเจ้าที่ตำรวจ กก.2 บก.สอท.5 สืบสวนทางสื่อออนไลน์พบเฟซบุ๊กผู้ใช้ชื่อบัญชีรายหนึ่ง มักจะโพสต์ในลักษณะปล่อยเงินกู้และรับจำนำรถยนต์ รถจักรยานยนต์ ลงบนเฟซบุ๊ก หรือลงสื่อโซเชียลเป็นประจำ

[![](https://www.khaosod.co.th/wpapp/uploads/2024/11/9-หนี้5.jpg)](https://www.khaosod.co.th/wpapp/uploads/2024/11/9-หนี้5.jpg)

เจ้าหน้าที่ตำรวจจึงได้สืบสวนจนสามารถทราบชื่อเจ้าของเฟซบุ๊กและที่พักอาศัยของเจ้าของเฟซบุ๊กดังกล่าว จึงได้รวบรวมพยานหลักฐานทำการขอหมายค้นต่อศาลจังหวัดสงขลา

[![](https://www.khaosod.co.th/wpapp/uploads/2024/11/9-หนี้1.jpg)](https://www.khaosod.co.th/wpapp/uploads/2024/11/9-หนี้1.jpg)

จึงเข้าทำการตรวจค้นบ้านหลังดังกล่าว พบนางย่าใจอยู่ภายในบ้าน จึงแสดงหมายค้น เจ้าหน้าที่ตำรวจตรวจค้นพบอาวุธปืนสั้น และกระสุนปืน โฉนดที่ดิน สัญญาเงินกู้รถจักรยานยนต์ รถยนต์

[![](https://www.khaosod.co.th/wpapp/uploads/2024/11/9-หนี้3.jpg)](https://www.khaosod.co.th/wpapp/uploads/2024/11/9-หนี้3.jpg)

จากการสอบสวน นางย่าใจ ให้การยอมรับว่า ตนเป็นผู้โพสต์ข้อความปล่อยเงินกู้จริง โดยใช้โทรศัพท์มือถือของตนโพสต์ ส่วนของกลางที่เจ้าหน้าที่ตำรวจตรวจค้นเจอภายในบ้าน ทั้งหมดที่ยึดมาเป็นของที่อยู่ในความครอบครองของตนจริงทั้งหมด

[![](https://www.khaosod.co.th/wpapp/uploads/2024/11/9-หนี้7.jpg)](https://www.khaosod.co.th/wpapp/uploads/2024/11/9-หนี้7.jpg)

นางย่าใจ ให้การต่อว่า ตนได้จัดหาเงินทุนมาให้ผู้อื่นกู้ยืมจริง โดยคิดอัตราดอกเบี้ยไม่เกินร้อยละ 15 ต่อปี แต่ปล่อยกู้โดยต้องอารถมาค้ำประกัน ยอดเยอะสุดที่ปล่อยก็มีเป็นหลักล้านโดยเอาโฉนดที่ดินมาค้ำประกัน

[![](https://www.khaosod.co.th/wpapp/uploads/2024/11/9-หนี้6.jpg)](https://www.khaosod.co.th/wpapp/uploads/2024/11/9-หนี้6.jpg)

นางย่าใจ ให้การอีกว่า ตนไม่มีใบอนุญาตประกอบธุรกิจประเภทสินเชื่อ โดยของกลางทั้งหมดเป็นสิ่งของที่ผู้กู้ยืมเงินนำมาวางไว้เป็นหลักประกันในการกู้ยืมเงินทั้งหมด มียอดหมุนเวียนประมาณ 1 ล้านบาท

เบื้องต้นเจ้าหน้าที่ตำรวจจึงแจ้งข้อหา มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต ประกอบธุรกิจให้กู้ยืมเงินโดยไม่ได้รับอนุญาตตามประกาศคณะปฏิวัติที่ 58 จึงควบคุมตัวพร้อมของกลางส่งพนักงานสอบสวนสภ.สิงหนคร เพื่อดำเนินคดีตามกฎหมายต่อไป