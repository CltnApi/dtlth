---
layout: post
code: "ART24111515275VKX3R"
origin_url: "https://www.khaosod.co.th/special-stories/news_9507780"
image: "https://github.com/user-attachments/assets/315e2dc1-21e7-4fc5-a2a2-0f37f6645e88"
title: "มีแม่เมื่อพร้อม! สั่งลูก 'เก็บเหรียญในกระทง' ลื่นตกน้ำ ตะโกนช่วยหนูด้วย โชคดีคนจับทัน"
description: "มีแม่เมื่อพร้อม! ที่งานลอยกระทง จ.ประจวบคีรีขันธ์ แม่สั่งลูกไป 'เก็บเหรียญในกระทง' แต่เด็กเกิดลื่นตกน้ำ ตะโกนร้อง \"ช่วยหนูด้วย\" โชคดีคนจับทัน"
category: "SPECIAL_STORIES"
language: "th"
date: 2024-11-15T15:32:58.136Z
---

# มีแม่เมื่อพร้อม! สั่งลูก 'เก็บเหรียญในกระทง' ลื่นตกน้ำ ตะโกนช่วยหนูด้วย โชคดีคนจับทัน

[![มีแม่เมื่อพร้อม! สั่งลูก 'เก็บเหรียญในกระทง' ลื่นตกน้ำ ตะโกนช่วยหนูด้วย โชคดีคนจับทัน](https://www.khaosod.co.th/wpapp/uploads/2024/11/loykrathong.jpg "มีแม่เมื่อพร้อม! สั่งลูก 'เก็บเหรียญในกระทง' ลื่นตกน้ำ ตะโกนช่วยหนูด้วย โชคดีคนจับทัน")](https://www.khaosod.co.th/wpapp/uploads/2024/11/loykrathong.jpg)

**มีแม่เมื่อพร้อม! ที่งานลอยกระทง จ.ประจวบคีรีขันธ์ แม่สั่งลูกไป ‘เก็บเหรียญในกระทง’ แต่เด็กเกิดลื่นตกน้ำ ตะโกนร้อง “ช่วยหนูด้วย” โชคดีคนจับทัน**

แฟนเพจเฟซบุ๊ก [**เจ๊ม้อย v+**](https://www.facebook.com/profile.php?id=100091577111726&__cft__[0]=AZUWUXSrG3vmaWcvzlsfQZGdpGibH7d-2010ZP_vmeSJj-rPTmOd6_unbedh8oh0YutUqeiejHkrjA6pHmp73sFfr3THcQeEgbKdUVd0RlYatIc45dN_NI1aPRFi-VOdkr_vPu2Ixas0qcJR8wy4kjiBpPNL_hamR2JKAj8xlzzm9b9LEQByMnYM9lbkdN959f4&__tn__=-UC%2CP-R) นำเสนอเรื่องราวในคืนวันลอยกระทง โดยเกือบมีอุบัติเหตุสลดเกิดขึ้น หลังเด็กหญิงคนหนึ่งพยายามลงไปเก็บเหรียญในกระทง จนเกือบจมน้ำเสียชีวิต

ทางแฟนเพจระบุว่า “มีแม่เมื่อพร้อมของจริง น้องเอื้อมเก็บเหรียญในกระทง ลื่นไถลตกน้ำร้องช่วยหนูด้วย มือเกาะโขดหินอยู่ น้องตกบริเวณตรงมุมมืด ๆ ดีที่คนช่วยทัน ถามน้องแม่ไปไหน น้องบอกแม่ให้คอยมาเก็บเหรียญ”

โดยเหตุการณ์ดังกล่าวเกิดขึ้นที่งานลอยกระทง วัดเขาน้อยล่าง อ.ปราณบุรี จ.ประจวบคีรีขันธ์ โชคดีที่เด็กคนดังกล่าวไม่จมน้ำเสียชีวิต