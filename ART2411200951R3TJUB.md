---
layout: post
code: "ART2411200951R3TJUB"
origin_url: "https://www.khaosod.co.th/special-stories/news_9514126"
image: "https://github.com/user-attachments/assets/05cdaaf3-db22-444b-8397-28392d989ecf"
title: "งานเข้า 'หมูกระทะห้างดัง' ราคาครึ่งแสน ชาวเน็ตเสียงแตก ราคานี้ถูกหรือแพง?!"
description: "ดราม่า 'หมูกระทะห้างดัง' ติดแม่น้ำ ออกโปรฯ ราคาครึ่งแสน แถมยังไม่รวมค่าบริการ ชาวเน็ตเสียงแตก ติงแพงไปมั้ย?!"
category: "SPECIAL_STORIES"
language: "th"
date: 2024-11-20T10:01:38.568Z
---

# งานเข้า 'หมูกระทะห้างดัง' ราคาครึ่งแสน ชาวเน็ตเสียงแตก ราคานี้ถูกหรือแพง?!

[![งานเข้า 'หมูกระทะห้างดัง' ราคาครึ่งแสน ชาวเน็ตเสียงแตก ราคานี้ถูกหรือแพง?!](https://www.khaosod.co.th/wpapp/uploads/2024/11/mookrata201167-10.jpg "งานเข้า 'หมูกระทะห้างดัง' ราคาครึ่งแสน ชาวเน็ตเสียงแตก ราคานี้ถูกหรือแพง?!")](https://www.khaosod.co.th/wpapp/uploads/2024/11/mookrata201167-10.jpg)

**ดราม่า ‘หมูกระทะห้างดัง’ ติดแม่น้ำ ออกโปรฯ ราคาครึ่งแสน แถมยังไม่รวมค่าบริการ ชาวเน็ตเสียงแตก ติงแพงไปมั้ย?!**

เถียงกันไม่จบ เมื่อล่าสุดทางเฟซบุ๊กเพจ “**ICONSIAM”** ออกมาโพสต์รูปรายละเอียดเมนูหมูกระทะ ของร้านอาหารร้านหนึ่ง ที่เมื่อเห็นราคาปุ๊บ ทำเอาหลายคนถึงกับต้องร้องห๊ะ ขึ้นมาทันที

[![](https://www.khaosod.co.th/wpapp/uploads/2024/11/mookrata201167-8.jpg)](https://www.khaosod.co.th/wpapp/uploads/2024/11/mookrata201167-8.jpg)

พร้อมระบุข้อความว่า “มา Countdown ต้อนรับปี 2025 ไปกับหมูกระทะ มาร่วมฉลองค่ำคืนสุดพิเศษแบบอิ่มความสุข รวยความอร่อย ชมพลุสวย ๆ ฟังเพลงจากศิลปินระดับโลกเพราะ ๆ ข้ามปี

พร้อมกับบรรยากาศดี ๆ ติดริมแม่น้ำเจ้าพระยาไปด้วยกัน ที่หมูกระทะ สาขา ICONSIAM ชั้น 5

**Package Outdoor : ราคา 11,999 ++, 23,999 ++, 35,999 ++, 59,999 ++ เปิดให้สำรองที่นั่งก่อนใครแล้ว แล้วมาพบกับช่วงเวลาสุดพิเศษที่หมูกระทะ ชั้น 5 ไอคอนสยาม**

**โซนริมน้ำ Outdoor ในวันที่ 31 ธันวาคม 2567 เวลา 22.00-01.30 น. เงื่อนไขการจองเป็นไปตามบริษัทฯ กำหนด \*ราคาแพ็กเกจต่อ 1 โต๊ะ (ราคาไม่รวม vat 7% และ service charge 10% ) \*หากจำนวนลูกค้าเกินกำหนด คิดเพิ่มท่านละ 4,999 ++ (ราคาไม่รวม vat 7% และ service charge 10%)”**



[![](https://www.khaosod.co.th/wpapp/uploads/2024/11/mookrata201167-14.jpg)](https://www.khaosod.co.th/wpapp/uploads/2024/11/mookrata201167-14.jpg)

ทว่างานนี้เมื่อโพสต์ดังกล่าวได้เผยแพร่ออกไปนั้น ก็จุดชนวนบนโลกโซเชียลฯ หลากหลายมุมมองทันที โดยชาวเน็ตส่วนใหญ่ ต่างพากันโฟกัสตั้งคำถาม ถึงราคาที่ดูแพงเกินไป

ไม่ว่าจะบอกว่า “ตกคนละ 5,000 นี่เอาไปกินอย่างอื่นมะ”, “ขายคนสิงคโปร์รึเปล่าคะ เพราะราคานี้กินที่สิงคโปร์รวม vat รวม service charge ก็ยังไม่ได้กินหลากหลายแบบนี้เลยค่ะ”

, “แพงจากอะไร มีวิวสวยๆ ได้ฟังดนตรีสดจากศิลปินหรือ แพงเพราะชื่อห้าง งง พยายามคิดเข้าข้างว่ามันต้องมีอะไรพิเศษอีก แต่ก็ยังเข้าไม่เข้าใจอยู่ดี มันแพงเพราะอะไร”

[![](https://www.khaosod.co.th/wpapp/uploads/2024/11/mookrata201167-13-1.jpg)](https://www.khaosod.co.th/wpapp/uploads/2024/11/mookrata201167-13-1.jpg)

, “แบบ 10 คนรวมแวทเซอวิสชาร์จตก7หมื่นอะค่ะ จะล่าแบ้ คนละ 7 พัน” , “แพคเกจ 6คน ราคายังไม่รวมvatไม่รวม svc net จริง42,371 ตกคนละ ประมาณ 7,100

ขอคิดราคาตามความเป็นจริง เซตหมู 2 = 685\*2 = 1,370 ชุดผัก 2 = 86\*2 = 172 เนื้อออส =375  
ปีกไก่ = 161 ตำต๊องแต๊ง = 129 ตำข้าวโพด = 129 คอหมู = 171  
ลาบมาม่า (ไม่เจอราคา) หมูสะเต๊ะ = 129 ข้าวเหนียวผัด = 161 หมูนุ่มนมสด = 203

เครื่องดื่ม 2 ขวด (ไซส์1.25L) 64\*2= 128 รวม 3,128+ (เมนูลาบมาม่า จากการดูราคาประเภทอาหาร ตีให้ที่ไม่เกิน 200) รวมค่าอาหารจริง 3,328++ ราคา net 3,918 แพคเกจเป็นราคา เซต ต่อโต๊ะ (ไม่ใช่บุฟ)

แล้ว ที่เกินมา 38,453 (6คน คนละ 6,409) คือค่าอะไรอ่ะ ??? หรือ 6 คนได้คนละเซต ถ้าเป็นงี้ = 3918\*6 = 23,508แล้ว ที่เกินมา 18,863 ค่าอะไร ในเมื่อ vat/svc คิดให้ครบหมดแล้ว”

, “59,999++ ได้ผัดมาม่า ส้มตำ หมูยอ….. คือวัตถุดิบมันธรรมดามาก เอาไรมาเป็นหมื่น ไปกินข้างนอกหมดนี้ยังไม่ถึง5,000เลยมั่ง”

ขณะที่อีกมุม ก็มองว่ามูลค่าของที่เราชอบไม่มีคำว่าแพง **“ไม่ใช่เป้าหมายเขาเลยไม่ได้คิดไรมาก แต่ติดอยู่อย่าง ทำไม Ad มันดูไม่หรูหราเหมือนราคาเลย”**