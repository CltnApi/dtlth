---
layout: post
code: "ART2411130732SMTVMF"
origin_url: "https://www.khaosod.co.th/special-stories/news_9503464"
image: "https://github.com/user-attachments/assets/750e1310-faff-4446-8ecc-a5ffe4cfa074"
title: "เกินต้านแล้ว! แกรมมี่ ต้อนรับศิลปินใหม่ \"หมูเด้ง\" ดันเพลง 4 ภาษา ไทย-จีน-อังกฤษ-ญี่ปุ่น"
description: "เกินต้านแล้ว! แกรมมี่ ต้อนรับศิลปินใหม่ \"หมูเด้ง\" ดันเพลง 4 ภาษา ไทย-จีน-อังกฤษ-ญี่ปุ่น ส่งความสุขแฟนคลับทั่วโลก ดาวน์โหลดฟรีได้แล้วทุกเครือข่าย"
category: "SPECIAL_STORIES"
language: "th"
date: 2024-11-13T07:37:05.408Z
---

# เกินต้านแล้ว! แกรมมี่ ต้อนรับศิลปินใหม่ "หมูเด้ง" ดันเพลง 4 ภาษา ไทย-จีน-อังกฤษ-ญี่ปุ่น

[![เกินต้านแล้ว! แกรมมี่ ต้อนรับศิลปินใหม่ "หมูเด้ง" ดันเพลง 4 ภาษา ไทย-จีน-อังกฤษ-ญี่ปุ่น](https://www.khaosod.co.th/wpapp/uploads/2024/11/moodeng-1.jpg "เกินต้านแล้ว! แกรมมี่ ต้อนรับศิลปินใหม่ "หมูเด้ง" ดันเพลง 4 ภาษา ไทย-จีน-อังกฤษ-ญี่ปุ่น")](https://www.khaosod.co.th/wpapp/uploads/2024/11/moodeng-1.jpg)

**เกินต้านแล้ว! แกรมมี่ ต้อนรับศิลปินใหม่ “หมูเด้ง” ดันเพลง 4 ภาษา ไทย-จีน-อังกฤษ-ญี่ปุ่น ส่งความสุขแฟนคลับทั่วโลก ดาวน์โหลดฟรีได้แล้วทุกเครือข่าย**

วันที่ 13 พ.ย. 2567 **นายอรรถพร ศรีเหรัญ** ผู้อำนวยการ องค์การสวนสัตว์แห่งประเทศไทย ในพระบรมราชูปถัมภ์ เปิดเผยว่า องค์การสวนสัตว์ฯ ร่วมกับ GMM MUSIC ต่อยอดกระแสซอฟต์พาวเวอร์ **หมูเด้ง** ซูเปอร์สตาร์ ฮิปโปแคระที่โด่งดังระดับโลก โดยส่งมอบความสุข ความบันเทิงผ่านเสียงเพลงให้กับเหล่าแฟนคลับของหมูเด้ง

**นายอรรถพร** กล่าวต่อว่า องค์การสวนสัตว์ฯ ขอบคุณทางจีเอ็มเอ็ม แกรมมี่ ที่เห็นถึงความน่ารักความสดใสของหมูเด้งจนนำไปแต่งเป็นบทเพลง เพื่อมอบความสุขให้กับประชาชนและแฟนคลับของหมูเด้ง ได้ชม ได้ฟัง และดาวน์โหลดไว้ใช้เป็นเสียงเรียกเข้า เสียงเพลงรอสาย โดยไม่มีค่าใช้จ่าย

หมูเด้ง เข้าสังกัดแกรมมี่

**นายอรรถพร** กล่าวต่อว่า หวังว่านอกจากเพลงที่ไพเราะมิวสิควิดีโอที่สวยงามแล้วผู้ที่ได้รับสิ่งนี้ไปจะกลับมาเที่ยวชมสวนสัตว์และสร้างจิตสำนึกในการอนุรักษ์สัตว์ป่าทั้งในถิ่นอาศัยและนอกอาศัยอันจะ เป็นประโยชน์ต่อสังคมมากยิ่งขึ้นต่อไป

ด้าน**นายจามร จีระแพทย์** รองกรรมการ ผู้อำนวยการ หน่วยงาน Music Creator จาก GMM MUSIC กล่าวว่า ทาง GMM MUSIC ตั้งใจทำเพลงเพื่อน้องหมูเด้ง ให้ออกมาเป็นเพลงที่ฟังง่ายๆ สบายๆ จดจำง่าย เหมาะกับการร้องตามและสะดวกที่จะนำไปใช้ประกอบคอนเทนต์บนโซเชียลมีเดีย

โดยเป็นรูปแบบของเพลงสั้น 1 นาที มี ทั้งหมด 2 เพลง ที่มีเนื้อหาเกี่ยวกับความเป็นตัวตนของน้องหมูเด้งที่คนทั่วโลกจดจำและหลงรัก และความพิเศษของโปรเจคนี้คือ ทั้ง 2 เพลงจะถูกแปลเป็น 4 ภาษาทั้ง อังกฤษ จีน และญี่ปุ่นอีกด้วย

[![](https://www.khaosod.co.th/wpapp/uploads/2024/11/KV_0.jpg)](https://www.khaosod.co.th/wpapp/uploads/2024/11/KV_0.jpg)

**เพลงแรกมีชื่อว่า** **“หมูเด้ง หมูเด้ง”** ที่เพิ่งปล่อยออกมาให้แฟนเพลงได้ฟังกันเมื่อวันที่ 13 พ.ย.ที่ผ่านมา เป็นเพลงที่มีจังหวะสนุกสามช่าสไตล์ไทยๆ ที่คุ้นหู ถูกจริตชาวไทยและถูกใจชาวต่างชาติ จากฝีมือการแต่งและโปรดิวซ์ โดย เหมือนเพชร อำมะระ โปรดิวเซอร์มากฝีมือที่เคยร่วมสร้างสรรค์ผลงานให้กับศิลปินดังๆ มากมายใน GMM MUSIC ส่วนเจ้าของเสียงร้องในเพลงนี้คือ “กีต้าร์” ณัฐเอก ทอนสูงเนิน สมาชิกน้องเล็กจากวงลูกทุ่งโมเดิร์นชื่อดัง นิว คันทรี่ (New Country)

**สำหรับเพลงที่ 2 มีชื่อว่า “หมูเด้ง ลิตเติล ฮิปโป” เพลงจังหวะชวนโยกเบาๆ น่ารักสไตล์ T-Pop ที่จะปล่อยออกมาให้ได้ฟังในวันที่ 20 พ.ย.นี้**

ทั้งนี้แฟนคลับและบุคคลทั่วไปสามารถฟังเพลงและชมมิวสิควิดีโอเพลง “หมูเด้ง หมูเด้ง” ได้แล้วทาง Youtube: [GMM SAUCE](https://www.youtube.com/@gmmsauce)

เวอร์ชั่นภาษาไทย : [https://youtu.be/htTWYzP9Omw](https://youtu.be/htTWYzP9Omw)  
เวอร์ชั่นภาษาอังกฤษ : [https://youtu.be/6aMJ8U96bVg](https://youtu.be/6aMJ8U96bVg)  
เวอร์ชั่นภาษาจีน : [https://youtu.be/UqyeB5whmc4](https://youtu.be/UqyeB5whmc4)  
เวอร์ชั่นภาษาญี่ปุ่น : [https://youtu.be/7qn1yhkJ02c](https://youtu.be/7qn1yhkJ02c)

[![](https://www.khaosod.co.th/wpapp/uploads/2024/11/KV_หมเดง_หมเดง_0.jpg)](https://www.khaosod.co.th/wpapp/uploads/2024/11/KV_หมเดง_หมเดง_0.jpg)

นอกจากนี้สามารถฟัง Music Streaming ได้ทาง JOOX, Spotify, Apple Music, iTunes Store และ Plern และ**สามารถดาวน์โหลดบริการเสียงเรียกเข้า ริงโทน(Ringtone) และเสียงรอสาย (Ring Back Tone) ฟรี** ตามช่องทางในการดาวน์โหลดต่อไปนี้

– ลูกค้า AIS ใช้บริการได้ทาง [https://www.ais.th/callingmelody/home](https://www.ais.th/callingmelody/home) และแอปพลิเคชั่น calling melody ทั้ง app store และ playstore

– ลูกค้า True ใช้บริการได้ทาง [https://www.true.th/ring-back-tone](https://www.true.th/ring-back-tone) และแอปพลิเคชั่น True iService และ TrueID ทั้ง app store และ playstore

– ลูกค้า dtac สามารถใช้บริการได้ทาง [https://music.dtac.co.th/render/home/portal#/home](https://music.dtac.co.th/render/home/portal#/home)

ช่องทาง Line Melody สามารถดาวน์โหลดเพลงเพื่อตั้งเป็นเสียงรอสายและเสียงเรียกเข้าได้ฟรีเช่นกัน ผ่านทาง [http://melody.line.me](http://melody.line.me)

ติดตามข่าวสารความเคลื่อนไหวได้ที่ช่องทาง องค์การสวนสัตว์แห่งประเทศไทย ในพระบรมราชูปถัมภ์ [https://www.facebook.com/ZPOTthailand](https://www.facebook.com/ZPOTthailand) และ GMM MUSIC [https://bio.to/GMMMUSIC](https://bio.to/GMMMUSIC) และเพจเฟซบุ๊ก [ขาหมูแอนด์เดอะแก๊ง](https://www.facebook.com/profile.php?id=100069015466568)