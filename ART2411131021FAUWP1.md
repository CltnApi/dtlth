---
layout: post
code: "ART2411131021FAUWP1"
origin_url: "https://www.khaosod.co.th/sports/news_9504104"
image: "https://github.com/user-attachments/assets/e796c7c1-b8a7-4447-b05c-0a2767193f08"
title: "วิว กุลวุฒิ - เมย์ รัชนก ลิ่วรอบสองแบด คุมาโมโตะ มาสเตอร์ส ครีม - หมิว ร่วง"
description: "ศึกแบดมินตัน เอชเอสบีซี บีดับเบิลยูเอฟ เวิลด์ ทัวร์ ซูเปอร์ 500 รายการ \"คุมาโมโตะ มาสเตอร์ส เจแปน 2024\" ที่เมืองคุมาโมโตะ ประเทศญี่ปุ่น ชิงเงินรางวัลรวม"
category: "SPORTS"
language: "th"
date: 2024-11-13T10:26:02.963Z
---

# วิว กุลวุฒิ - เมย์ รัชนก ลิ่วรอบสองแบด คุมาโมโตะ มาสเตอร์ส ครีม - หมิว ร่วง

[![วิว กุลวุฒิ - เมย์ รัชนก ลิ่วรอบสองแบด คุมาโมโตะ มาสเตอร์ส ครีม - หมิว ร่วง](https://www.khaosod.co.th/wpapp/uploads/2024/11/S__4194477.jpg "วิว กุลวุฒิ - เมย์ รัชนก ลิ่วรอบสองแบด คุมาโมโตะ มาสเตอร์ส ครีม - หมิว ร่วง")](https://www.khaosod.co.th/wpapp/uploads/2024/11/S__4194477.jpg)

ศึกแบดมินตัน เอชเอสบีซี บีดับเบิลยูเอฟ เวิลด์ ทัวร์ ซูเปอร์ 500 รายการ “คุมาโมโตะ มาสเตอร์ส เจแปน 2024” ที่เมืองคุมาโมโตะ ประเทศญี่ปุ่น ชิงเงินรางวัลรวม 420,000 เหรียญสหรัฐฯ หรือราว 14.5 ล้านบาท เมื่อวันที่ 13 พ.ย.67 เป็นรอบแรก หรือรอบ 32 คน

ประเภทชายเดี่ยว “วิว” กุลวุฒิ วิทิตศานต์ มืออันดับ 5 ของโลก ที่เพิ่งคว้าแชมป์ โคเรีย มาสเตอร์ 2024 เมื่อสัปดาห์ก่อน ยังคงต่อยอดฟอร์มที่ร้อนแรง เอาชนะ อึ้ง กา ลอง อังกัส มือ 19 ของโลกจากฮ่องกง 2 เกมรวด 21-19, 21-18 ผ่านเข้ารอบ

ส่วนประเภทหญิงเดี่ยว “เมย์” รัชนก อินทนนท์ มือ 18 ของโลก ฟอร์มดีเช่นกันเอาชนะ อาซูกะ ทากาฮาชิ จากญี่ปุ่น 21-7, 22-20 ผ่านเข้ารอบ ขณะที่ “ครีม” บุศนันทน์ อึ๊งบำรุงพันธุ์ แพ้ ปูซาร์ลา วี.สินธุ จากอินเดีย 12-21, 8-21 ตกรอบ เช่นเดียวกับ “หมิว” พรปวีณ์ ช่อชูวงศ์ สุดต้าน หวัง จี ยี มือ 3 ของโลกจากจีน 14-21, 12-21 ตกรอบเช่นกัน

ด้านคู่ผสม “บาส” เดชาพล พัววรานุเคราะห์ จับคู่กับ “เฟม” ศุภิสรา เพียวสามพราน เอาชนะ เฉิน ตัง จี – โตห์ อี เหว่ย 2-0 เกม 21-15, 21-12 ผ่านเข้ารอบ

ขณะที่ประเภทหญิงคู่ “มูนา” เบญญาภา เอี่ยมสอาด กับ “อันนา” นันทน์กาญจน์ เอี่ยมสอาด แพ้ให้กับ คิม ฮเย จอง – กอง ฮี ยอง จากเกาหลีใต้ 21-18, 19-21, 12-21