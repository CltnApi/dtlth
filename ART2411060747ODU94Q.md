---
layout: post
code: "ART2411060747ODU94Q"
origin_url: "https://www.khaosod.co.th/special-stories/news_9492916"
image: "https://github.com/user-attachments/assets/31ccc47b-416b-4559-b8b1-a36453993331"
title: "คุณพ่อถึงกับมึน เจอการบ้านคณิตลูก ป.1 บอกต้องยากขนาดนี้เลยเหรอ?"
description: "คุณพ่อถึงกับมึน เจอการบ้านคณิตลูก ป.1 บอกต้องยากขนาดนี้..."
category: "SPECIAL_STORIES"
language: "th"
date: 2024-11-06T07:52:10.962Z
---

# คุณพ่อถึงกับมึน เจอการบ้านคณิตลูก ป.1 บอกต้องยากขนาดนี้เลยเหรอ?

[![คุณพ่อถึงกับมึน เจอการบ้านคณิตลูก ป.1 บอกต้องยากขนาดนี้เลยเหรอ?](https://www.khaosod.co.th/wpapp/uploads/2024/11/kranban.jpg "คุณพ่อถึงกับมึน เจอการบ้านคณิตลูก ป.1 บอกต้องยากขนาดนี้เลยเหรอ?")](https://www.khaosod.co.th/wpapp/uploads/2024/11/kranban.jpg)

**คุณพ่อถึงกับมึน เจอการบ้านคณิตลูก ป.1 บอกต้องยากขนาดนี้เลยเหรอ? เด็กเพิ่งอ่านออกเขียนคล่อง ทำไมต้องทำให้มันซับซ้อน**

วันที่ 6 พ.ย.67 สมาชิก **[TikTok @ican\_yud](https://www.tiktok.com/@ican_yud/video/7433781448424819984)** ซึ่งเป็นคุณพ่อ โพสต์คลิปบรรยายความปวดหัว หลังเห็นการบ้านคณิตศาสตร์ของลูกชั้น ป.1 และไม่คิดว่ามันจะยากและเขียนยาวมาก

โดยในคลิปพ่อเล่าว่า ไม่อยากดราม่า แต่สอนการบ้านลูกแล้วมาเจอแบบนี้ การเรียนคณิตศาสตร์เด็กๆ ยุคนี้มันเป็นแบบนี้ นี่คือที่เด็ก ป.1 ต้องทำ โจทย์ว่า แม่ซื้อข้าวสารหนัก 5 กิโลกรัม ซื้อแป้งสาลีหนัก 2 กิโลกรัม แม่ซื้อข้าวสารและแป้งสาลีทั้งหมดกี่กิโลกรัม

ถ้าเป็นสมัยเราครูก็จะสอนเขียนประโยคสัญลักษณ์ คือ 5+2 เท่ากับช่องสี่เหลี่ยม วิธีทำก็คือ แม่ซื้อข้าวสารหนัก 5 กิโลกรัม บรรทัดที่สอง แม่ซื้อแป้งสาลีหนัก 2 กิโลกรัม บรรทัดที่สามแม่ซื้อข้าวสารและแป้งสาลีกี่กิโลกรัม ก็เอา 5+2 แบบนี้ครับ แล้วก็เขียนคำตอบเป็นตัวเลขท้าย

แต่เด็ก ป.1 ต้องทำคือ สิ่งที่โจทย์กำหนด ต่อมาคือสิ่งที่โจทย์ถาม และวิธีแก้โจทย์ปัญหา รวมทั้งยังต้องมีการเขียนตรวจคำตอบด้วย พี่น้องว่ามันซับซ้อน มันหลายกระบวนการเกินไปไหม เอาคีย์เวิร์ดของคำรวมกันได้เท่าไรก็คือบวก ซื้อมาเพิ่ม หามาเพิ่ม ก็คือบวก กินไป แบ่งไป เสียไป ก็คือลบ แล้วก็เขียนประโยคสัญลักษณ์คือวิธีทำ บวกเลขแค่นี้ก็พอแล้วครับ

ซึ่งมองดูแล้วมันยากเกินไปสำหรับเด็ก ป.1 ชาวเน็ตบางคนบอกว่า เด็ก ป.1 เพิ่งจะอ่านหนังสือออกเขียนได้ แต่ยังต้องมาวิเคราะห์โจทย์อีก คิดว่าคงยากเกินไปสำหรับเด็ก แต่บางความคิดเห็นก็บอกว่า เป็นเรื่องดีเพราะเด็กจะได้พัฒนาสมอง ทำให้เก่งขึ้นไปอีก

และยังมีชาวเน็ตมาแสดงความคิดเห็นอีกจำนวนมาก ซึ่งมีคนบอกว่าการบ้านลูกก็เหมือนการบ้านพ่อแม่ ต้องมานั่งทำความเข้าใจกับโจทย์ ทดลองทำ แล้วถึงจะสอนลูกได้



