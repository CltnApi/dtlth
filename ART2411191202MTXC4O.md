---
layout: post
code: "ART2411191202MTXC4O"
origin_url: "https://www.khaosod.co.th/entertainment/news_9512817"
image: "https://github.com/user-attachments/assets/98083df2-1ccb-4e76-aff3-b3feb50a4aa0"
title: "“แทนกาย สตูดิโอ” เปิดไลน์อัพ 2025 เอาใจคอ ซีรีส์วาย-แซฟฟิก “เพียงสบตา และ คุณคือพรประการที่3”"
description: "“แทนกาย สตูดิโอ” เปิดไลน์อัพ 2025 เอาใจคอ ซีรีส์วาย-แซฟฟิก “เพียงสบตา และ คุณคือพรประการที่3”"
category: "ENTERTAINMENT"
language: "th"
date: 2024-11-19T12:07:49.184Z
---

# “แทนกาย สตูดิโอ” เปิดไลน์อัพ 2025 เอาใจคอ ซีรีส์วาย-แซฟฟิก “เพียงสบตา และ คุณคือพรประการที่3”

[![“แทนกาย สตูดิโอ” เปิดไลน์อัพ 2025 เอาใจคอ ซีรีส์วาย-แซฟฟิก “เพียงสบตา และ คุณคือพรประการที่3”](https://www.khaosod.co.th/wpapp/uploads/2024/11/Tanguy-Studio-2-1.jpg "“แทนกาย สตูดิโอ” เปิดไลน์อัพ 2025 เอาใจคอ ซีรีส์วาย-แซฟฟิก “เพียงสบตา และ คุณคือพรประการที่3”")](https://www.khaosod.co.th/wpapp/uploads/2024/11/Tanguy-Studio-2-1.jpg)

“แทนกาย สตูดิโอ” เปิดไลน์อัพ 2025 เอาใจคอ ซีรีส์วาย-แซฟฟิก “เพียงสบตา และ คุณคือพรประการที่3”

วันที่ 19 พ.ย. 67 **“แทนกาย สตูดิโอ” เปิดไลน์อัพปี 2025 ซีรีส์ 2 เรื่อง 2 สไตล์** ภายใต้การนำทัพของ ผู้จัดซีรีส์ไฟแรง คุณน้อย กษิรา วรินทรดิษกุล, คุณต้นธิติวัฒน์ ธนวัฒน์ภัทร์กุล ประธานเจ้าหน้าที่บริหาร และ คุณชัช ทรงธรรม พลอยกาบทอง ประธานกรรมการ บริษัท แทนกาย สตูดิโอ จำกัด

โดยในงานแถลงข่าวครั้งนี้ทีมผู้จัดงานได้เชิญสื่อมวลชน ล่องเรือหรู ‘เจ้าพระยาครุยส์’ ชมวิวแม่น้ำเจ้าพระยา ขึ้นที่ท่าเรือเอเชียทีค เดอะริเวอร์ฟร้อนท์ โดยมี ดีเจเพิร์ธ พัธศรุต คุณเจริญ เป็นพิธีกรดำเนินรายการ กล่าวต้อนรับสื่อมวลชนและแขกผู้มีเกียรติอย่างเป็นทางการ

![](https://www.khaosod.co.th/wpapp/uploads/2024/11/Tanguy-Studio-6.jpg)

จากนั้นเชิญ **คุณน้อย กษิรา ผู้จัดซีรีส์, คุณต้น ธิติวัฒน์ ผู้กำกับ และคุณชัช ทรงธรรม** ผู้ควบคุมการผลิต ขึ้นเวทีเพื่อพูดคุยถึงการทำงานในครั้งนี้ ประเดิมเรื่องแรกกับ “เพียงสบตา” นิยายวายสุดปังที่มียอดอ่านมากถึง 15 ล้านวิว ที่จะถูกนำมาถ่ายทอดในรูปแบบภาพเคลื่อนไหวให้แฟน ๆ ได้ชมกัน

พร้อมเปิดทีมนักแสดงคู่พระเอก-นายเอก **นิวชุน ชุณวรรณ หมั่นดี และ แบงค์ ธรณินทร์ มโนสุดประสิทธิ์ ร่วมด้วย เจมส์เจมส์ จิราเศรษฐ์ วงศ์ฟู, โฟล์ค จักริน แสงเรือน, ก๊กเลี้ยง ปริญญา อังสนันท์ และ จีโน่ ชญานิน รติรุ่งโรจน์** กำหนดเข้าฉายวันพุธที่ 5 มีนาคม 2568 ทางช่อง GMM25

ADVERTISEMENT

![](https://www.khaosod.co.th/wpapp/uploads/2024/11/Tanguy-Studio-7.jpg)

**คุณต้น ธิติวัฒน์ ผู้กำกับการแสงเผยว่า** “เรื่องการติชมเป็นสิ่งที่ดี เรายินดีรับฟังไว้ และอยากให้หลายๆ ท่านได้เห็นว่าสิ่งที่ท่านติท่านชมกันมา เราได้พัฒนาขึ้นมามาก ในเรื่องงานจริงๆ อาจจะมีติดขัดบ้าน เพราะเรามีแค่ 17 คิว แต่ตอนนี้ 7 เดือนแล้ว ยอมรับว่าฝนตกเยอะมาก นี่ก็เป็นอุปสรรค์นิดหน่อย แต่เราทำอย่างเต็มที่ เพื่อให้ได้ความสนุกที่สมบูรณ์”

**คุณน้อย กษิรา ผู้จัดฯ** เผยว่า “สำหรับนิยายเรื่องนี้ มีผู้อ่านสูงถึง 15 ล้านวิว ถามว่ากดดันไหม ไม่ได้กดดันอะไร แต่รู้สึกว่าเนื่อเรื่องน่าสนใจ น่าหยิบขึ้นมาทำเป็นซีรีส์ แล้วด้วยฝีมือการกำกับของคุณต้นกัยเรื่องก่อนหน้านี้ เราก็มั่นใจทีมงานทุกคนด้วย คุณชัชเองรวมถึงนักแสดงด้วย รู้สึกว่ามันตรงเวลา มันเหมาะมากที่หยิบขึ้นมาทำตอนนี้ค่ะ”

![](https://www.khaosod.co.th/wpapp/uploads/2024/11/Tanguy-Studio-1.jpg)

**คุณชัช ทรงธรรม** เล่าถึงการคัดเลือกนักแสดงว่า “การแคสนักแสดงแทบจะหมดฟ้าพลิกแผ่นดินล้วงลงไปในใต้สมุทรเลย เรียกมาเยอะมาก ก็ได้น้องๆ ที่น่ารัก ผู้กำกับโอเค และที่สำคัญอย่างที่ทราบกันเรื่องเคมีเป็นสิ่งสำคัญ ยากมากนะกว่าเราจะหาจะปรับให้เคมีเข้ากัน แต่พอครบคู่แล้ว เออมันใช่จริงๆ ทั้งคนเขียนบท ทั้งคนเขียนนิยายเขาแฮปปี้หมดเลยครับ ในการเลือกน้องๆ แต่ละบท”

**ด้านนักแสดง เผยว่า** “พวกผมอ่านนิยายกันมา ก็รู้สึกว่านิยายเขาเขียนมาดีมาก การที่พวกเราได้รับบทบาทมาแต่ละคนนี้ รู้สึกเป็นเกียรติมาก ขอบคุณผู้ใหญ่ทุกท่านที่ให้โอกาสของพวกเรา ส่วนตัวพวกเราพร้อมที่จะทุ่มเทในการถ่ายทำอย่างเต็มที่ และยิ่งเห็นทีมงานและนักแสดงท่านอื่นๆ ที่ทุมเทในการสรรสร้างผลงานนี้ก็ยิ่งมีไฟในการทำงานมากยิ่งๆ ขึ้นครับ”

![](https://www.khaosod.co.th/wpapp/uploads/2024/11/Tanguy-Studio-5.jpg)

**นอกจากนี้ “แทนกาย สตูดิโอ”** ของเอาใจสายหญิงรักหญิงด้วยการหยิบนิยายแซฟฟิกชื่อดังอย่าง “คุณคือพรประการที่สาม” มาทำเป็นซีรีส์เช่นกัน นำแสดงโดย แอ๊นท์ วรินดา เนินเพิ่มพิสุทธิ์, นัท ธัญญรัตน์ บุตริน, สต็อป วรินทร จตุรงค์ และ เบ็บ มิญช์ณิชา อรัญพิทักษ์ กำหนดเข้าฉายปี 2568

คุณต้น ธิติวัฒน์ ผู้กำกับ เผยว่า “เราเห็นถึงกระแสยูริว่าตอนนี้กำลังมา ก็เลยอยากทำดูบ้าง บอกกับผู้จัดเขาว่าถ้าเราปรับให้เป็นเรื่องเต็มมันน่าสนใจนะ ก็เบยไปติดต่อนิยายเรื่องนี้มา ตอนแรกอ่านดูก่อนตัดสินใจ พออ่านแล้วมันมีอะไรน่าสนใจมากในเรื่องที่ผมชอบมากที่สุดของเรื่องนี้คือการหยุดเวลาได้ของนางเอก มีกิมมิกของเรื่องนี้เลยตัดสินใจทำครับ”

**คุณชัช ทรงธรรม เล่าต่อว่า** “หลังจากได้นิยายเรื่องนี้มา ก็แคสติ่งเด็ก ตอนนี้ก็อยู่ในขั้นตอนเขียนบท เราวางไทม์ไลน์ไว้ว่าบทน่าจะเสร็จกลางเดือนมกราคม ไม่ช้าแน่นอน”

**คุณน้อย กษิรา เสริมว่า** “เรื่องมันมีกิมมิคของการหยุดเวลาได้ทุกวัน ซึ่งเราทำไม่ได้แต่อยากทำได้เนอะ แล้วบางทีเราอ่านเราก็กิน กิมมิคมัน่ารักมากๆ อยากฝากไว้จริงๆ “

**ด้านตัวแทนนักแสดง เสริมต่อว่า** “เรื่องของการเตรียมตัว พวกเราได้อ่านจากนวนิยายกันแล้วรู้สึกว่าเหมือนกับใกล้เคียงกับตัวละครกัน พวกเราจะทำการบ้านให้ดีที่สุดค่ะ โดยส่วนตัวเราอ่านกันแล้ว นอกจากความแฟนตาซีก็จะมีเรื่องของดราม่า เรื่องความโรแมนติก และที่สำคัญในซีรีส์จะเพิ่มตัวละครมามากกว่าในนิยาย ก็อยากให้ติดตามกันค่ะ”

จากนั้นพิธีกรเชิญ **คุณน้อย กษิรา วรินทรดิษกุล , คุณต้น ธิติวัฒน์ ธนวัฒน์ภัทร์กุล** ประธานเจ้าหน้าที่บริหาร และ คุณชัช ทรงธรรม พลอยกาบทอง ประธานกรรมการบริษัท แทนกาย สตูดิโอ และ คุณประพาฬรัตน์ ชัยชูพฤกษ์ ผู้อำนวยการฝ่ายพัฒนารายการ และปฏิบัติการธุรกิจ ผู้แทนสถานีโทรทัศน์ช่อง GMM25 และ บริษัท จีเอ็มเอ็ม แชนแนล โฮลดิ้ง พร้อมทีมนักแสดงจาก “เพียงสบตา” และ “คุณคือพรประการที่สาม” ขึ้นเวทีเพื่อถ่ายภาพที่ระลึกร่วมกัน

![](https://www.khaosod.co.th/wpapp/uploads/2024/11/Tanguy-Studio-4.jpg)

แฟนๆ สามารถติดตามและชมความเคลื่อนไหวของซีรีส์ทั้ง 2 เรื่องได้ทาง YouTube : TanguyStudio, IG : tanguy.studio, TikTok : tanguy.studio และ Pages : Tanguy Studio