---
layout: post
code: "ART2411130822KANCBL"
origin_url: "https://www.khaosod.co.th/entertainment/drama/news_9503648"
image: "https://github.com/user-attachments/assets/ea42b043-e62c-4181-814c-c5720b10e11b"
title: "มิ้นท์ พรทิวา - มันนี่ กิจจำนง ปลื้ม “ภูเขาเงาพยัคฆ์” กระแสดี เคมีคู่โบ๊ะบ๊ะลงตัว"
description: "มิ้นท์ พรทิวา ควง มันนี่ กิจจำนง เผยความสนุก “ภูเขาเงาพยัคฆ์” ปลื้มแฟนๆ ชื่นชอบทำกระแสสุดปัง แถมได้รับคำชมแสดงคู่เคมีลงตัว ชวนลุ้นรักลงเอย"
category: "ENTERTAINMENT"
language: "th"
date: 2024-11-13T08:27:23.337Z
---

# มิ้นท์ พรทิวา - มันนี่ กิจจำนง ปลื้ม “ภูเขาเงาพยัคฆ์” กระแสดี เคมีคู่โบ๊ะบ๊ะลงตัว

[![มิ้นท์ พรทิวา - มันนี่ กิจจำนง ปลื้ม “ภูเขาเงาพยัคฆ์” กระแสดี เคมีคู่โบ๊ะบ๊ะลงตัว](https://www.khaosod.co.th/wpapp/uploads/2024/11/1-31.jpg "มิ้นท์ พรทิวา - มันนี่ กิจจำนง ปลื้ม “ภูเขาเงาพยัคฆ์” กระแสดี เคมีคู่โบ๊ะบ๊ะลงตัว")](https://www.khaosod.co.th/wpapp/uploads/2024/11/1-31.jpg)

**มิ้นท์ พรทิวา ควง มันนี่ กิจจำนง เผยความสนุก “ภูเขาเงาพยัคฆ์” ปลื้มแฟนๆ ชื่นชอบทำกระแสสุดปัง แถมได้รับคำชมแสดงคู่เคมีลงตัว ชวนลุ้นรักลงเอย**

เรียกว่าเป็นละครดราม่าแอ๊กชั่น ที่ทำให้แฟนละคร ช่อง 7HD ดูสนุกกันทุกตอน แบบครบรสจริงๆ สำหรับ “ภูเขาเงาพยัคฆ์” ซึ่งในพาร์ทแอ๊กชั่น ค่าย 9 บีเวอร์ ฟิล์มส์ ของผู้จัด โอริเวอร์ บีเวอร์ ขึ้นชื่อด้านคุณภาพเป็นทุนเดิมอยู่แล้ว ส่วนด้านความดราม่า ก็เดินเรื่องคู่กันมาอย่างเข้มข้น

![](https://www.khaosod.co.th/wpapp/uploads/2024/11/ภูเขาเงาพยัคฆ์-7-696x464.jpg)

ซึ่งความรักของพระนาง ภูมิ-เกียรติภูมิ บันลือชัยฤทธิ์ กับ พระพาย-รมิดา ธีรพัฒน์ ก็มีความน่ารักกุ๊กกิ๊ก สอดแทรกมาระหว่างทาง ที่ต้องฝ่าฟันอุปสรรคต่างๆ ค่อยๆ พัฒนาความรักให้แฟนๆ ได้อินกันแบบซึมลึก

ขณะที่อีกหนึ่งคู่ระหว่าง มิ้นท์-พรทิวา สาครจันทร์ กับ มันนี่-กิจจำนง จำนงกิจ ก็มีพาร์ทการแสดง ที่ทำให้แฟนๆ ได้เบรกดราม่า มาอมยิ้มกับความน่ารักเข้าขา ซึ่งแฟนๆ ต่างบอกว่า เป็นการจับคู่ที่เคมีลงตัวไม่แพ้กัน ทำเอาทั้งคู่เป็นปลื้ม

![](https://www.khaosod.co.th/wpapp/uploads/2024/11/ภูเขาเงาพยัคฆ์-5-696x464.jpg)

ADVERTISEMENT

**มิ้นท์** “ต้องขอบคุณแฟนละคร ภูเขาเงาพยัคฆ์มากๆ เลยค่ะ ที่ติดตามชมละครมาตั้งแต่ต้น จนมาถึงตอนนี้ ซึ่งเรื่องราวในละคร กำลังเข้มข้นขึ้นเรื่อยๆ ฉากบู๊แอ๊กชั่นก็ยังบู๊สนุก ไม่แผ่ว ปมต่างๆ ที่หลายคนดูแล้วสงสัย บอกเลยว่าใกล้จะคลี่คลายแล้วค่ะ อยากให้ติดตามกันอย่างเหนียวแน่นไปเรื่อยๆ”

![](https://www.khaosod.co.th/wpapp/uploads/2024/11/ภูเขาเงาพยัคฆ์-3-696x360.jpg)

“แล้วก็ต้องขอบคุณแฟนๆ ที่ชื่นชอบ การแสดงของมิ้นท์กับมันนี่นะคะ คือคู่ของเราเป็นอะไรที่สร้างสีสัน เบรกความดราม่าให้กับละครเรื่องนี้จริงๆ ประมาณว่าถ้าเมื่อไหร่ที่แฟนๆ อินกับความดราม่าของคู่ภูมิกับพระพายมา”

“ตัดภาพมาที่พาร์ทของคู่เรา อารมณ์จะสวิงทันที เพราะเรียกว่าเป็นคู่ที่สร้างสีสัน ทำให้แฟนๆ ได้อมยิ้มในความโบ๊ะบ๊ะ เจอกันทีไร ต้องมีความลิ้นกับฟัน หรือไม่ก็เอะอะล้มใส่ จ้องตากัน เรียกว่าเป็นคู่ที่ไม่ได้ชอบกันตั้งแต่แรก แต่สุดท้ายแล้วคู่เราจะลงเอยยังไงต้องติดตามค่ะ”

![](https://www.khaosod.co.th/wpapp/uploads/2024/11/3-15-696x392.jpg)

**มันนี่** “อยากให้แฟนๆ ติดตามเป็นกำลังใจให้กับคู่ของผมกับพี่มิ้นท์ด้วยนะครับ อย่างที่พี่มิ้นท์บอก คู่เราเป็นอะไรที่สร้างสีสัน และเบรกความดราม่าได้เป็นอย่างดีเลย เรื่องนี้มันนี่ได้ร่วมงานคู่กับพี่มิ้นท์ครั้งแรก อยากบอกว่าตอนแรกแอบเกร็ง เพราะเขาเป็นนักแสดงรุ่นพี่ แต่พอได้มาร่วมงานกัน พี่มิ้นท์น่ารัก และเฟรนด์ลี่มาก คือเราคิดไปเอง เกร็งไปเองก่อน พอหายเกร็งก็ทำงานด้วยกันสนุกเลยครับ”

![](https://www.khaosod.co.th/wpapp/uploads/2024/11/2-18-696x392.jpg)

“แล้วช่วงที่ผ่านมาพี่มิ้นท์เขาก็มีโปรเจกต์รวมวง กลับมาทำเพลงกันใหม่ กับเพื่อนๆ วง G-ERA (จีเอร่า) ผมก็ช่วยซัปพอร์ตเต็มที่ เปิดดูคลิปปั่นยอดวิว หรือเวลาพี่มิ้นท์ชวนถ่าย TikTok ชวนเต้น แก๊งนักแสดงเราบางคนก็มาแจมกัน ผมเองก็เป็นแฟนบอย ยังไงก็ฝากแฟนๆ ละคร ภูเขาเงาพยัคฆ์ ติดตามชมละครกันไปจนถึงตอนจบเลยนะครับ แล้วก็ขอบคุณที่ชื่นชอบพวกเรานะครับ”

![](https://www.khaosod.co.th/wpapp/uploads/2024/11/4-14-696x392.jpg)

ติดตามชมละคร “ภูเขาเงาพยัคฆ์” ได้ทุกวันจันทร์-ศุกร์ เวลา 19.00 น. ทาง ช่อง 7HD ดูทีวีกด 35 สดออนไลน์ BUGABOO.TV และช่องทางออนไลน์ Facebook, IG, X, TikTok, YouTube: Ch7HD เว็บไซต์: www.ch7.com