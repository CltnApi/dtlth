---
layout: post
code: "ART2411181256QTOZBX"
origin_url: "https://www.khaosod.co.th/entertainment/news_9511206"
image: "https://github.com/user-attachments/assets/961df72f-7f00-4850-834d-5341a45d3fa4"
title: "อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่"
description: "อึ้งกันทั้งงาน อุ้ม-พรรษวุฒิ สื่อกับ ช่างแต่งหน้าศพ มีสิ่งอยากได้ 2 อย่าง ขอหมอนดอกไม้สีแดงในห้องนอน - อยากกินอาหารฝีมือแม่"
category: "ENTERTAINMENT"
language: "th"
date: 2024-11-18T13:01:43.429Z
---

# อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่

[![อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่](https://www.khaosod.co.th/wpapp/uploads/2024/11/mam_life_181167-1-1.jpg "อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่")](https://www.khaosod.co.th/wpapp/uploads/2024/11/mam_life_181167-1-1.jpg)

**อึ้งกันทั้งงาน อุ้ม-พรรษวุฒิ สื่อกับ ช่างแต่งหน้าศพ มีสิ่งอยากได้ 2 อย่าง ขอหมอนดอกไม้สีแดงในห้องนอน – อยากกินอาหารฝีมือแม่**

วันที่ 18 พย. ที่ ศาลา11 วัดลาดพร้าว มีพิธีรดน้ำศพ และสวดอภิธรรมศพ **‘อุ้ม พรรษวุฒิ เมทะนี’** ทายาทพระเอกดัง **‘สมบัติ เมทะนี**’ ที่จากไปอย่างสงบด้วยโรคมะเร็ง ในวัย 49 ปี

![อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่](https://www.khaosod.co.th/wpapp/uploads/2024/11/mam_life_181167-6.jpg)

หลังจากที่เสร็จพิธีรดน้ำศพ **ลิฟท์ สุพจน์ จันทร์เจริญ** และ **แหม่ม วิชุดา พินดั้ม** ยอมรับว่าตกใจ กับการจากไปของเพื่อนสนิท **‘อุ้ม พรรษวุฒิ’**

**แหม่ม** “เขาเป็นคนแข็งแรง ออกกำลังกายตลอด เราก็ตกใจว่าทำไมถึงเป็นมะเร็งได้ เขาปั่นจักรยานทุกวันเลยนะ ออกกำลังกายเยอะกว่าพวกเรามาก เป็นคนดูแลสุขภาพ”

**ลิฟท์** “เขาคิดว่าตัวเขาคงแข็งแรง ออกกำลังกายสม่ำเสมอ ดูแลตัวเองดี เขาคงคิดว่าที่เขาบาดเจ็บ เพราะเขาปั่นจักรยานเยอะเกินไป ไม่ได้คิดว่ามันเป็นอาการข้างเคียงที่มันออกมา”

ADVERTISEMENT

![อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่](https://www.khaosod.co.th/wpapp/uploads/2024/11/mam_life_181167-7.jpg)

**แหม่ม** “เราเจอกันเดือนละครั้ง เรารู้สึกว่าพี่อุ้มผอม เพราะว่าพี่เขาออกกำลังกาย”

**ลิฟท์** “แต่หลังๆ มีคนทักว่าดูผอมผิดปกติ แล้วมันก็มีอาการเจ็บ เจ็นจนทำให้เขาอยากที่จะไปตรวจ พอไปตรวจสุขภาพก็เจอเลย”

**แหม่ม** “พี่เขาเป็นคนที่ดื้อมาก เราไปบังคับให้เขาไปตรวจไม่ได้ แต่ที่เขาไปตรวจเพราะว่าปวดจนจะเดินไม่ได้อยู่แล้วนะ แม่เลยต้องบังคับ”

![อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่](https://www.khaosod.co.th/wpapp/uploads/2024/11/mam_life_181167-3.jpg)

**เห็นเพื่อนๆ ยังต้องคอยประกบคุณแม่อยู่?**  
**แหม่ม** “คือแม่เขาอยู่ในทุกช่วงการรักษาของพี่อุ้ม แม่เป็นคนบังคับพาไปหาหมอ แม่ยังบอกว่าเขายังไม่ได้ทำอะไรหลายอย่างให้พี่อุ้ม เราก็บอกว่า แม่ทำให้ทุกอย่างแล้ว แม่ทำเยอะมากๆ แล้ว เหลือแต่กับข้าว เพราะว่าพี่อุ้มเขาอยากกินอาหารฝีมือคุณแม่ เขาฝากบอกคนแต่งหน้ามา  
คือนางบอกกับช่างแต่งหน้าของนางว่านางอยากได้หมอน เพราะว่าที่นอนอยู่ตอนนี้ไม่สบาย แล้วก็บอกว่าเป็นหมอนดอกไม้สีแดง ซึ่งพี่เอ๋ช่างแต่งศพ ก็ไม่รู้ว่าว่าหมอนอันไหน ก็นั่งมอเตอร์ไซด์ ไปดูที่บ้านที่ห้องนอนเขา แล้วก็ไปเจอหมอนที่เป็นดอกไม้สีแดงจริงๆ”

![อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่](https://www.khaosod.co.th/wpapp/uploads/2024/11/mam_life_181167-5.jpg)

**อุ้มบอกกับคนที่แต่งหน้าศพเมื่อสักครู่?**  
**แหม่ม** “ใช่ พี่อุ้มเขาสื่อสารกับช่างแต่งหน้ามา **บอกว่าอยากได้ 2 อย่าง เขาอยากได้หมอนของเขา ที่เป็นหมอนสีแดง ซึ่งอยู่ในห้องเขาจริงๆ เอามาให้เขาแล้ว อีกอยากคืออยากกินอาหารฝีมือแม่** คุณแม่รับทราบแล้ว ท่านก็บอกว่าไม่ได้ทำกับข้าวให้เขาทานนานแล้ว แหม่มก็บอกว่าให้ทอดไข่เจียวให้เขา”

![อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่](https://www.khaosod.co.th/wpapp/uploads/2024/11/mam_life_181167-10.jpg)

**ช่วงที่เขารักษาตัวได้ไปเยี่ยมและคุยอะไรกันบ้าง?**

**แหม่ม** “ที่เราไปโรงพยาบาล นางบอกว่าให้มาถ่ายรูปด้วยกันหน่อย เดี๋ยวจะไม่ได้ถ่าย เป็นรูปสุดท้ายที่ถ่าย”

**ลิฟท์** “ให้กำลังใจกัน บอกให้เขาสู้ ซึ่งเขาก็สู้ เขาก็ไปรักษา มะเร็งเราไม่รู้หรอกว่าเวลามันลาม มันจะไปจุดไหนบ้าง ซึ่งหลายๆ คนบอกว่าแบบนี้ก็ดี เขาไม่ต้องทรมาน สิ่งที่พวกเราเป็นห่วง คือเป็นห่วงคุณแม่ พยายามให้คุณแม่ดูแลตัวเองดีๆ”

![อึ้งทั้งงาน อุ้ม-พรรษวุฒิ สื่อกับช่างแต่งหน้าศพ ขอหมอนสีแดงในห้องนอน-อาหารฝีมือแม่](https://www.khaosod.co.th/wpapp/uploads/2024/11/mam_life_181167-4.jpg)

**ได้ยินว่าครั้งสุดท้ายที่เข้าพบคุณหมอ เขาขอเข้าไปคุยกับคุณหมอคนเดียว ไม่ให้คุณแม่เข้าไปฟังผลตรวจด้วย?**  
**แหม่ม** “ใช่ แม่ไม่ได้เข้าไปฟัง ไม่มีใครรู้อะไรกับเขา เขาเข้าไปคุยกับคุณหมอเมื่อวันอังคาร(12 พย)ที่ผ่านมานี้เอง เขาเลือกที่จะไม่ให้คุณแม่เข้าไปฟังคุณหมอกับเขาด้วย”

**ลิฟท์** “เราคงได้แต่หวังว่าเขาคงไปสบายแล้ว คนที่อยู่นี่น่าเป็นห่วงกว่า นั้นก็คือคุณแม่”