---
layout: post
code: "ART24110818264VXCMR"
origin_url: "https://www.khaosod.co.th/special-stories/news_9497195"
image: "https://github.com/user-attachments/assets/6dc23048-8373-4f96-9f8e-01519eecbfdb"
title: "3 แม่ลูกนั่งร้องไห้ริมถนน ทำบะหมี่กึ่งสำเร็จรูปหกทั้งถาด กำลังเอาไปขาย สาวใจดีเหมาเกลี้ยง"
description: "3 แม่ลูกนั่งร้องไห้ริมถนน ทำบะหมี่กึ่งสำเร็จรูปหกทั้งถา..."
category: "SPECIAL_STORIES"
language: "th"
date: 2024-11-08T18:30:43.530Z
---

# 3 แม่ลูกนั่งร้องไห้ริมถนน ทำบะหมี่กึ่งสำเร็จรูปหกทั้งถาด กำลังเอาไปขาย สาวใจดีเหมาเกลี้ยง

[![3 แม่ลูกนั่งร้องไห้ริมถนน ทำบะหมี่กึ่งสำเร็จรูปหกทั้งถาด กำลังเอาไปขาย สาวใจดีเหมาเกลี้ยง](https://www.khaosod.co.th/wpapp/uploads/2024/11/mama.jpg "3 แม่ลูกนั่งร้องไห้ริมถนน ทำบะหมี่กึ่งสำเร็จรูปหกทั้งถาด กำลังเอาไปขาย สาวใจดีเหมาเกลี้ยง")](https://www.khaosod.co.th/wpapp/uploads/2024/11/mama.jpg)

**3 แม่ลูกนั่งร้องไห้ริมถนน ทำบะหมี่กึ่งสำเร็จรูปหกทั้งถาด กำลังเอาไปขายหน้าโรงเรียน พี่สาวใจดีจอดรถช่วย เหมาจนเกลี้ยง ลูกคนเล็กเสียใจหนัก อยากช่วยแม่**

วันที่ 9 พ.ย.67 สมาชิก **[TikTok @nuycosmetics](https://www.tiktok.com/@nuycosmetics/video/7433763982592265479)** โพสต์คลิปเข้าไปช่วยเหลือ 3 แม่ลูก กำลังนั่งร้องไห้อยู่ข้าง โดยมีถาดใส่อาหารคว่ำอยู่ เห็นแล้วน่าเวทนา โดยผู้โพสต์เล่าว่า

ขับรถมาเจอเด็กเล็ก 2 คนกับแม่น้อง กำลังก้มหน้าร้องไห้ยู่ข้างทาง เราตกใจรีบจอดรถลงไปดู น้องกำลังจะเอาผัดมาม่าไปขายที่หน้าโรงเรียน รถมอไซค์นั่งมา 3 คนแม่ลูก พร้อมกับอุปกรณ์ ตั้งร้าน โต๊ะพับ เก้าอี้

น้องเล่าว่า ลูกสาวนั่งท้ายรถมอไซค์มาคงถือไม่ดี กล่องมาม่าผัดหก!! ดีแล้วที่ลูกเราไม่ตกรถ มาม่าหกพี่ช่วยเหมาน้าาา #น้องตัวเล็กคงเศร้ามากยืนร้องไห้ยุ่กับแม่ น้องบอกว่า #เสียใจเลยนั่งร้องไห้รถไม่ได้ล้ม #เด็กน้อยน่าเอ็นดูคงอยากช่วยแม่ #อยากไปขายของกับแม่แต่ดันทำของขายหกหมด

#วันนี้ นุ้ยช่วยเหมาน้องเรียบ ร้อย #ถามน้องขายหมดทุกวันได้เท่าไหร่ น้องบอก 600 นุ้ยช่วยน้องไป 1,000 เงินสำคัญกับทุกคน จริงๆ ทำเพื่อลูกต่อไปนะน้องนะ สู้ น้าาา #น้องจะได้มีทุนทำของขายพรุ่งนี้ ต่อไป



