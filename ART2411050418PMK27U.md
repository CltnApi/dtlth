---
layout: post
code: "ART2411050418PMK27U"
origin_url: "https://www.khaosod.co.th/entertainment/news_9490027"
image: "https://github.com/user-attachments/assets/cf4747e0-032c-429a-bd00-5cf753ed5ef4"
title: "ข่าวสดมิวสิค-5สาว‘DE GIFT’โชว์เสน่ห์ ‘ชวนเสว(นา)’แซ่บไฟลุก!"
description: "ข่าวสดมิวสิค-5สาว‘DE GIFT’ โชว์เสน่ห์ ‘ชวนเสว(นา)’ จัดเต็มไม่มีกั๊ก แซ่บไฟลุก! พร้อมเปิดตัวค่าย Fine Find Beat สังกัด Tero Music"
category: "ENTERTAINMENT"
language: "th"
date: 2024-11-05T04:22:31.795Z
---

# ข่าวสดมิวสิค-5สาว‘DE GIFT’โชว์เสน่ห์ ‘ชวนเสว(นา)’แซ่บไฟลุก!

[![ข่าวสดมิวสิค-5สาว‘DE GIFT’โชว์เสน่ห์ ‘ชวนเสว(นา)’แซ่บไฟลุก!](https://www.khaosod.co.th/wpapp/uploads/2024/11/mv.jpg "ข่าวสดมิวสิค-5สาว‘DE GIFT’โชว์เสน่ห์ ‘ชวนเสว(นา)’แซ่บไฟลุก!")](https://www.khaosod.co.th/wpapp/uploads/2024/11/mv.jpg)

ข่าวสดมิวสิค-5สาว‘DE GIFT’ โชว์เสน่ห์ ‘ชวนเสว(นา)’ จัดเต็มไม่มีกั๊ก แซ่บไฟลุก! พร้อมเปิดตัวค่าย Fine Find Beat สังกัด Tero Music

![](https://www.khaosod.co.th/wpapp/uploads/2024/11/1-9.jpg)

5 สาวเกิร์ลกรุ๊ปสุดเฟียร์ซ **วง “DE GIFT” (เดอ กิฟต์)** นำโดย _ณีร วริฐา, อะตอม พิรุฬห์ลักษณ์, ทอทัย แก้วจันทรา, โบว์ สัณห์สินี และ ปั้น ประติมากร_ จัดเต็ม “ชวนเสว (นา)” (SHALL WE) ซิงเกิลใหม่เปิดตัวค่าย Fine Find Beat สังกัด Tero Music

**ได้ ‘เอก Season Five’ นั่งแท่น Executive Producer และ ‘คิด’ ศุภกิจ ฟองธนกิจ ร่วมแต่งทำนอง**

มิวสิควิดีโอได้ผู้กำกับฯสายอาร์ต ‘โอ๊ต’ ทรงพล หนันดี หยิบยกความเป็นซาตานในตัวผู้หญิงที่เป็นผู้คุมเกม กำหนดเส้นทางความรักของตัวเองได้ และนำเสนอภาพผู้หญิงลุกส์สาวออฟฟิศที่ดูเรียบง่าย แต่ลึกๆ มีเสน่ห์ มั่นใจ และน่าค้นหา โดยมีหนุ่มอินเตอร์ Kasper Oskar มาร่วมแสดงในเอ็มวีนี้ด้วย

![](https://www.khaosod.co.th/wpapp/uploads/2024/11/2-9.jpg)

ADVERTISEMENT

**โดย 5 สาว “DE GIFT”** เผยว่า เพลง ชวนเสว (นา) _เนื้อหาเพลงเล่าถึงผู้หญิงที่มีความมั่นใจ เป็นตัวของตัวเอง เจอคนถูกใจก็แสดงออกผ่านการเชิญชวนมาเสวนา หรือชวนคุยกัน ไม่ต้องเสียเวลา พร้อมจะผูกความสัมพันธ์ต่อ โดยใช้คำศัพท์สแลงวัยรุ่นที่กำลังเป็นที่นิยมมาแต่งเป็นเนื้อร้อง_ บวกกับสไตล์เพลงป๊อป ผสานซาวด์อิเล็กทรอนิกส์ ด้วยเมโลดี้ชวนติดหู คำร้องติดปาก รวมถึงท่อนแร็พที่เน้นความเท่ และท่าเต้นสุดแซ่บ โดยได้ทีม Just Dance Studio มาออกแบบท่าเต้นเพิ่มดีกรีความแซ่บ

![](https://www.khaosod.co.th/wpapp/uploads/2024/11/3-7.jpg)

**ชมเอ็มวี “ชวนเสว (นา)” (SHALL WE) จาก 5 สาว “DE GIFT” (เดอ กิฟต์) ได้แล้วทาง https://youtu.be/lRsvlWegrLg?si=T2Lw8y\_oQt\_6fWnb**