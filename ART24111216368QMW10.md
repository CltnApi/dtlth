---
layout: post
code: "ART24111216368QMW10"
origin_url: "https://www.khaosod.co.th/entertainment/news_9502720"
image: "https://github.com/user-attachments/assets/cdb14504-aaef-496d-8868-704c9f0eca3c"
title: "ต้องบทนี้เท่านั้น! \"ลิลลี่ เหงียน\" ชวน ปู มัณฑนา เล่นหนังด้วยกัน ลั่นไม่ทนแล้วอยากเป็นศัตรูก็จัดให้"
description: "เข้าใจว่าเหงา! ลิลลี่ เหงียน ชวน ปู มัณฑนา มาเล่นหนังด้..."
category: "ENTERTAINMENT"
language: "th"
date: 2024-11-12T16:47:27.478Z
---

# ต้องบทนี้เท่านั้น! "ลิลลี่ เหงียน" ชวน ปู มัณฑนา เล่นหนังด้วยกัน ลั่นไม่ทนแล้วอยากเป็นศัตรูก็จัดให้

[![ต้องบทนี้เท่านั้น! "ลิลลี่ เหงียน" ชวน ปู มัณฑนา เล่นหนังด้วยกัน ลั่นไม่ทนแล้วอยากเป็นศัตรูก็จัดให้](https://www.khaosod.co.th/wpapp/uploads/2024/11/Lily-Nguyen.jpg "ต้องบทนี้เท่านั้น! "ลิลลี่ เหงียน" ชวน ปู มัณฑนา เล่นหนังด้วยกัน ลั่นไม่ทนแล้วอยากเป็นศัตรูก็จัดให้")](https://www.khaosod.co.th/wpapp/uploads/2024/11/Lily-Nguyen.jpg)

เข้าใจว่าเหงา! ลิลลี่ เหงียน ชวน ปู มัณฑนา มาเล่นหนังด้วยกัน แต่ต้องบทนี้เท่านั้น ประกาศไม่ทนแล้วฟาดมา ถ้าอยากเป็นศัตรูก็จัดให้

เมื่อวันที่ 12 พ.ย.2567 นักแสดงสาวเชื้อสายเวียดนาม ลิลลี่ เหงียน เดินทางมาร่วมงานแถลงข่าวเปิดตัว STAR HUNTER PROJECT LINE UP 2025 ที่ EM GLASS ชั้น G ศูนย์การค้าเอ็มสเฟียร์ พร้อมให้สัมภาษณ์ถึงประเด็นที่ออกมาฟาดกันสนั่นโซเชียลไปมาแบบหาจุดจบไม่ลงกับ ปู มัณฑนา หิมะทองคำ นักแสดงรุ่นใหญ่ที่เป็นคู่กรณีกันอยู่

**ฟาดกันไปมากับพี่ปู(มัณฑนา)อีกแล้ว?**

“ได้ไปดูหรือเปล่าบ้านโน่นอ่ะ เขาว่อนในไอจีเลยว่าลิลลี่อดีตเคยทำอะไรมา กว่าจะมีสามีทำอะไรเหรอ สงสัยเขาจะรู้เรื่องกีกี้ของหนู แต่เท่าที่ไปอ่านคอมเมนต์ก็เลยคิดว่าเอ๊ะ! หรือว่าเขาอยากให้หนูเป็นกะxxหนูก็เลยแสดงละครตีบทเป็นอย่างนั้นซะเลย ไม่อยากเป็นเด็กเจ๊แวว แต่อยากเป็นเด็กเจ๊ปูรูแทน สนองนี้ให้พี่แก รู้สึกว่าแกคงเหงา“

[![](https://www.khaosod.co.th/wpapp/uploads/2024/11/S__535896088_0-411x696.jpg)](https://www.khaosod.co.th/wpapp/uploads/2024/11/S__535896088_0.jpg)

**หลายคนรู้สึกว่าเรากำลังปั่นประสาทเขาอยู่หรือเปล่า?**

ADVERTISEMENT

”กวนประสาทเหรอ อุ๊ย! เขาดูอยู่หรือเปล่า ไม่เป็นไรนะพี่ต้องไปกินยานอนหลับพักผ่อน แล้วก็ทำอาหารให้คุณสามี เพราะว่าหนูก็เรียนรู้วิธีกัดเหมือนพี่นั่นแหละ เขากัดหนูก่อน อยู่ๆ เชื่อไหมไม่ได้คุยกันเลย ตั้งแต่มีกระแสหนูไม่เคยไปยุ่งวุ่นวายกับเขาเลย แต่เขามาบอกว่าหนูไปสร้างกระแสเหยียบหัวเขาขึ้นไป หนูไปเหยียบหัวเขาได้ยังไง หัวเขาไม่ใช่บันได หนูใส่ส้นสูงมันแหลมตั้ง 7 นิ้ว ถ้าเหยียบสมองก็บุบลงไปเลย แบบนั้นหนูก็จะต้องติดคุกนะ หนูว่าพี่เขาคงเหงาแหละ สงสัยคิดถึงการแสดง แล้วมาบอกอีกว่าตอนนี้หนูไม่มีงานเลยหาแสง เอาเป็นว่าเดี๋ยวจะพูดให้พี่ฟัง ตอนนี้มีภาพยนตร์อยู่ 3-4 เรื่อง กำลังจะทำซิงเกิลใหม่ของตัวเอง แล้วก็มาเล่นซีรีส์วายด้วย หนูมีงานเยอะแยะมากเลย”

**แล้วกับเรื่องชุดขาวที่ต้องออกมาอัดคลิปชี้แจงล่ะ?**

“เจ๊ปูรูคะ ดิฉันจะขอแจ้งตรงนี้เนื่องจากว่าดิฉันเป็นทูตวัฒนธรรมไทยอาเซียน ชุดขาวที่เหมือนชุดข้าราชการ ชุดนั้นเป็นชุดของสภาส่งเสริมวัฒนธรรมไทยอาเซียน ตั้งแต่คอบ่าเครื่องหมายต่างๆ ของสภาส่งเสริมวัฒนธรรมไทยอาเซียน กระดุมก็ไม่ใช่กระดุมตาครุฑ แต่เป็นกระดุมทอง ซึ่งลิลลี่ได้รับการแต่งตั้งโดยชอบธรรมเป็นทูตราชินีนางรำนาคราชสุวรรณภูมิอาคเนย์จ้ะปูจ๋า ถ้าปูถามว่าทำไมถึงได้ตำแหน่งนี้ ดูนะคะว่าลิลลี่รำได้ ปูลองไปหัดทำบ้างนะ จะได้ไม่ต้องเป็นนางร้าย สงสัยน่าจะออกจากบทละครไม่ได้“

[![](https://www.khaosod.co.th/wpapp/uploads/2024/11/ปู2.jpg)](https://www.khaosod.co.th/wpapp/uploads/2024/11/ปู2.jpg)

**ยั่วแบบนี้เดี๋ยวเป็นเรื่องเป็นราวขึ้นมาอีกนะ?**

”เอ้า! ก็เขาไปบอกว่าเจอกันที่ศาล ได้ค่ะ เจอกันที่ศาล อยากเจอมากเลย ต่อจากนี้นะคะจำเอาไว้ว่าลิลลี่จะไม่ทน ฟาดมาลิลลี่ฟาดกลับ รู้หรือเปล่าว่าเธอเนี่ยกำลังจะสร้างเรื่องให้ฉันเป็นกะxxคนหนึ่ง เธอเนี่ยยืมเงินกะxxนะรู้หรือเปล่า เธอต้องมาขอบคุณคุณกะxxคนนี้ที่เธอยืมเงินไปตั้ง 8 แสน แต่ตอนนี้เหลือ 670,000 บาท เธอต้องมากราบขอบคุณกีกี้ของฉันนะ เพราะกีกี้ของฉันหาเงินให้เธอยืมเยอะมาก หัดสำนึกนะบ้างนะปูรู อย่าอยู่ในรูมาก”

**ล่าสุดเห็นชวนพี่เขาไปเล่นหนังด้วย?**

**“**ใช่ค่ะ เห็นว่าตอนนี้พี่เขาเก็บตัว ไม่รับงาน ไม่รู้ว่าเพราะไม่มีใครจ้างหรือว่าอะไร แล้วเขาก็คงอาจจะเหงา เอาอย่างนี้ลิลลี่เป็นผู้จัดภาพยนตร์เรื่องพญานาค พี่ปูมาเล่นกับหนูไหม หนูมีค่าตัวให้ไม่เยอะนะ ถ้าสนใจพี่ปูมาเล่นกับหนูก็ได้ แต่ว่าให้เป็นบทแม่ที่แสนดี ไม่ให้เป็นบทนางร้ายนะคะ รับรองว่าเรื่องนี้ปังทะลุร้อยล้านแน่นอนถ้าพี่ปูมาเล่นให้ อันนี้ชวนจริงๆ นะคะถ้าพี่เขาสนใจ เพราะหนูเป็นผู้จัดเองก็สามารถมาเล่นด้วยกันได้ ตอนนี้ภาพยนตร์เริ่มถ่ายไปแล้วมีพี่อ๊อฟ(ชนะพล)เป็นพระเอก

อย่างที่หนูบอกว่าอยากเป็นดารา แม้ว่าฉันไม่ด่าคุณฉันก็ทำได้ วันนี้ได้สมใจแล้วเล่นเอง จัดเอง เป็นนางเอกเอง โอ๊ย! ตบมือ ย้ำว่าพี่ปูมาเล่นได้ แต่ว่าพี่ต้องลดอัตตา ลดอีโก้ แล้วก็มองเห็นถึงความดี อย่าเอาศักดิ์ศรีมาค้ำคอ และออกมายอมรับขอโทษแค่นี้จริงๆ ประชาชนรักพี่แน่นอน สำหรับหนูถ้าพี่ไม่เกลียดหนู หนูก็ไม่เกลียดพี่ เราก็สามารถจับมือกันเดินเข้าวัดได้ อันนี้หนูพูดความจริง แต่ถ้าพี่ยังยึดอีโก้อยู่ พี่เกลียดหนู พี่อยากเป็นศัตรูกับหนู…ก็จัดให้ค่ะ**“**