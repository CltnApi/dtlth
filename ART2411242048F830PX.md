---
layout: post
code: "ART2411242048F830PX"
origin_url: "https://www.khaosod.co.th/sports/news_9519579"
image: "https://github.com/user-attachments/assets/e41805d3-90e2-48d3-80dc-0a88a8b5b19d"
title: "อาฒยา ฟอร์มเยี่ยม โชว์ฮึดหลุม 18 แซงคว้าแชมป์สุดท้ายของปีรับ 138 ล้านบาท"
description: "อาฒยา ฐิติกุล โปรกอล์ฟสาวไทยแม้ว่าจะโดน แองเจิล หยิน ทำสกอร์หนีห่าง แต่ว่าเร่งเครื่องใน 2 หลุ่มสุดท้าย ผงาดคว้าแชมป์รายการสุดท้ายรับทรัพย์ 138 ล้านบาท"
category: "SPORTS"
language: "th"
date: 2024-11-24T20:56:08.967Z
---

# อาฒยา ฟอร์มเยี่ยม โชว์ฮึดหลุม 18 แซงคว้าแชมป์สุดท้ายของปีรับ 138 ล้านบาท

[![อาฒยา ฟอร์มเยี่ยม โชว์ฮึดหลุม 18 แซงคว้าแชมป์สุดท้ายของปีรับ 138 ล้านบาท](https://www.khaosod.co.th/wpapp/uploads/2024/11/Thitikul.jpg "อาฒยา ฟอร์มเยี่ยม โชว์ฮึดหลุม 18 แซงคว้าแชมป์สุดท้ายของปีรับ 138 ล้านบาท")](https://www.khaosod.co.th/wpapp/uploads/2024/11/Thitikul.jpg)

อาฒยา ฐิติกุล โปรกอล์ฟสาวไทยแม้ว่าจะโดน แองเจิล หยิน ทำสกอร์หนีห่าง แต่ว่าเร่งเครื่องใน 2 หลุ่มสุดท้าย ผงาดคว้าแชมป์รายการสุดท้ายรับทรัพย์ 138 ล้านบาท

อาฒยา ฐิติกุล โปรกอล์ฟสาวไทย มีลุ้นแชมป์กอล์ฟแอลพีจีเอทัวร์ รายการสุดท้ายของปี รายการ ซีเอ็มอี กรุ๊ป ทัวร์ แชมเปียนชิพ ที่สนามทีบูรอน กอล์ฟ คลับ ในริตซ์ คาร์ลทัน กอล์ฟ รีสอร์ท เมืองเนเพิลส์ รัฐฟลอริดา สหรัฐอเมริกา ชิงเงินรางวัลรวมราว 380 ล้านบาท

ขณะที่ผู้ชนะรายการนี้จะได้เงินราว 138 ล้านบาท รอบสุดท้าย เมื่อ 25 พ.ย. “โปรจีน” ซึ่งทำผลงานหลังจบ 3 วันแรก สกอร์รวม 15 อันเดอร์พาร์ 201 เป็นผู้นำร่วมกับ แองเจิล หยิน โปรกอล์ฟสาวชาวมะกัน โดยทั้งสองคนออกรอบในก๊วนสุดท้าย

โดยวันสุดท้ายโปรกอล์ฟสาวไทยและโปรสาวมะกันต่างผลัดกันทำสกอร์อย่างต่อเนื่อง แต่ว่าก่อนเข้าหลุมที่ 17 ปรากฏว่า แองเจิล หยิน ทำแต้ม 21 อันเดอร์พาร์ ขณะที่ “โปรจีน” มีอยู่ 19 อันเดอร์พาร์ แต่ว่าหลุ่มที่ 17 โปรจีนเค้นฟอร์มเยี่ยมกดอีเกิ้ล ขณะที่แองเจิล หยิน เซฟพาร์ทำให้สกอร์มาเท่ากันที่ 21 อันเดอร์พาร์ ต้องลุ้นแชมป์กันจนถึงหลุ่มสุดท้าย

เข้าสู่หลุ่มที่ 18 พาร์ 4 ซึ่งเป็นหลุมสุดท้าย โปรจีนตีช็อตสองได้อย่างยอดเยี่ยมหวดครั้งเดียวส่งลูกจอดห่างหลุมไม่ถึงครึ่งคันธง ขณะที่แองเจิล หยิน วางบอลไกลเกือบ 3 คันธงทำให้ต้องเป็นฝ่ายเล่นช็อตที่สามก่อนแต่พัตต์ไม่ลงทำได้เพียงเซฟพาร์ ขณะที่อาฒยาพัตต์ช็อตสามลงเป็นเบอร์ดี้จบวันสุดท้าย สกอร์รวม 22 อันเดอร์พาร์ 266 คว้าแชมป์พร้อมเงินรางวัล 4 ล้านเหรียญ หรือราว 138 ล้านบาทไปครอง

ผลงานสาวไทยคนอื่นๆ  
อันดับ 19 ร่วม เอรียา จุฑานุกาล 10 อันเดอร์พาร์ 278  
อันดับ 30 ร่วม ปาจรีย์ อนันต์นฤการ 7 อันเดอร์พาร์ 281  
อันดับ 30 ร่วม ธิฎาภา สุวัณณะปุระ 7 อันเดอาร์พาร 281  
อันดับ 30 ร่วม ชเนตตี วรรณแสน 7 อันเดอร์พาร์ 281  
อันดับ 52 ร่วม อาภิชญา ยุบล 1 โอเวอร์พาร์ 288  
อันดับ 55 โมรียา จุฑานุกาล 1 โอเวอร์พาร์ 289  
อันดับ 60 ปภังกร ธวัชธนกิจ 5 โอเวอร์พาร์ 294