---
layout: post
code: "ART2411060852BH59Z6"
origin_url: "https://www.khaosod.co.th/special-stories/news_9493075"
image: "https://github.com/user-attachments/assets/5d29b9a0-3aec-4649-b19d-dd1ccc02a383"
title: "หนุ่มไต้หวัน ซื้อบริการสาวไทย ก่อนช็อกวูบหมดสติ ดับคาเตียง อึ้งซ้ำคู่ขาเป็นสาวสอง"
description: "หนุ่มไต้หวัน ซื้อบริการสาวไทย ชั่วโมงละ 3,200 บาท ก่อนช็อกวูบหมดสติ ดับตาเตียง ตร.อึ้งซ้ำคู่ขาเป็นสาวสอง - ข่าวสด"
category: "SPECIAL_STORIES"
language: "th"
date: 2024-11-06T09:01:02.089Z
---

# หนุ่มไต้หวัน ซื้อบริการสาวไทย ก่อนช็อกวูบหมดสติ ดับคาเตียง อึ้งซ้ำคู่ขาเป็นสาวสอง

[![หนุ่มไต้หวัน ซื้อบริการสาวไทย ก่อนช็อกวูบหมดสติ ดับคาเตียง อึ้งซ้ำคู่ขาเป็นสาวสอง](https://www.khaosod.co.th/wpapp/uploads/2024/11/20241105141845-8f3ef84d.jpg61122.jpg "หนุ่มไต้หวัน ซื้อบริการสาวไทย ก่อนช็อกวูบหมดสติ ดับคาเตียง อึ้งซ้ำคู่ขาเป็นสาวสอง")](https://www.khaosod.co.th/wpapp/uploads/2024/11/20241105141845-8f3ef84d.jpg61122.jpg)



**หนุ่มไต้หวัน ซื้อบริการสาวไทย ชั่วโมงละ 3,200 บาท ก่อนช็อกวูบหมดสติ ดับตาเตียง ตร.อึ้งซ้ำคู่ขาเป็นสาวสอง**

[เว็บไซต์ต่างประเทศ](https://news.tvbs.com.tw/local/2675316?&utm_source=facebook&utm_medium=fbarticlecomments&fbclid=IwY2xjawGW6iZleHRuA2FlbQIxMAABHQWeZ5fwFielo80jSlftabDa2uQ14flACoHmbYjxrIO_CKyy-lXE1n9zKg_aem_9uNc9BZmZ6CVSGnpTvoE6A) รายงานกรณี ชายวัย 36 ปีรายหนึ่งในไต้หวัน ได้ซื้อบริการสาวไทยในราคา 3,000 ดอลลาร์ไต้หวันต่อชั่วโมงหรือราว 3,200 บาท แต่แล้วระหว่างทำกิจกรรมฝ่ายชายเกิดหัวใจเต้นแรง รู้สึกอึดอัด จึงขอพัก ก่อนจะกลับมามีเพศสัมพันธ์ครั้งที่สอง แต่แล้วเขาวูบหมดสติ จากนั้นถูกนำตัวส่งโรงพยาบาล และเสียชีวิตในเวลาต่อมา

ตามรายงานของทางเจ้าหน้าที่ตำรวจ เผยว่า เจ้าหน้าที่ได้รับแจ้งว่ามี**ชายกำลังหมดสติ** ขอความช่วยเหลือ ภายหลังเจ้าหน้าที่มาถึงบ้านเช่าหลังหนึ่ง จากนั้นรีบนำชายรายนี้ส่งโรงพยาบาล ก่อนเสียชีวิตในเวลาต่อมา

ภาพประกอบ

ภายหลังทางแพทย์ฉุกเฉินแจ้งว่า ชายคนดังกล่าวเสียชีวิตด้วยอาการหัวใจวาย **คาดอาจได้รับสารกระตุ้นในปริมาณมากเกินขนาด** ทางครอบครัวไม่ได้ติดใจกับสาเหตุการเสียชีวิต และศพของชายรายนี้ถูกส่งกลับไปยังครอบครัวแล้ว

ขณะเดียวกัน ทางเจ้าหน้าที่ได้นำตัวสาวไทยมาสอบสวน ซึ่งจากหลักฐานหนังสือเดินทาง ระบุว่า สาวสองรายนี้เป็นผู้ชายชื่อนาย อู๋ วัย 26 ปี และเจ้าหน้าที่ยังพบว่า **สาวสองรายนี้ขายบริการทางเพศในไต้หวันอย่างผิดกฎหมาย เนื่องจากวีซ่าท่องเที่ยวของเธอหมดอายุ**

ภาพประกอบ

ทั้งนี้ ทางตำรวจได้ควบคุมตัวสาวไทยรายนี้ ส่งให้หน่วยงานตรวจคนเข้าเมือง เพื่อ**ดำเนินคดีตามกฎหมาย** และแจ้งข้อหาให้ที่พักพิงแก่คนต่างด้าวกับผู้ที่ให้เช่าห้องพักต่อไป