---
layout: post
code: "ART2411250856W4PVK2"
origin_url: "https://www.khaosod.co.th/sports/news_9520465"
image: "https://github.com/user-attachments/assets/75eb1d64-1488-4e5a-8863-8a9eeece818d"
title: "อีสปอร์ตไทย ตั้งเป้าเป็นอันดับ 1 ของ เอเชียตะวันออกเฉียงใต้"
description: "ดร.ก้องศักด ยอดมณี ผู้ว่าการ การกีฬาแห่งประัเทศไทย(กกท...."
category: "SPORTS"
language: "th"
date: 2024-11-25T09:42:08.275Z
---

# อีสปอร์ตไทย ตั้งเป้าเป็นอันดับ 1 ของ เอเชียตะวันออกเฉียงใต้

[![อีสปอร์ตไทย ตั้งเป้าเป็นอันดับ 1 ของ เอเชียตะวันออกเฉียงใต้](https://www.khaosod.co.th/wpapp/uploads/2024/11/rerw.jpg "อีสปอร์ตไทย ตั้งเป้าเป็นอันดับ 1 ของ เอเชียตะวันออกเฉียงใต้")](https://www.khaosod.co.th/wpapp/uploads/2024/11/rerw.jpg)

ดร.ก้องศักด ยอดมณี ผู้ว่าการ การกีฬาแห่งประัเทศไทย(กกท.) ได้เป็นประธานเปิดการแข่งขัน เอเชี่ยน อีสปอร์ตเกมส์ แบงค็อก 2024 โดยมี นายสันติ โหลทอง นายกสมาคมกีฬาอีสปอร์ตแห่งประเทศไทย ,นายเซบาสเตียน เลา ผู้อำนวยการสหพันธ์กีฬาอิเล็คทรอนิคเอเชีย ร่วมงาน พร้อมคณะกรรมการและตัวแทนอีสปอร์ตจาก 29 ประเทศที่เข้าร่วมการแข่งขัน เมื่อวันจันทร์ที่ 25 พฤศจิกายน 2567 ที่อินดอร์ สเตเดี้ยม หัวหมาก

สำหรับการแข่งขันเอเชี่ยน อีสปอร์ตเกมส์ แบงค็อก 2024 จะแข่งขันระหว่างวันที่ 25 พฤศจิกายน-1 ธันวาคม 2567 ที่อินดอร์ สเตเดียม หัวหมาก โดยมีการแข่งขัน 3 เกม ได้แก่ RoV หรือ Arena of Valor (ประเภทโอเพ่น 5 คน รอบชิง 29 พ.ย.) , Mobile Legends Bang Bang (ประเภททีมหญิง 5 คน ชิงชนะเลิศ 27พ.ย.) และeFootball (ประเภทบุคคล นักกีฬา 1 คน รอบชิง 1 ธ.ค.) โดยแต่ละประเภทจะมีเงินรางวัลสำหรับผู้ชนะด้วย ประเภททีม แชมป์รับ 3,000 เหรียญสหรัฐ (ประมาณ 1 แสนบาท) อันดับ 2 รับ 2,000 เหรียญสหรัฐ และอันดับ 3 รับ 1,000 เหรียญสหรัฐ ส่วนประเภทเดี่ยว แชมป์รับ 1,500 เหรียญสหรัฐ, อันดับ 2 รับ 1,000 เหรียญสหรัฐ และอันดับ 3 รับ 500 เหรียญสหรัฐ แต่ละชาติส่งแข่งขันได้ 2 อีเวนต์ ประเภททีม และ เดี่ยว

ภายหลังพิธีเปืด ดร.ก้องศักด ยอดมณี ผู้ว่าการ การกีฬาแห่งประเทศไทย เปิดเผยว่า ” การจัดแข่งขันรายการนี้ ของสมาคมกีฬาอีสปอร์ต ก็เพื่อเป็นการชดเชยที่ไทยไม่ได้เป็นเจ้าภาพเอเชี่ยนอินดอร์มาเชียลอาร์ตเกมส์ เราจึงจัดการแข่งขันเอเชียนอีสปอร์ตเกมส์ขึ้นมา เพื่อให้นักกีใาที่ฝึกซ้อมมมนาน มีเวทีแข่งขัน โดยมีชาติต่างๆ เข้าร่วมแข่งขันถึง 29 ประทศ ถือว่ายิ่งใหญ่มาก เป็นรองแค่เอเชี่ยนเกมส์ที่ กวางโจเท่านั้น การแข่งขันครั้งนี้จะช่วยยกระดับนักกีฬาอีสปอร์ตรุ่นใหม่ๆ ขึ้นมา ซึ่งตรงนี้ เป็นนโยบายของภาครัฐอยู่แล้วที่ต้องการส่งเสริมกีฬาอีสปอร์ซึ่งเป็นกีฬาที่โตไวมาก เพื่อใช้เป็นเครื่องมือในการนำเสนอเอกลักษณ์วัฒนธรรมไทยผ่านกีฬาประเภทนี้ผ่านนักกีฬารุ่นใหม่ๆ

ทางด้านนาย สันติ โหลทอง นายกสมาคมกีฬาอีสปอร์ตฯ เปิดเผยว่า “หลายปีที่ผ่านมาสมาคมฯ ได้เตรียมนักกีฬาเอาไว้จำนวนมาก สำหรับแข่งขัน มาเชียลอาร์ตฯ แต่มาไทยยกเลิกการเป็นเจ้าภาพมาเชียลอาร์ทอินดอร์เกมส์ สมาคมฯจึงหารือสหพันธ์ฯ เพื่อจัดอีสปอร์ตชิงแชมป์เอเชียขึ้นเพื่อจะได้เป็นสนามให้นักกีฬาได้ลงทำการแข่งขัน รวมทั้งทางรัฐบาลก็ต้องการให้มีกีฬามากระตุ้นเศรษฐกิจในช่วงปลายปี ซึ่งชาติต่างก็ต้องการมาทำการแข่งขันที่ประเทศไทย เพราะชอบอาหาร วัฒนธรรมของบ้านเรา”

“ส่วนเป้าหมายในการแข่งขันเราหวังไว้ 3 เหรียญทอง และวางเป้าจะเป็นผู้นำของกีฬาอีสปอร์ตในย่านเอเชียตะวันออกเฉียงใต้ โดยที่ผ่านมา สมาคมฯได้ฝึกอบรมบุคลากรเอาไว้ทั้งนักกีฬา เทคนิคเชียล กรรมการผู้ตัดสิน ซึ่งล่าสุดผู้ตัดสินไทยได้ผ่านการทดสอบจากทางสมาพันธ์อีสปอร์ตเอเชียเรียบร้อย และเราก็หวังว่าจะมีบุคลากรผู้ตัดสินของไทยออกไปตัดสินในระดับนานาชาติต่อไป

สำหรับ 29 ประเทศที่มาร่วมการแข่งขัน ประกอบด้วย เมียนมาร์,เนปาล,บังคลาเทศ,คูเวต,มองโกเลีย,มัลดีฟส์,กัมพูชา,ฟิลิปปินส์,คาซัคสถาน,ซีเรีย,จีน,เวียดนาม,ทาจิกิสถาน,อินโดนีเซีย, ฮ่องกง, ซาอุดิอาราเบีย, มาเลเซีย, เติร์กเมนิสถาน,คีร์กิสถาน,ติมอร์ เลสเต,บรุไน,อุซเบกิสถาน,ไทเป,อินเดีย,ศรีลังกา,มาเก๊า,ลาว,อิหร่าน, ไทยเจ้าภาพ