---
layout: post
code: "ART2411290611RCBSOZ"
origin_url: "https://www.khaosod.co.th/entertainment/news_9527053"
image: "https://github.com/user-attachments/assets/bbca7440-3383-410d-89db-f8911c5ed54d"
title: "มายด์ ลภัสลัล เปิดฤกษ์แต่ง พาย สุนิษฐ์ ปลายปี68 แง้มธีม “มิวสิค เฟสติวัล”"
description: "งานไม่ใหญ่แน่นะ! มายด์ ลภัสลัล เปิดฤกษ์แต่ง พาย สุนิษฐ์ ปลายปี68 แง้มธีม “มิวสิค เฟสติวัล” ลิสต์วงไทย 10 วง ลุ้นศิลปินต่างประเทศอีก"
category: "ENTERTAINMENT"
language: "th"
date: 2024-11-29T06:42:10.028Z
---

# มายด์ ลภัสลัล เปิดฤกษ์แต่ง พาย สุนิษฐ์ ปลายปี68 แง้มธีม “มิวสิค เฟสติวัล”

[![มายด์ ลภัสลัล เปิดฤกษ์แต่ง พาย สุนิษฐ์ ปลายปี68 แง้มธีม “มิวสิค เฟสติวัล”](https://www.khaosod.co.th/wpapp/uploads/2024/11/mildddd111.jpg "มายด์ ลภัสลัล เปิดฤกษ์แต่ง พาย สุนิษฐ์ ปลายปี68 แง้มธีม “มิวสิค เฟสติวัล”")](https://www.khaosod.co.th/wpapp/uploads/2024/11/mildddd111.jpg)

_**งานไม่ใหญ่แน่นะ! มายด์ ลภัสลัล เปิดฤกษ์แต่ง พาย สุนิษฐ์ ปลายปี68 แง้มธีม “มิวสิค เฟสติวัล” ลิสต์วงไทย 10 วง ลุ้นศิลปินต่างประเทศอีก**_

ได้ฤกษ์แต่งเป็นที่เรียบร้อยแล้ว สำหรับว่าที่เจ้าสาวคนสวย **มายด์ ลภัสลัล จิรเวชสุนทรกุล** หลังแฟนหนุ่มนอกวงการ **พาย สุนิษฐ์ สกอต** ทายาทรุ่น4 แห่งตระกูลใหญ่ **“ภิรมย์ภักดี”** คุกเข่าขอแต่งงานไปเมื่อช่วงกลางเดือนมี.ค.ที่ผ่านมา

[![](https://www.khaosod.co.th/wpapp/uploads/2024/11/11111111111111-3.jpg)](https://www.khaosod.co.th/wpapp/uploads/2024/11/11111111111111-3.jpg)

ทั้งนี้ **สาวมายด์** ได้มาร่วมงานเปิดตัวแบรนด์แอมบาสเดอร์ _**LEO Supreme Society**_ ที่ เอ็มสเฟียร์ ชั้น5 ศูนย์การค้าเอ็มสเฟียร์ เผยความรู้สึกที่ได้เป็นหนึ่งในแบรนด์แอมบาสเดอร์ LEO Supreme Society ร่วมกับ **เป้ อารักษ์, แพต ชญานิษฐ์ และ ณัฏฐ์ กิจจริต** พร้อมอัพเดตฤกษ์แต่งและธีมงานที่บอกได้คำเดียวงานใหญ่แน่นอน

**ความรู้สึกที่ได้เป็นแบรนด์แอมบาสเดอร์** **LEO Supreme Society?** “ดีใจและเป็นเกียรติมากๆ ค่ะ รู้สึกเป็นโซไซตี้ที่น่าจะดึงความกล้าและความสุดเหวี่ยง เพราะดูจากแบรนด์แอมฯ แต่ละคนแล้ว เชื่อว่าน่าจะน่าจะเป็นอะไรที่ตอบโจทย์แบรนด์ที่สุดค่ะ อย่างมาย์เองเวลาปาร์ตี้วันเกิดเราก็สุดของเรา อยู่จนคนสุดท้าย แล้วก็มีเท่าไหร่ใส่ให้สุด เรียกว่าเราต้องไม่ทำหน้าที่บกพร่อง สมมงแบรนด์แอม LEO SUPREME SOCIETY ค่ะ”

[![](https://www.khaosod.co.th/wpapp/uploads/2024/11/333333333333333-3.jpg)](https://www.khaosod.co.th/wpapp/uploads/2024/11/333333333333333-3.jpg)

ADVERTISEMENT

**อัพเดตงานแต่ง****?** “ตอนนี้ได้ฤกษ์มาเรียบร้อยแล้วเป็น_ปลายปีหน้าค่ะ งานหมั้นวันที่ 3 พ.ย.68 ส่วนงานฉลองจะไปจัดช่วงกลางเดือนธ.ค.68 ทั้งสองงานจัดที่เมืองไทยหมดเลย สถานที่ก็จะเป็นทั้งในกรุงเทพฯและต่างจังหวัด_ เลือกจัดเป็นช่วงปลายปีนอกจากว่าจะเกี่ยวกับฤกษ์แล้ว อากาศก็ด้วยช่วงนั้นเผื่อจะเย็นๆ”

“อีกอย่างช่วงปลายปีวันหยุดน่าจะเยอะ แฟนเราเขาก็มีเพื่อนที่เป็นฝรั่งเยอะ ช่วงนั้นเขาจะได้มาเมืองไทยทีเดียวไปเลย **_ตอนนี้แขกที่เชิญเป็นตัวเลขกลมๆ แฟนเขาไม่อยากให้เกิน 1,000 คน คิดว่าน่าจะเป็นงานใหญ่อยู่ แต่จริงๆ ไม่อยากให้ใหญ่มาก_** เพราะทั้งฝั่งเราและฝั่งเขาก็มีเพื่อนเยอะพอๆ กัน”

[![](https://www.khaosod.co.th/wpapp/uploads/2024/11/444444444444444-3.jpg)](https://www.khaosod.co.th/wpapp/uploads/2024/11/444444444444444-3.jpg)

**ธีมงานที่วางไว้****?** “ต้องเป็นมิวสิคเฟสติวัลอยู่แล้ว เพราะเราเป็นสายนี้กันทั้งคู่ เรียกว่าไม่ได้คุยอะไรกันยากมากเลย เพราะว่าทางเดียวกัน เคาะเร็วมากว่าอยากได้ธีมนี้ ตอนนี้ลิสต์วงเอาไว้แล้วประมาณ 10 วง เรียกได้ว่าเป็นงานคอนเสิร์ตจะดีกว่า เพราะว่าแฟนเราก็ไม่อยากให้เป็นงานที่เป็นพิธีจ๋ามาก อยากให้ทุกคนมาสนุกกัน”

“เราก็เลยคิดว่าเอาเป็นจัดคอนเสิร์ตให้ทุกคนมาดูดีกว่า _**ถามว่ามีวงจากต่างประเทศด้วยไหม เดี๋ยวรอดูว่าจะมีหรือเปล่า เพราะว่ามิวสิคเฟสติวัลมันต้องมีเฮดไลน์ไงคะ ตอนนี้ก็พยายามอยู่**_ หัวใจสำคัญของงานแต่งเราคือดนตรีและของกินค่ะ”

[![](https://www.khaosod.co.th/wpapp/uploads/2024/11/888888.jpg)](https://www.khaosod.co.th/wpapp/uploads/2024/11/888888.jpg)

**เจ้าสาวหลายคนจะซีเรียสเรื่องชุดแต่งงาน****?** “ของหนูที่คิดคร่าวๆ ก็น่าจะประมาณ 5 ชุด ไม่ได้อยากเปลี่ยนเยอะมากแต่ว่า 5 ชุดก็เยอะอยู่เนอะ(หัวเราะ) หมั้น1 แต่ง1 อาฟเตอร์ปาร์ตี้ แล้วอาจจะมีงานที่เลี้ยงขอบคุณเพื่อนเจ้าบ่าวเจ้าสาวอีกสัก 2 ชุดหรือเปล่าเดี๋ยวไว้ว่ากัน _จริงๆ ก็มีแบรนด์ที่เราชอบอยู่แล้วอย่าง Vivienne Westwood ก็อยากได้เป็นหนึ่งในชุดแต่งงานของเรา ซึ่งเดี๋ยวก็ต้องบินไปดูที่ต่างประเทศด้วยค่ะ”_

**หลายคนแซวว่าเตรียมตัวเป็น “ว่าที่สะใภ้ภิรมย์ภักดี” หรือเปล่า เพราะเห็นมาร่วมงานของทางครอบครัวฝ่ายชายตลอด****?** “อ๋อค่ะ แล้วก็ซัพพอร์ตเต็มที่ ทั้งเรื่องทางครอบครัวเขา มีอะไรเราก็ช่วยเต็มที่หมดเลย ยินดีแล้วก็เป็นเกียรติมากๆ เพราะเราก็ดีใจถ้าสมมติมีงานทางที่เป็นฝั่งของทางครอบครัวแฟนติดต่อมาเราก็จะไม่ปฏิเสธเลยสักอัน ต่อให้ไม่ว่างก็ต้องเคลียร์เพื่องานนี้เท่านั้น”

[![](https://www.khaosod.co.th/wpapp/uploads/2024/11/5555555555555-9.jpg)](https://www.khaosod.co.th/wpapp/uploads/2024/11/5555555555555-9.jpg)

**เรียกว่าเงินทองไม่รั่วไหล****?** “โอ้โห! ไม่พูดดีกว่า(หัวเราะ) ส่วนตัวก็ต้องขอบคุณถ้าใครจะมองว่าเราเป็นว่าที่สะใภ้ดีเด่น แต่เราก็จะทำให้ดีที่สุด พร้อมซัพพอร์ตเขาทุกทาง อีกอย่างทุกคนที่บ้านของแฟนก็น่ารักมากๆ เหมือนต้อนรับเราเต็มที่ สัมผัสได้ถึงความสนุกเวลามาอยู่ครอบครัวนี้ เพราะเราก็ได้ไปจอยงานวันเกิด งานปาร์ตี้อะไรต่างๆ รู้สึกว่าเป็นครอบครัวที่สนุกเฮฮามาก”

[![](https://www.khaosod.co.th/wpapp/uploads/2024/11/2222222222222-6.jpg)](https://www.khaosod.co.th/wpapp/uploads/2024/11/2222222222222-6.jpg)