---
layout: post
code: "ART24112115053PYEKV"
origin_url: "https://www.khaosod.co.th/sports/news_9515972"
image: "https://github.com/user-attachments/assets/9e74335b-e7e6-4f64-80d9-a3ffa6ec2da3"
title: "ตามรอยเลอบรอน โรนัลโด แย้มอยากลงสนามร่วมทีมกับลูกชาย"
description: "คริสเตียโน โรนัลโด กองหน้าซูเปอร์สตาร์ทีมชาติโปรตุเกส และอัล นาสเซอร์ เผยว่า ตัวเองอยากมีโอกาสลงสนามร่วมกับลูกชายเหมือนกับ เลอบรอน เจมส์ นักบาสเกตบอลชื่อดัง"
category: "SPORTS"
language: "th"
date: 2024-11-21T16:16:21.489Z
---

# ตามรอยเลอบรอน โรนัลโด แย้มอยากลงสนามร่วมทีมกับลูกชาย

[![ตามรอยเลอบรอน โรนัลโด แย้มอยากลงสนามร่วมทีมกับลูกชาย](https://www.khaosod.co.th/wpapp/uploads/2024/11/ronaldo-son-0006.jpg "ตามรอยเลอบรอน โรนัลโด แย้มอยากลงสนามร่วมทีมกับลูกชาย")](https://www.khaosod.co.th/wpapp/uploads/2024/11/ronaldo-son-0006.jpg)

**คริสเตียโน โรนัลโด กองหน้าซูเปอร์สตาร์ทีมชาติโปรตุเกส และอัล นาสเซอร์ เผยว่า ตัวเองอยากมีโอกาสลงสนามร่วมกับลูกชายเหมือนกับ เลอบรอน เจมส์ นักบาสเกตบอลชื่อดัง**

สำหรับ โรนัลโด ที่ปัจจุบัน 39 ปียังคงค้าแข้งอยู่ และยังไร้แผนเรื่องการแขวนสตั๊ดในเร็วๆ นี้ ขณะนี้ คริสเตียโน โรนัลโด จูเนียร์ ลูกชายคนโต ก็เดินตามรอยคุณพ่อหลังปัจจุบันเป็นนักเตะอยู่ในทีมเยาวชนของ อัล นาสเซอร์ สโมสรเดียวกับ “ซีอาร์ เซเว่น”

ล่าสุด MrBeast ยูทูบเบอร์ระดับโลกได้ถาม โรนัลโด ระหว่างที่เจ้าตัวไปออกรายการของดาวเตะรายนี้ในช่องยูทูบ UR · Cristiano ว่า อดีตแข้ง แมนเชสเตอร์ ยูไนเต็ด รายนี้อยากจะลงสนามร่วมทีมกับลูกชาย เหมือนกับที่ เลอบรอน เจมส์ นักบาสเกตบอลชื่อดัง แอลเอ เลเกอร์ส ได้เล่นในทีมเดียวกับ บรอนนี เจมส์ ลูกชายของตัวเองในฤดูกาลนี้

**“เลอบรอน เล่นกับลูกชายของเขา คุณจะทำแบบเดียวกันไหม?” MrBeast ตั้งคำถาม**

**“เราจะได้เห็นกัน ตอนนี้เขา (โรนัลโด จูเนียร์) อายุ 14 ปีแล้ว เราจะดูว่าขาของผมเป็นยังไงบ้าง” โรนัลโด ระบุ**

ทั้งนี้ เลอบรอน และบรอนนี สร้างประวัติศาสตร์เป็นพ่อลูกคู่แรกที่ได้ลงสนามร่วมกันในบาสเกตบอลเอ็นบีเอ