---
layout: post
code: "ART2411140856LHCQ0G"
origin_url: "https://www.khaosod.co.th/special-stories/news_9505493"
image: "https://github.com/user-attachments/assets/7ef7359f-ac68-4950-8956-570504eeac32"
title: "นาทีบีบหัวใจ ปั๊มหัวใจยื้อชีวิตหนุ่มบนรถกระบะ ทุกคนช่วยเต็มที่แล้ว ปาฏิหาริย์ไม่มีจริง"
description: "นาทีบีบหัวใจ ปั๊มหัวใจยื้อชีวิตหนุ่มบนรถกระบะ ทุกคนช่วย..."
category: "SPECIAL_STORIES"
language: "th"
date: 2024-11-14T09:07:43.705Z
---

# นาทีบีบหัวใจ ปั๊มหัวใจยื้อชีวิตหนุ่มบนรถกระบะ ทุกคนช่วยเต็มที่แล้ว ปาฏิหาริย์ไม่มีจริง

[![นาทีบีบหัวใจ ปั๊มหัวใจยื้อชีวิตหนุ่มบนรถกระบะ ทุกคนช่วยเต็มที่แล้ว ปาฏิหาริย์ไม่มีจริง](https://www.khaosod.co.th/wpapp/uploads/2024/11/pummm.jpg "นาทีบีบหัวใจ ปั๊มหัวใจยื้อชีวิตหนุ่มบนรถกระบะ ทุกคนช่วยเต็มที่แล้ว ปาฏิหาริย์ไม่มีจริง")](https://www.khaosod.co.th/wpapp/uploads/2024/11/pummm.jpg)

**นาทีบีบหัวใจ ปั๊มหัวใจยื้อชีวิตหนุ่มบนรถกระบะ ทุกคนช่วยเต็มที่แล้ว ปาฏิหาริย์ไม่มีจริง**

วันที่ 14 พ.ย.67 สมาชิก **[TikTok @kanokkornyu2244](https://www.tiktok.com/@kanokkornyu2244/video/7436377622524742919?lang=th-TH)** โพสต์คลิปนาทีชีวิต หลังพยายามปั๊มหัวใจช่วยเหลือหนุ่มคนหนึ่งอยู่บนรถกระบะ ที่กำลังรีบพาตัวไปโรงพยาบาล เพื่อแข่งกับเวลา สุดท้ายก็ยื้อชีวิตไว้ไม่ได้ โดยระบุข้อความว่า “สตั๊นไปอยู่นะ ย้อนกลับมาดูคลิปนี้ ทุกคนช่วยเต็มที่แล้ว ปั๊มหัวใจไปสุดทาง ปาฏิหาริย์ไม่มีจริง ไปสบายแล้วนะน้อง”

โดยในคลิป เป็นรถกระบะที่กำลังเร่งเครื่องเพื่อพาหนุ่มผู้ป่วยไปส่งโรงพยาบาล โดยมีคุณหมอปั๊มหัวใจอยู่บนรถตลอดทาง รวมทั้งญาติที่นั่งไปด้วย แต่สุดท้ายก็ไม่สามารถยื้อชีวิตเอาไว้ได้

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก รวมทั้งยังแสดงความเสียใจกับญาติที่ต้องสูญเสียบุคคลอันเป็นที่รัก ซึ่งเธอได้เข้าไปเล่าในคอมเมนต์ว่า น้องคนนี้รอภรรยาออกไปซื้อก๋วยเตี๋ยว โดยนอนเล่นโทรศัพท์อยู่ ประมาณ 20 นาทีภรรยากลับมาแล้วเรียกให้ไปกินด้วยกัน

แต่สภาพที่เห็นกลับพบว่า หนุ่มคนนี้นอนแน่นิ่งไปแล้ว เรียกก็ไม่ตื่น จึงรีบโทรแจ้งรถพยายามฉุกเฉิน แต่ด้วยความที่รอไม่ไหว จึงพาขึ้นรถไปโรงพยาบาลใกล้เคียงเอง โดยมีคุณหมอปั๊มหัวใจไปตลอดทาง แต่สุดท้ายก็ไม่สามารถยื้อชีวิตเอาไว้ได้



