---
layout: post
code: "ART2411271541OF7KXC"
origin_url: "https://www.khaosod.co.th/special-stories/news_9524327"
image: "https://github.com/user-attachments/assets/dc8038df-2b63-4898-a7ae-52df5377c4f4"
title: "นาทีชีวิต! น้ำป่าซัดเรือคว่ำ กำลังอพยพชาวบ้านหนีน้ำท่วม มีทั้งเด็กและผู้ใหญ่ หวีดร้องกันลั่น"
description: "ยะลาระทึก! คลิปนาทีชีวิต น้ำป่าซัดเรือคว่ำ กำลังอพยพชาว..."
category: "SPECIAL_STORIES"
language: "th"
date: 2024-11-27T15:46:21.893Z
---

# นาทีชีวิต! น้ำป่าซัดเรือคว่ำ กำลังอพยพชาวบ้านหนีน้ำท่วม มีทั้งเด็กและผู้ใหญ่ หวีดร้องกันลั่น

[![นาทีชีวิต! น้ำป่าซัดเรือคว่ำ กำลังอพยพชาวบ้านหนีน้ำท่วม มีทั้งเด็กและผู้ใหญ่ หวีดร้องกันลั่น](https://www.khaosod.co.th/wpapp/uploads/2024/11/rrdfg.jpg "นาทีชีวิต! น้ำป่าซัดเรือคว่ำ กำลังอพยพชาวบ้านหนีน้ำท่วม มีทั้งเด็กและผู้ใหญ่ หวีดร้องกันลั่น")](https://www.khaosod.co.th/wpapp/uploads/2024/11/rrdfg.jpg)

**ยะลาระทึก! คลิปนาทีชีวิต น้ำป่าซัดเรือคว่ำ กำลังอพยพชาวบ้านหนีน้ำท่วม มีทั้งเด็กและผู้ใหญ่ หวีดร้องกันลั่น โชคดีช่วยได้ทัน**

วันที่ 27 พ.ย.67 หลังเกิดน้ำป่าไหลหลากในพื้นที่ จ.ยะลา ซึ่งมาอย่างไม่ทันตั้งตัว เนื่องจากเกิดฝนตกลงมาอย่างหนัก ทำให้ชาวบ้านอพยพหนีน้ำไม่ทัน หลายๆ ครอบครัวติดอยู่ในบ้าน หน่วยงานราชการเร่งเข้าช่วยเหลืออย่างเต็มที่

ขณะที่สมาชิก **[TikTok @al\_faqirah0](https://www.tiktok.com/@al_faqirah0/video/7441882636227742994)** โพสต์คลิปสุดระทึก หลังเรือที่เข้าไปอพยพชาวบ้านถูกน้ำป่าซัดจนคว่ำ บริเวณไฟแดงตลาดมะพร้าว จ.ยะลา โดยระบุข้อความว่า **“มาแบบเร็วมาก\_น้ำก้อเร็ว สงสารเด็กๆมาก (เด็กๆปลอดภัยทุกคน) #ไฟแดงตลาดมะพร้าว #น้ำท่วม #ยะลา”**

โดยในคลิป เป็นช่วงเหตุการณ์ที่เจ้าหน้าที่นำเรือเข้าไปอพยพชาวบ้านที่ติดอยู่ในบ้าน ซึ่งในเรือนั้นมีทั้งเด็กและผู้ใหญ่ ระหว่างนั้นกระแสน้ำไหลเชี่ยว ส่งผลให้เรือพลิกคว่ำ ทำให้คนในเรือตกลงในน้ำ และเรือก็ถูกน้ำพัดไป โชคดีที่เจ้าหน้าที่สามารถช่วยเหลือคนในเรือออกมาได้อย่างปลอดภัย

