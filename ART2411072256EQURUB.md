---
layout: post
code: "ART2411072256EQURUB"
origin_url: "https://www.khaosod.co.th/special-stories/news_9495513"
image: "https://github.com/user-attachments/assets/d0a4cfe4-73f8-43e6-9c99-32129707cfd1"
title: "อย่าว่าเมียผม \"รถถัง\" โพสต์ล่าสุด ด่าได้เต็มที่ แต่ลองมาเป็นผมสิแล้วคุณจะรู้"
description: "อย่าว่าเมียผม รถถังโพสต์ล่าสุด เคลื่อนไหวอีกครั้ง หลังตกตาชั่ง เสียแชมป์โลก ONE มวยไทย โอด ด่าได้เต็มที่ แต่ลองมาเป็นผมสิแล้วคุณจะรู้ "
category: "SPECIAL_STORIES"
language: "th"
date: 2024-11-07T23:00:47.469Z
---

# อย่าว่าเมียผม "รถถัง" โพสต์ล่าสุด ด่าได้เต็มที่ แต่ลองมาเป็นผมสิแล้วคุณจะรู้

[![อย่าว่าเมียผม "รถถัง" โพสต์ล่าสุด ด่าได้เต็มที่ แต่ลองมาเป็นผมสิแล้วคุณจะรู้ ](https://www.khaosod.co.th/wpapp/uploads/2024/11/rodtang2.jpg "อย่าว่าเมียผม "รถถัง" โพสต์ล่าสุด ด่าได้เต็มที่ แต่ลองมาเป็นผมสิแล้วคุณจะรู้ ")](https://www.khaosod.co.th/wpapp/uploads/2024/11/rodtang2.jpg)

**อย่าว่าเมียผม รถถังโพสต์ล่าสุด เคลื่อนไหวอีกครั้ง หลังตกตาชั่ง เสียแชมป์โลก ONE มวยไทย โอด ด่าได้เต็มที่ แต่ลองมาเป็นผมสิแล้วคุณจะรู้**

ภายหลังจากที่ **รถถัง จิตรเมืองนนท์** เจ้าของฉายา **“ดิไอรอนแมน”** ยอดนักชกไทย ตกตาชั่งทำน้ำหนักไม่ผ่าน เสียเข็มขัดแชมป์โลกมวยไทย ONE รุ่นฟลายเวต แม้ว่าจะยังสามารถขึ้นชก กับ **จาค็อบ สมิธ** ในศึก ONE 169 ที่สนามมวยเวทีลุมพินี (รามอินทรา) ในวันที่ 9 พ.ย.นี้ได้ก็ตาม

ซึ่งภายหลังที่เจ้าตัวเสียเข็มขัดแชมป์ ก็ทำให้มีแฟนมวยวิพากษ์วิจารณ์กันไปต่างๆนานา นอกจากนั้นยังมีแฟนมวยบางส่วนที่โพสต์กระทบไปถึงภรรยาของรถถัง จนทำให้ล่าสุดเจ้าตัวได้ออกมาเคลื่อนไหวอีกครั้งผ่านเพจเฟซบุ๊ก [**รถถัง จิตรเมืองนนท์**](https://www.facebook.com/tinnakorn23?__cft__[0]=AZW921U_URfC-HXJ30gO3EDGtm83R30RYR44CBY5uccu37bhOOAsqudmTx7us0KvLlZsWU75tQEMNy7UP-JZCM-LKHFGm3opX6oRyYuPu13LN2VgEZBLD497yIGRq1EDbRIZ5n9L7Be48hWN1EiXqZN0AKZPbVz0KjzwiIiT1dD6iH1NTcNMsUsoBIRTdybrKQE&__tn__=-UC%2CP-R)

โดยมีข้อความระบุว่า “ใช่คุณด่าได้เต็มที่เลยว่าผมไม่มืออาชีพ แต่อยากบอกอะไรให้นะ คุณมาลองอยู่กับผมสักไฟต์สิว่าผมทำอะไรบ้างแต่ละวัน ผมแม่งโครตอยากทำให้ได้เลย ผมอยากไลค์สดให้ดูเลยว่าผมต้องอดทนขนาดไหน ผมแม่งโครตอยากรักษาเข็มขัดเส้นนี้ไว้ไห้นานเลยพวกคุณรู้มั้ย

คุณลองมาเป็นผมดูมั้ย ก่อนที่จะด่าจะว่าอะไรออกมา เคยลองคิดกลับไปมองตัวเองมั้ย ว่าด่าเขาแล้วผมจะทำได้มั้ย ผมไม่เคยด่าเลยนะ เพราะผมรู้ว่าถ้าผมอยู่จุดแต่ละคนแล้วผมคงทำไม่ได้แน่ สักวันคุณจะเข้าใจ และขอฝากไว้นะคับ ทุกวันนี้ผมทำเพื่อครอบครัวและประเทศไทยจริงๆ มวยไทยผมรักมากที่สุด ขอบคุณที่ทนอ่านนะคับ **และขอร้องอย่าเม้นเสียๆหายๆว่าเมียผมเลย**เขาคือคนที่ให้กำลังใจผมตลอดเวลา

