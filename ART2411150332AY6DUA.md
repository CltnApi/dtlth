---
layout: post
code: "ART2411150332AY6DUA"
origin_url: "https://www.khaosod.co.th/special-stories/news_9506374"
image: "https://github.com/user-attachments/assets/c402ddbf-97e6-4f57-9a0d-3636174eae5a"
title: "ใครอีก แฉ นักร้องลูกทุ่งดัง ต้นตนเป็น เท้าแชร์ทุเรียน ไฮโซดัง สูญ 8 ล้าน"
description: "ใครอีก เคนโด้ แฉ นักร้องลูกทุ่งดัง ต้นตนเป็น เท้าแชร์ทุเรียน ทำคอนเทนต์อวดรวย ตั้งสำนักอวดอุตริมีอาคมวิชา ขายแบรนด์เนมปลอม ไฮโซดังหลงเชื่อสูญ 8 ล้าน"
category: "SPECIAL_STORIES"
language: "th"
date: 2024-11-15T03:37:43.825Z
---

# ใครอีก แฉ นักร้องลูกทุ่งดัง ต้นตนเป็น เท้าแชร์ทุเรียน ไฮโซดัง สูญ 8 ล้าน

[![ใครอีก แฉ นักร้องลูกทุ่งดัง ต้นตนเป็น เท้าแชร์ทุเรียน ไฮโซดัง สูญ 8 ล้าน](https://www.khaosod.co.th/wpapp/uploads/2024/11/country-singer.jpg "ใครอีก แฉ นักร้องลูกทุ่งดัง ต้นตนเป็น เท้าแชร์ทุเรียน ไฮโซดัง สูญ 8 ล้าน")](https://www.khaosod.co.th/wpapp/uploads/2024/11/country-singer.jpg)

**ใครอีก เคนโด้ แฉ นักร้องลูกทุ่งดัง ต้นตนเป็น เท้าแชร์ทุเรียน ทำคอนเทนต์อวดรวย ตั้งสำนักอวดอุตริมีอาคมวิชา ขายแบรนด์เนมปลอม ไฮโซดังหลงเชื่อสูญ 8 ล้าน**

วันที่ 15 พ.ย.2567 นายเกรียงไกรมาศ พจนสุนทร หรือ เคนโด้ โพสต์ข้อความผ่านเฟซบุ๊กชื่อ [เคนโด้ช่วยด้วย](https://www.facebook.com/SUPERKENDO/posts/pfbid0CqdNmN1Jp8ziLk9dqd2yyTXCN7C2PzujDcZxYxsUarnMZWZ52xeBYtU5xBDDrFqgl?rdid=9OUH1RO7vpR5evNL) ระบุว่า นักร้องลูกทุ่งดัง ตั้งตนเป็นเท้าแชร์ทุเรียน ไฮโซดังเสียท่าลงไป 8 ล้าน รวยจากขายกระเป๋าแบรนด์เนมปลอม จ่อแจ้งความเร็วๆนี้

จากกระแสในโซเชียลเริ่มส่งสัยว่านักร้องดังคนนี้คือใคร ที่ตั้งตัวทำธุรกิจแชร์ทุเรียนโดยจะโน้มน้าวให้นักลงทุนลงเงินซื้อที่ดินแถมสวนทุเรียน การันตีซื้อผลผลิต และการันตีรายได้ต่อปี 4-5 ล้าน

พฤติการณ์ของเธอคนนี้จะเข้าตีสนิทกับไฮโซหลายคน ที่เป็นเรื่องราวคือไปหลอกล่อไฮโซดังให้ลงทุน 8 ล้านบาท ภายหลังมีการเคลียร์เพราะกลัวเป็นข่าวดัง จนเกิดเรื่องหลังจากที่พิสูจน์แล้วว่าโครงการไม่มีอยู่จริง

แถมนักร้องลูกทุ่งท่านนี้ ยังแอบอ้างว่าโครงการนี้เป็นของบริษัทอสังหาริมทรัพย์ชื่อดังแห่งหนึ่ง จึงทำให้เกิดความน่าเชื่อถือจนไฮโซดังหลงเชื่อ และเชื่อว่าน่าจะมีผู้เสียหายที่หลงเชื่ออีกหลายคน เพราะในคลิปวีดีโอปรากฏคำพูดของนักร้องดังว่าต้องการ 30 ล้าน และยังย้ำเสมอว่าผลตอบแทนปีละ 4.8 ล้าน

พฤติการณ์ของนักร้องคนนี้จะเข้าไปตีสนิทไฮโซ คนดัง และกล่าวอ้างว่าสนิทและเอาเครดิตคนดังไปโพสต์แอบอ้าง แถมยังนำเครื่องเพชรของไฮโซดังไปใส่ทำคอนเทนต์อวดรวยเพื่อให้คนเชื่อว่าเป็นนักธุรกิจร่ำรวย แต่แท้ที่จริงไม่ใช่เพชรของตัวเอง แต่เป็นของไฮโซดังทั้งหมด

สืบไปในเชิงลึกนักร้องลูกทุ่งคนนี้ยังมีการเปิดเพจขายกระเป๋าแบรนด์เนมซึ่งมีผู้เสียหายหลายคนที่รับกระเป๋าไปแล้วเป็นของปลอม นักร้องรายนี้พยายามเคลียเงินกับคนที่รู้ทันว่าเป็นของปลอมเรื่องจึงเงียบ แต่ตอนนี้น่าจะอุดไม่อยู่แล้ว เพราะผู้เสียหายหลายคนเริ่มไม่ยอม และดูจากคลิปไลฟ์สด กระเป๋าที่ขายก็ปะปนของปลอมทำให้บางทีลูกค้าก็ดูไม่ออก

และยังตั้งสำนักอวดอุตริให้คนหลงเชื่อว่ามีอาคมวิชา สร้างความน่าเชื่อถือว่าตนคือร่างทรงวิเศษ ทำให้มีคนนับถือ แล้วเอาความเป็นอาจารย์ไปทำธุรกิจข้างต้น ทั้งทุเรียน กระเป๋า และสร้างโปรเจคต่าง ๆ

เร็ว ๆ นี้ผู้เสียหายทั้ง วงการทุเรียน กระเป๋า จะแจ้งความดำเนินคดีฉ้อโกง หมิ่นประมาท เช็คเด้ง และอีกหลายกรณี ติดตามกันยาว ๆ

ใครอีก เคนโด้ แฉ นักร้องลูกทุ่งดัง ต้นตนเป็น เท้าแชร์ทุเรียน ทำคอนเทนต์อวดรวย ตั้งสำนักอวดอุตริมีอาคมวิชา ขายแบรนด์เนมปลอม ไฮโซดังหลงเชื่อสูญ 8 ล้าน