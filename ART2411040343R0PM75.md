---
layout: post
code: "ART2411040343R0PM75"
origin_url: "https://www.khaosod.co.th/special-stories/news_9488912"
image: "https://github.com/user-attachments/assets/f45e8516-4e38-42ec-b857-bd1014360adc"
title: "อาลัย หมออุ๊ รพ.ศรีสังวรสุโขทัย เสียชีวิตกะทันหัน จากอุบัติเหตุ"
description: "อาลัย หมออุ๊ พญ.ธนวดี สร้อยสุวรรณ อายุรแพทย์ รพ.ศรีสังวรสุโขทัย เสียชีวิตกะทันหัน จากอุบัติเหตุ รถยนต์ตกข้างทาง ที่ จ.สุโขทัย "
category: "SPECIAL_STORIES"
language: "th"
date: 2024-11-04T03:47:16.359Z
---

# อาลัย หมออุ๊ รพ.ศรีสังวรสุโขทัย เสียชีวิตกะทันหัน จากอุบัติเหตุ

[![อาลัย หมออุ๊ รพ.ศรีสังวรสุโขทัย เสียชีวิตกะทันหัน จากอุบัติเหตุ](https://www.khaosod.co.th/wpapp/uploads/2024/11/doctor.jpg "อาลัย หมออุ๊ รพ.ศรีสังวรสุโขทัย เสียชีวิตกะทันหัน จากอุบัติเหตุ")](https://www.khaosod.co.th/wpapp/uploads/2024/11/doctor.jpg)

**อาลัย หมออุ๊ พญ.ธนวดี สร้อยสุวรรณ อายุรแพทย์ รพ.ศรีสังวรสุโขทัย เสียชีวิตกะทันหัน จากอุบัติเหตุ รถยนต์ตกข้างทาง ที่ จ.สุโขทัย**

เพจ **[โรงพยาบาลศรีสังวรสุโขทัย](https://www.facebook.com/Srisangwornsukhothai?__tn__=-UC*F)** โพสต์ข้อความแสดงความไว้อาลัยต่อการจากไปของหมออุ๊ ความว่า คณะผู้บริหารและเจ้าหน้าที่ รพ.ศรีสังวรสุโขทัย ขอแสดงความอาลัยต่อการจากไปของ **พญ.ธนวดี สร้อยสุวรรณ (หมออุ๊)** อายุรแพทย์ รพ.ศรีสังวรสุโขทัย

หมออุ๊เป็นอายุรแพทย์ที่ตั้งใจทำงาน รับผิดชอบดูแลผู้ป่วยเป็นอย่างดี ได้รับคำชื่นชมจากผู้มารับบริการ เป็นที่รักของเพื่อนร่วมงาน การจากไปของหมออุ๊นับเป็นความสูญเสียครั้งใหญ่ของรพ.ศรีสังวรฯ และกระทรวงสาธารณสุข

ขออาราธนาอำนาจคุณพระสังวรกิจโกศลผู้ก่อตั้งโรงพยาบาล ตลอดจนกุศลธรรมที่หมออุ๊ทำมาโดยตลอด โปรดดลบันดาลให้หมออุ๊ไปสู่สุคติ มีความสุขในสัมปรายภพด้วยเทอญ

สำหรับการเสียชีวิตของ หมออุ๊ ผู้สื่อข่าวารายงานว่า เมื่อวันที่ 2 พ.ย.ที่ผ่านมา เกิดอุบัติเหตุ รถยนต์ **พญ.ธนวดี** ตกข้างทางที่ อ.กงไกรลาศ จ.สุโขทัย เมื่อเวลาประมาณ 14:40 น. ขณะเดินทางกลับบ้านพักที่ จ.พิษณุโลก เป็นเหตุให้ **พญ.ธนวดี** แพทย์หญิง ธนวดี อายุ 42 ปี เสียชีวิตในที่เกิดเหตุ

