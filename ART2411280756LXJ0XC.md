---
layout: post
code: "ART2411280756LXJ0XC"
origin_url: "https://www.khaosod.co.th/lifestyle/news_9523294"
image: "https://github.com/user-attachments/assets/39dd73f4-8c77-4d95-9f20-5201db83b327"
title: "หลาก&หลายอิ่มอร่อย - โรงแรมอินเตอร์คอนติเนนตัล ชวนฉลองวันพ่อกับครอบครัว"
description: "โรงแรม อินเตอร์คอนติเนนตัล กรุงทพฯ (InterContinental Bangkok) ชวนท่านมาร่วมฉลองวันพ่อในปี 2567 นี้กับครอบครัวด้วยอาหารพิเศษจากห้องอาหารต่างๆ"
category: "LIFESTYLE"
language: "th"
date: 2024-11-28T08:26:03.997Z
---

# หลาก&หลายอิ่มอร่อย - โรงแรมอินเตอร์คอนติเนนตัล ชวนฉลองวันพ่อกับครอบครัว

[![หลาก&หลายอิ่มอร่อย - โรงแรมอินเตอร์คอนติเนนตัล ชวนฉลองวันพ่อกับครอบครัว](https://www.khaosod.co.th/wpapp/uploads/2024/11/ปก-อิ่มอร่อย-3.jpg "หลาก&หลายอิ่มอร่อย - โรงแรมอินเตอร์คอนติเนนตัล ชวนฉลองวันพ่อกับครอบครัว")](https://www.khaosod.co.th/wpapp/uploads/2024/11/ปก-อิ่มอร่อย-3.jpg)

โรงแรม อินเตอร์คอนติเนนตัล กรุงทพฯ (InterContinental Bangkok) ชวนท่านมาร่วมฉลองวันพ่อในปี 2567 นี้กับครอบครัวด้วยอาหารพิเศษจากห้องอาหารต่างๆ พร้อมโปรโมชั่นคุณพ่อรับประทานฟรี หรือมอบขนมเค้กเป็นของขวัญพิเศษสำหรับคุณพ่อที่ทำสดใหม่วันต่อวัน

![อิ่มอร่อย](https://www.khaosod.co.th/wpapp/uploads/2024/11/อิน4-696x464.jpg)

เริ่มต้นที่ **ห้องอาหาร เอสเพรสโซ่ (Espresso)** ที่ให้คุณพ่อรับประทานฟรีเมื่อมารับประทานบุฟเฟต์มื้อค่ำวันพ่อพร้อมกับครอบครัวตั้งแต่ 4 ท่าน ให้ทุกๆ ท่านได้รับประทานอาหารเลิศรสจากวัตถุดิบชั้นเลิศอย่างพร้อมหน้าพร้อมตา

![อิ่มอร่อย](https://www.khaosod.co.th/wpapp/uploads/2024/11/อิน5-696x464.jpg)

**โดยบุฟเฟต์มื้อค่ำวันพ่อให้บริการในวันที่ 5 ธ.ค. ตั้งแต่เวลา 18.00-22.30 น. ราคาท่านละ 1,900 บาท ต่อท่าน ส่วนเด็ก อายุ 6-12 ปี ราคาท่านละ 950 บาท คุณพ่อ 1 ท่านต่อโต๊ะ รับประทานฟรี เมื่อมารับประทานกับครอบครัวอย่างน้อย 4 ท่านและชำระราคาผู้ใหญ่อย่างน้อย 3 ท่าน**

ส่วน **บัลโคนี่ เลานจ์ (Balcony Lounge)** ชวนคุณพาคุณพ่อมาเพลิดเพลินบรรยากาศยามบ่ายร่วมกัน และมอบโปรโมชั่นคุณพ่อรับประทานขนมหวานนานาชนิดพร้อมจิบชายามบ่ายฟรี ในวันพฤหัสบดีที่ 5 ธ.ค.เมื่อมารับประทานชุดน้ำชายามบ่ายกับครอบครัวพร้อมกันอย่างน้อย 4 ท่าน (ฟรีสำหรับคุณพ่อ 1 ท่าน ต่อโต๊ะ)

![อิ่มอร่อย](https://www.khaosod.co.th/wpapp/uploads/2024/11/อิน7-696x524.jpg)

ชุดน้ำชายามบ่ายสำหรับ 2 ท่าน ราคาชุดละ 1,990 บาท และสำหรับ 1 ท่านราคาชุดละ 1,100 บาท ให้บริการตั้งแต่เวลา 14.30-17.30 น.

**ห้องอาหารโซแคล (SoCal)** มีอาหารชุดพิเศษมื้อค่ำ 4 รายการสำหรับวันพ่อให้บริการเป็นพิเศษระหว่างวันที่ 5 ธ.ค.-8 ธ.ค. เวลา 18.00-22.30 น. ราคาท่านละ 1,300 บาท

![อิ่มอร่อย](https://www.khaosod.co.th/wpapp/uploads/2024/11/อิน6-696x521.jpg)

เริ่มด้วยสลัดผักกรีนกอดเดสโรเมน พลาดไม่ได้กับเค้กปูม้าทอดสไตล์แคลิฟอร์เนีย และสเต๊กเนื้อวากิวพิคานย่าย่างสุกตามชอบ รับประทานคู่กับซอสชิมิชูรี

_พิเศษสำหรับคุณพ่อทุกท่านในวันที่ 5 ธ.ค. เมื่อสั่งอาหารชุดพิเศษมื้อค่ำ 4 รายการสำหรับวันพ่อ คุณพ่อจะได้รับเครื่องดื่มม็อกเทลลิ้นจี่น้ำขิงฟรี 1 แก้ว_

**ห้องอาหารไฟร์เพลส กริลล์ แอนด์ บาร์ (Fireplace Grill and Bar)** ให้บริการอาหารชุดพิเศษมื้อค่ำ 4 รายการสำหรับวันพ่อ โดยให้สิทธิ์คุณพ่อรับประทานฟรี เมื่อมารับประทานอาหารชุดพิเศษมื้อค่ำสำหรับวันพ่อนี้พร้อมกับครอบครัวอย่างน้อย 4 ท่าน

![อิ่มอร่อย](https://www.khaosod.co.th/wpapp/uploads/2024/11/อิน3-696x464.jpg)

**เมนูน่ารับประทานได้แก่ หอยนางรมจีราโด, ปลาโดเวอร์ โซล และเนื้อลูกวัว ทูร์เนอโดร์ อาหารชุดพิเศษมื้อค่ำสำหรับวันพ่อให้บริการเฉพาะวันที่ 5 ธ.ค. มื้อกลางวัน เวลา 12.00-14.30 น. มื้อค่ำระหว่างเวลา 18.00-22.30 น. ราคาท่านละ 3,200++ บาท**

![อิ่มอร่อย](https://www.khaosod.co.th/wpapp/uploads/2024/11/อิน2-696x464.jpg)



ส่วนท่านที่มองหาขนมเค้กรสอร่อยไม่เหมือนใคร **ร้านขนม บัตเตอร์ (Butter)** มีรายการขนมหวานที่จำหน่ายเฉพาะช่วงวันพ่อ ระหว่างวันที่ 28 พ.ย.-8 ธ.ค. เท่านั้น ได้แก่ เค้ก โคโค่ วอริเออร์ ขนมเค้กที่ประกอบไปด้วย พราลีนถั่วอัลมอนด์ผสมมะพร้าว มูสช็อกโกแลตนมผสมมะพร้าว และพราลีนกาแฟผสมถั่วเฮเซลนัท ราคาสุทธิเริ่มต้นชิ้นละ 120 บาท

![อิ่มอร่อย](https://www.khaosod.co.th/wpapp/uploads/2024/11/อิน8-696x464.jpg)

_ส่วนขนมเค้กขนาด 1 ปอนด์ ราคา 990 บาท 2 ปอนด์ ราคา 1,600 บาท และ 3 ปอนด์ ราคา 2,500 บาท ร้านขนม บัตเตอร์ ให้บริการตั้งแต่ เวลา 08.00-19.00 น._

มาร่วมฉลองและใช้เวลากับคุณพ่อที่คุณรักไปด้วยกันที่โรงแรมอินเตอร์คอนติเนนตัล กรุงเทพฯ โทร. 0-2656-0444 อีเมล dining.bkkhb@ihg.com

**ราคาทั้งหมดยังไม่รวมค่าบริการ 10% และภาษีมูลค่าเพิ่ม 7% ยกเว้นช็อกโกแลตพราลีนและเค้กสำหรับวันพ่อ ซึ่งเป็นราคาที่รวมภาษีมูลค่าเพิ่ม 7% แล้ว**