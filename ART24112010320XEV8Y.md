---
layout: post
code: "ART24112010320XEV8Y"
origin_url: "https://www.khaosod.co.th/special-stories/news_9514267"
image: "https://github.com/user-attachments/assets/e4c9f903-a1e7-4765-ac55-011b6f87aea1"
title: "เตือนภัยฉีดน้ำหอมในห้องแอร์ อึ้งสภาพที่เห็นเพิ่ง 2 เดือนครึ่ง จับตัวเป็นเมือก ทำแอร์ตัน น้ำรั่ว"
description: "เตือนภัยฉีดน้ำหอมในห้องแอร์ อึ้งสภาพที่เห็นเพิ่ง 2 เดือ..."
category: "SPECIAL_STORIES"
language: "th"
date: 2024-11-20T10:40:54.425Z
---

# เตือนภัยฉีดน้ำหอมในห้องแอร์ อึ้งสภาพที่เห็นเพิ่ง 2 เดือนครึ่ง จับตัวเป็นเมือก ทำแอร์ตัน น้ำรั่ว

[![เตือนภัยฉีดน้ำหอมในห้องแอร์ อึ้งสภาพที่เห็นเพิ่ง 2 เดือนครึ่ง จับตัวเป็นเมือก ทำแอร์ตัน น้ำรั่ว](https://www.khaosod.co.th/wpapp/uploads/2024/11/perfume.jpg "เตือนภัยฉีดน้ำหอมในห้องแอร์ อึ้งสภาพที่เห็นเพิ่ง 2 เดือนครึ่ง จับตัวเป็นเมือก ทำแอร์ตัน น้ำรั่ว")](https://www.khaosod.co.th/wpapp/uploads/2024/11/perfume.jpg)

**เตือนภัยฉีดน้ำหอมในห้องแอร์ อึ้งสภาพที่เห็นเพิ่ง 2 เดือนครึ่ง จับตัวเป็นเมือก ทำแอร์ตัน น้ำรั่ว เผยทุกอย่างที่มีกลิ่นหอมก็ไม่รอด**

วันที่ 20 พ.ย.67 สมาชิก **[TikTok @koiguitar](https://www.tiktok.com/@koiguitar/video/7438870640725216520)** โพสต์คลิปเตือนภัย คนที่ชอบฉีดน้ำหอมในห้องแอร์ ระวังแอร์ตัน แถมกลายเป็นเมือก โดยระบุว่า **“ฉีดน้ำหอมในห้องเป็นเหตุ”**

โดยในคลิปเป็นสภาพแอร์ที่ช่างเปิดออกมาเพื่อล้าง ซึ่งพบว่ามีเมือกสีขาวใสไหลออกมาจำนวนมาก แถมยังหยดลงเป็นทาง ซึ่งคราบดังกล่าวติดอยู่บนแผงแอร์ และยากต่อการล้างเป็นอย่างมาก

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก ซึ่งผู้โพสต์ยังได้เข้ามาคอมเมนต์อธิบายเพิ่มเติมว่า “น้ำหอมมันระเหยเป็นวุ้น ทำให้ท่อน้ำแอร์ตัน น้ำมันรั่ว เลยต้องล้าง เป็นเมือกเต็มเลย เยอะมาก นอกจากนี้ครีมทาผิวกับแป้งก็เป็น รวมทั้งทุกอย่างที่มีกลิ่นหอม มันระเหยไปอยู่ในแอร์ นอกจากนี้เธอยังบอกอีกว่า สภาพที่เห็นคือเพิ่ง 2 เดือนครึ่งเอง

