---
layout: post
code: "ART24110721228BQDUB"
origin_url: "https://www.khaosod.co.th/breaking-news/news_9495501"
image: "https://github.com/user-attachments/assets/a7e23bed-e94a-4d02-ba54-df1815e74f45"
title: "สะเทือนไทย แผ่นดินไหวเมียนมาขนาด 4.7 ทำ 4 จังหวัดรับรู้แรงสั่น"
description: "แผ่นดินไหวเมียนมา ขนาด 4.7 ห่างจากแม่สายเพียง 42 กม. ทำให้บ้านเรือนเชียงใหม่ เชียงราย แม่ฮ่องสอน สกลนคร รับรู้ถึงแรงสั่นสะเทือน  "
category: "HOT_NEWS"
language: "th"
date: 2024-11-07T21:26:11.528Z
---

# สะเทือนไทย แผ่นดินไหวเมียนมาขนาด 4.7 ทำ 4 จังหวัดรับรู้แรงสั่น

[![สะเทือนไทย แผ่นดินไหวเมียนมาขนาด 4.7 ทำ 4 จังหวัดรับรู้แรงสั่น](https://www.khaosod.co.th/wpapp/uploads/2024/11/earthquake1.jpg "สะเทือนไทย แผ่นดินไหวเมียนมาขนาด 4.7 ทำ 4 จังหวัดรับรู้แรงสั่น")](https://www.khaosod.co.th/wpapp/uploads/2024/11/earthquake1.jpg)

**แผ่นดินไหวเมียนมา ขนาด 4.7 ห่างจากแม่สายเพียง 42 กม. ทำให้บ้านเรือนเชียงใหม่ เชียงราย แม่ฮ่องสอน สกลนคร รับรู้ถึงแรงสั่นสะเทือน**

เมื่อเวลา 23.30 น.วันที่ 7 พ.ย.2567 **[กองเฝ้าระวังแผ่นดินไหว](https://earthquake.tmd.go.th/)** มีรายงานเหตุการณ์แผ่นดินไหวในประเทศเมียนมา โดยมีจุดศูนย์กลางอยู่ที่ละติจูด 20.817°N , ลองจิจูด 99.891°E ตั้งอยู่ทางทิศตะวันออกเฉียงเหนือของ อ.แม่สาย จ.เชียงราย ห่างออกไปประมาณ 42 กม. มีขนาด 4.7 และลึกลงไปประมาณ 7 กิโลเมตร

ทั้งนี้การเกิดแผ่นดินไหวดังกล่าว ส่งผลกระทบต่อบ้านเรือนประชาชน ของประเทศไทย ในพื้นที่ จังหวัด เชียงราย, เชียงใหม่, แม่ฮ่องสอน และ สกลนคร โดยรับรู้ได้ถึงแรงสั่นสะเทือน บ้านสั่น ของตก

![](https://www.khaosod.co.th/wpapp/uploads/2024/11/20241108001410_896484-696x392.jpg)

ซึ่งภายหลังเกิดเหตุ ทางกรมอุตุนิยมวิทยา ได้ออกประกาศ เรื่อง แผ่นดินไหว ที่ ประเทศเมียนมา มีใจความว่า

เมื่อวันที่ 7 พฤศจิกายน พ.ศ.2567 เวลา 23.30 น. เกิดแผ่นไหว จุดศูนย์กลางอยู่  
บริเวณ ประเทศเมียนมา ที่ละติจุด 20.817 องศาเหนือ ลองจิจุด 99.891 องศาตะวันออก ขนาด 4.7  
ความลึก 7 กิโลเมตร ทางทิศตะวันออกเฉียงเหนือของ อ.แม่สาย จ.เชียงราย ประมาณ 42 กิโลเมตร  
ได้รับแจ้งรู้สึกสั่นไหว บริเวณจังหวัดเชียงใหม่ เชียงราย หากมีรายละเอียดเพิ่มเติมจะแจ้งให้ทราบโดยด่วนต่อไป

ประกาศ ณ วันที่ 7 พฤศจิกายน พ.ศ.2567 เวลา 23.46 น.

![](https://www.khaosod.co.th/wpapp/uploads/2024/11/Screenshot_8-11-2024_32644_earthquake.tmd_.go_.th_-492x696.jpeg)