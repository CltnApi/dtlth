---
layout: post
code: "ART2411101317FM1FP7"
origin_url: "https://www.khaosod.co.th/sports/news_9499169"
image: "https://github.com/user-attachments/assets/57db1214-09ae-407b-a05b-2457a8bf67d9"
title: "ระยอง ยิงเจ๊าแบ่งแต้มท้ายเกมทำ บุรีรัมย์ เสียสถิติคลีนชีตเกมเยือน"
description: "การแข่งขันฟุตบอลรีโว ไทยลีกฤดูกาล 2024/25 เมื่อวันที่ 10 พฤศจิกายน ระยอง เอฟซี เปิดบ้านรับการมาเยือน บุรีรัมย์ ยูไนเต็ด โดยก่อนเกมนี้ ระยอง เอฟซี มี 11"
category: "SPORTS"
language: "th"
date: 2024-11-10T13:22:08.944Z
---

# ระยอง ยิงเจ๊าแบ่งแต้มท้ายเกมทำ บุรีรัมย์ เสียสถิติคลีนชีตเกมเยือน

[![ระยอง ยิงเจ๊าแบ่งแต้มท้ายเกมทำ บุรีรัมย์ เสียสถิติคลีนชีตเกมเยือน](https://www.khaosod.co.th/wpapp/uploads/2024/11/buriram.jpg.jpg "ระยอง ยิงเจ๊าแบ่งแต้มท้ายเกมทำ บุรีรัมย์ เสียสถิติคลีนชีตเกมเยือน")](https://www.khaosod.co.th/wpapp/uploads/2024/11/buriram.jpg.jpg)

การแข่งขันฟุตบอลรีโว ไทยลีกฤดูกาล 2024/25 เมื่อวันที่ 10 พฤศจิกายน ระยอง เอฟซี เปิดบ้านรับการมาเยือน บุรีรัมย์ ยูไนเต็ด โดยก่อนเกมนี้ ระยอง เอฟซี มี 11 คะแนน จาก 12 นัด รั้งอันดับ 13 ของตาราง ส่วน บุรีรัมย์ ยูไนเต็ด แชมป์เก่า มี 23 คะแนน จาก 9 นัด รั้งอันดับ 2 ของตาราง

เกมนี้ บุรีรัมย์ ยูไนเต็ด เป็นฝ่ายทำได้ดีกว่าในช่วงแรก และได้ประตูออกนำก่อน 1-0 จากจังหวะยิงไกลของ พิธิวัต สุขจิตธรรมกุล บอลพุ่งชนคานก่อนกระเด้งโดนตัว กรกฏ พิพัฒน์นัดดา ผู้รักษาประตูระยอง เข้าประตูตัวเองในนาที 26

จากนั้นเป็น ระยอง ที่เล่นได้ดีขึ้นเรื่อยๆ กระทั่งนาที 84 พีระพัฒน์ ขมิ้นทอง มาโขกพังประตูให้ระยอง ตามตีเสมอ 1-1 และเป็นทีมแรกในฤดูกาลที่ทำให้ บุรีรัมย์ เสียประตูทีมเยือน

หลังสกอร์กลับมาเท่ากัน บุรีรัมย์ กลับมาโหมบุกหนัก แต่สุดท้าย ระยอง สามารถช่วยกันป้องกันไว้ได้ ทำให้จบ 90 นาที ระยอง เอฟซี เสมอ บุรีรัมย์ ยูไนเต็ด 1-1 แบ่งกันไปทีมละแต้ม โดย ระยอง เก็บเพิ่มเป็น 12 คะแนน ส่วน บุรีรัมย์ เป็น 24 คะแนน