---
layout: post
code: "ART2411250836NBAP4O"
origin_url: "https://www.khaosod.co.th/sports/news_9520451"
image: "https://github.com/user-attachments/assets/ce0b686f-db7f-40dd-b36b-fac2a731217e"
title: "เมืองทอง เฉือนสยามนนท์ ป้องแชมป์ ศึกลาลีกา ยูธ 2024"
description: "การแข่งขันฟุตบอลเยาวชน “ LALIGA Youth Tournament 2024 “..."
category: "SPORTS"
language: "th"
date: 2024-11-25T09:11:28.000Z
---

# เมืองทอง เฉือนสยามนนท์ ป้องแชมป์ ศึกลาลีกา ยูธ 2024

[![เมืองทอง เฉือนสยามนนท์ ป้องแชมป์ ศึกลาลีกา ยูธ 2024](https://www.khaosod.co.th/wpapp/uploads/2024/11/koe.jpg "เมืองทอง เฉือนสยามนนท์ ป้องแชมป์ ศึกลาลีกา ยูธ 2024")](https://www.khaosod.co.th/wpapp/uploads/2024/11/koe.jpg)

การแข่งขันฟุตบอลเยาวชน “ LALIGA Youth Tournament 2024 “ การแข่งขันฟุตบอลระดับเยาวชนที่เพิ่งจะเกิดขึ้นครั้งแรกในประเทศไทย ที่บริษัท JSE ได้รับลิขสิทธิ์จัดการแข่งขันในประเทศไทย ระหว่างวันที่ 22-24 พ.ย. ณ สนามกีฬา 5 ภาค นนทบุรี

ซึ่งการแข่งขันรายการนี้ไทยได้รับลิขสิทธิ์จัดการแข่งขันทั้งสิ้น 4 รุ่นอายุ ประกอบด้วย รุ่นอายุไม่เกิน 10 ปี, รุ่นอายุไม่เกิน 12 ปี, รุ่นอายุไม่เกิน 14 ปี และรุ่นอายุไม่เกิน 16 ปี โดยมีทีมทั้งจากไทยและต่างประเทศส่งเข้าร่วมแข่งขันทั้งสิ้น 63 ทีม และมีทีมจากต่างประเทศเข้าร่วมชิงชัยมากถึง 11 ประเทศ อาทิ ทีมเบียรีอัล จากออสเตรเลีย, ฟิลิปปินส์, ทีมยะโฮ จากมาเลเซีย, ทีมมัลดีฟ, ทีมยูเวสตูสเชียงไฮ้จากจีน, สิงคโปร์, ลาว, ญีปุ่น, เกาหลีใต้และอินเดีย และแชมป์แต่ละรุ่นจะคว้าตั๋วไปแข่ง ลาลีกา ยูธ รอบแชมป์ชนแชมป์ ที่ประเทศมาเเลเซีย ในปี 2568

รุ่นอายุไม่เกิน 10 รอบชิงชนะเลิศ เป็นการโคจคกลับมาพบกันของสองคู่ปรับเก่า มาสด้า ลาว กับ แทคทีม และเป็นลาวที่ยิงเปิดสกอร์ขึ้นนำก่อน แต่เมือหมดเวลาแข่งขันปรากฏว่าเสมอกัน 2-2 ประตู ต้องมาดวลจุดโทษหาแชมป์ โดยจะให้ยิงฝั่งละ 3 คนและเป็นแทคทีม ประเดิมยิงก่อนแต่ไม่เข้า ก่อนที่ลาวคนที่ 1 จะออกมายิงเข้าประตูขึ้นนำ 3-2 ประตู จากนั้น แทคทีมคนที่ 2 ก็ยังยิงทำประตูไล่ไม่ได้ ยิงพลาดเข้ามือประตู มาถึงคนที่ 2 มาสด้า ลาว ที่เล็งตรงกรอบแต่กลับพลาดลูกออกจนมาถึงคนสุดท้ายของ แทคทีม หากยิงเข้าก็จะเสมอ 3-3 หากพลาดก็จะแพ้ชวดแชมป์ และปรากฏว่า นักเตะของ แทคทีม ยิงพลาดประตูของ มาสด้า ลาว พุ่งรับบอลถูกทาง ส่งผลให้ มาสด้า ลาว เอาชนะไป 3-2 ประตู คว้าแชมป์รุ่นอายุไม่เกิน 10 ปีไปครอง พร้อมตีตั๋วไปลุยรอบ แชมป์ชนแชมป์ ที่มาเลเซียปีหน้า

ในขณะที่รุ่นอายุไม่เกิน 12 ปี “แชมป์เก่า” อะคาเดมี่ เมืองทอง ยูไนเต็ด ลงสนามป้องแชมป์กับ สยามนนท์ ยูไนเต็ด ซึ่งคู่นี้เมืองทองได้เปรียบเรื่องรูปร่างที่สูงใหญ่กว่า แต่เกมกลับไม่เป็นของ แชมป์เก่า เพราะสนามนนท์ เข้าบอลเร็ว ก่อนจะได้ประตูขึ้นนำ”แชมป์เก่า” จากการยิงซ้ำลูกรับที่กระดอนออกจากมือของประตูออกนำ 1-0 ประตู ความกดดันกลับมาอยู่ที่ หนูน้อยนักเตะ”กิเลนจูเนียร์” ที่พยายามจะรุกทำเกมแต่กลับโดนสะกัด และสวนกลับ ขึ้นนอลเร็ว แต่ฝั่ง”แชมป์เก่า” ยังรุกไม่ถอยมีโอกาสยิงประตูหลายครั้งแต่พลาด หมดเวลาครึ่งแรก สยามนนท์ ขึ้นนำ 1-0 ประตู

เกมครึ่งหลัง เมืองทอง เปิดไกล หวังให้กองหน้าที่มีรูปร่างสูงขึ้นโหมงทำประตู และก็ทำสำเร็จ เมื่อ ชาคริต โหม่งเข้าไประตูตีเสมอให้เมือง 1-1 ประตู เกมกลับมาเป็นของฝั่งเมืองทองที่ได้โอกาสกลับมาเปิดเกมรุก และส่งผู้เล่นตัวเล็กแต่คล่องแคล่วอย่าง อเล็กซ์ ลงมาเล่น และเปิดบอลส่งต่อให้กองหน้าขึ้นไปยิงประตูพลิกกลับมานำ 2-1 ประตู จากนั้นเมืองทอง กลับมาคุมเกมเคาะต่อบอล ให้ฝั่งของ สยามนนท์ไล่ จนหมดเวลาแข่งขัน “เมืองทอง” พลิกกลับมาชนะ สยามนนท์ 2-1 ประตู ป้องกันแชมป์ได้เป็นสมัยที่ 2

ส่วนการแข่งขันในรุ่นอายุไม่เกิน 14 ปี เป็นการชิงชัยกันระหว่าง อัสสัมชัญ ธนบุรี และ บุรีรัมย์ ยูไนเต็ด ปรากฏว่าหมดเวลาแข่งขันเสมอกัน 1-1 ประตู ปรากฏว่าเป็นฝั่งของอัสสัมชัญ ธนบุรี ที่เอาชนะจุดโทษ 4-1 ประตู คว้าแชมป์มาครอง เช่นเดียวกับในรุ่นอายุไม่เกิน 16 ปี นักเตะจากสัมอัสชัญ ยูไนเต็ด ที่เอาชนะ มาเลเซีย 2-0 ประตู คว้าแชแมป์มาครองได้เช่นกัน

สรุป 4 ทีมที่ได้โควต้าไปแข่งขัน ฟุตบอลเยาวชนลาลีกา LALIGA Youth Tournament 2025 ที่ประเทศมาเลเซีย ประกอบด้วย รุ่นอายุไม่เกิน 10 ปี มาสด้า ลาว, รุ่นอายุไม่เกิน 12 ปี อะคาเดมี่ เมืองทอง ยูไนเต็ด, รุ่นอายุไม่เกิน 14 ปี อัสสัมชัญ ธนบุรี และ รุ่นอายุไม่เกิน 16 ปี อัสสัมชัญ ธนบุรี