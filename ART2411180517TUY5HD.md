---
layout: post
code: "ART2411180517TUY5HD"
origin_url: "https://www.khaosod.co.th/sports/news_9510194"
image: "https://github.com/user-attachments/assets/2c60df3f-06d0-4145-9d6d-d70ee489831f"
title: "ทีมดัง เซเรีย อา หวังยืมตัว เคียซา แม้เพิ่งย้ายร่วมทัพหงส์เมื่อต้นซีซัน"
description: "เฟเดริโก เคียซา แนวรุกดีกรีทีมชาติอิตาลี ได้รับความสนใจจากสโมสรดังในเซเรีย อา อิตาลี ที่อยากได้ตัวไปร่วมทัพ แม้ว่าเขาจะเพิ่งย้ายมาอยู่กับ ลิเวอร์พูล"
category: "SPORTS"
language: "th"
date: 2024-11-18T05:27:12.290Z
---

# ทีมดัง เซเรีย อา หวังยืมตัว เคียซา แม้เพิ่งย้ายร่วมทัพหงส์เมื่อต้นซีซัน

[![ทีมดัง เซเรีย อา หวังยืมตัว เคียซา แม้เพิ่งย้ายร่วมทัพหงส์เมื่อต้นซีซัน](https://www.khaosod.co.th/wpapp/uploads/2024/11/fede.jpg "ทีมดัง เซเรีย อา หวังยืมตัว เคียซา แม้เพิ่งย้ายร่วมทัพหงส์เมื่อต้นซีซัน")](https://www.khaosod.co.th/wpapp/uploads/2024/11/fede.jpg)

เฟเดริโก เคียซา แนวรุกดีกรีทีมชาติอิตาลี ได้รับความสนใจจากสโมสรดังในเซเรีย อา อิตาลี ที่อยากได้ตัวไปร่วมทัพ แม้ว่าเขาจะเพิ่งย้ายมาอยู่กับ ลิเวอร์พูล ในช่วงฤดูร้อนนี้ก็ตาม

เคียซา เพิ่งจะได้ลงเล่นในเกมพรีเมียร์ ลีก ให้กับ ลิเวอร์พูล ไปแค่ 1 นัด นับตั้งแต่ย้ายมาอยู่ในถิ่นแอนฟิลด์ ในซีซันนี้ ขณะเดียวกันจากปัญหาเรื่องความฟิตและอาการบาดเจ็บ ทำให้เขาไม่มีชื่ออยู่กับทีมใน 5 เกมหลังสุด

จากสถานการณ์ดังกล่าวทำให้หลายฝ่ายมองว่าการปล่อยยืมเคียซาออกไปในช่วงปีใหม่อาจจะเป็นสิ่งที่ช่วยให้เขามีโอกาสลงเล่นมากขึ้นและเรียกความฟิตได้ดีขึ้น

และล่าสุดมีการเปิดเผยว่า อินเตอร์ มิลาน ทีมดังจากเซเรีย อา อิตาลี กำลังต้องการจะยืมตัวแข้งรายนี้มาร่วมทัพด้วยสัญญาระยะสั้น 6 เดือน ในช่วงฤดูหนาวนี้