---
layout: post
code: "ART2411050352B8E5Y9"
origin_url: "https://www.khaosod.co.th/entertainment/news_9490002"
image: "https://github.com/user-attachments/assets/0350d20e-1c0d-4d5a-991a-7a0abd4f1b13"
title: "บันเทิงต่างประเทศ- สมกับการรอคอย Lady Gaga ปล่อยเอ็มวี Disease สีสันจี๊ดจ๊าด"
description: "บันเทิงต่างประเทศ- สมกับการรอคอย Lady Gaga ปล่อยเอ็มวี Disease สีสันจี๊ดจ๊าด ทั้งเสื้อผ้า หน้า ผมสุดหลอน แถมแอ๊กติ้งยังเป็นเลิศ"
category: "ENTERTAINMENT"
language: "th"
date: 2024-11-05T03:56:54.784Z
---

# บันเทิงต่างประเทศ- สมกับการรอคอย Lady Gaga ปล่อยเอ็มวี Disease สีสันจี๊ดจ๊าด

[![บันเทิงต่างประเทศ- สมกับการรอคอย Lady Gaga ปล่อยเอ็มวี Disease สีสันจี๊ดจ๊าด](https://www.khaosod.co.th/wpapp/uploads/2024/11/lady.jpg "บันเทิงต่างประเทศ- สมกับการรอคอย Lady Gaga ปล่อยเอ็มวี Disease สีสันจี๊ดจ๊าด")](https://www.khaosod.co.th/wpapp/uploads/2024/11/lady.jpg)

บันเทิงต่างประเทศ- สมกับการรอคอย Lady Gaga ปล่อยเอ็มวี Disease สีสันจี๊ดจ๊าด ทั้งเสื้อผ้า หน้า ผมสุดหลอน แถมแอ๊กติ้งยังเป็นเลิศ

![](https://www.khaosod.co.th/wpapp/uploads/2024/11/Lady-Gaga-Disease-MV-Photo-credit-Jasmine-Safaeian.jpg)

สิ้นสุดการรอคอยของเหล่า Little Monsters แล้ว **‘Lady Gaga’ (เลดี้ กาก้า)** ป๊อปไอคอน Mother Monster ได้ฤกษ์ปล่อยมิวสิควิดีโอ _**“Disease”**_ ที่ทำถึงทั้งเสื้อผ้า หน้า ผมสุดหลอน แถมแอ๊กติ้งยังเป็นเลิศ สวมบทบาทเป็นตัวละครหลายตัวในเอ็มวีเดียว

โดย Lady Gaga โพสต์ลงใน Instagram ว่า _ฉันคิดถึงความสัมพันธ์ระหว่างฉันกับปีศาจในใจฉันอยู่บ่อยๆ ไม่ใช่เรื่องง่ายที่ต้องเผชิญหน้า และถูกเย้ายวนจากความโกลาหล สับสนยุ่งเหยิง ทำให้ฉันกลัว กังวล และอึดอัด_

![](https://www.khaosod.co.th/wpapp/uploads/2024/11/Lady-Gaga.jpg)

Disease พูดถึงการเผชิญหน้ากับความกลัวเหล่านั้น เผชิญหน้ากับตัวฉันเอง และความมืดมนในใจ บางครั้งฉันก็ไม่ได้เอาชนะ หรือหลีกหนีจากบางส่วนในชีวิตฉันที่แม้แต่ฉันยังกลัวตัวเองไปได้ แม้ฉันจะพยายามหนี สุดท้ายมันก็ยังเป็นส่วนหนึ่งของตัวตนฉัน ฉันจะพยายามหนีไปอีกก็ได้ แต่สุดท้ายก็ยังเป็นฉันอยู่วันยังค่ำ

ADVERTISEMENT

เต้นรำ เปลี่ยนรูปร่างหน้าตา วิ่งพล่าน และลบล้างออก _วนลูปไปเรื่อยๆ จนกลับมาเป็นตัวฉันอีกครั้ง การหล่อหลอมรวมกันแบบนี้สุดท้ายก็เป็นสิ่งที่สวยงาม เพราะทุกอย่างคือตัวตนของฉัน และฉันได้เรียนรู้ที่จะเอามันให้อยู่_ ควบคุมท่วงทำนองชีวิตของตัวเอง ฉันแสดงในทุกตัวละครด้วยตัวเอง นี่คือผลงานศิลปะและชีวิตในแบบของฉัน ไม่ว่าจะต้องเจอกับคำถามที่น่ากลัวเท่าไร คำตอบจะยังคงอยู่ภายในตัวของฉัน ฉันรักษาชีวิตของตัวเองเอาไว้เพื่อให้ตัวเองไปต่อได้ ทั้งหมดนี้คือตัวฉัน ฉันเข้มแข็ง

![](https://www.khaosod.co.th/wpapp/uploads/2024/11/Lady-Gaga-Disease-MV-shots.jpg)

**สำหรับ Disease เป็นซิงเกิลแรกจากอัลบั้มเต็มชุดที่ 7 และจะปล่อยให้แฟนๆ ได้ฟังกันเต็มๆ ในเดือนกุมภาพันธ์ ปี 2025**