---
layout: post
code: "ART2411050552HBQYG2"
origin_url: "https://www.khaosod.co.th/entertainment/news_9490648"
image: "https://github.com/user-attachments/assets/71c419a1-57bc-4fd9-b119-0da6bdd6f035"
title: "กันกัน ปีนี้ไม่เหงา ชวนแฟนคลับร่วมบุญ เติมพลังก้าวสู่ 25th"
description: "ขอร่วมอนุโมทนาบุญกับ กันกัน กัญจน์ เตียวสุวรรณ หรือ คุณประพัฒน์ จากละคร หนึ่งในร้อย กับเหล่า FC ที่มารวมพลกันในโปรเจ็กต์ \"Best Day Of GunGun 25th\""
category: "ENTERTAINMENT"
language: "th"
date: 2024-11-05T05:57:24.476Z
---

# กันกัน ปีนี้ไม่เหงา ชวนแฟนคลับร่วมบุญ เติมพลังก้าวสู่ 25th

[![กันกัน ปีนี้ไม่เหงา ชวนแฟนคลับร่วมบุญ เติมพลังก้าวสู่ 25th](https://www.khaosod.co.th/wpapp/uploads/2024/11/gungun051167-3.jpg "กันกัน ปีนี้ไม่เหงา ชวนแฟนคลับร่วมบุญ เติมพลังก้าวสู่ 25th")](https://www.khaosod.co.th/wpapp/uploads/2024/11/gungun051167-3.jpg)

ขอร่วมอนุโมทนาบุญกับ **กันกัน กัญจน์ เตียวสุวรรณ** หรือ **คุณประพัฒน์ จากละคร หนึ่งในร้อย** กับเหล่า FC ที่มารวมพลกันในโปรเจ็กต์ **“Best Day Of GunGun 25th”** ณ วัดยานนาวา พระอารามหลวง ฉลองวันเกิดล่วงหน้า เข้าสู่วัย 25 ปี พร้อมมินิมีตแอนท์กรี๊ด แบบกันเอง

![กันกัน](https://www.khaosod.co.th/wpapp/uploads/2024/11/gungun051167-1.jpg)

บรรยากาศเต็มเปี่ยมด้วยความอบอุ่นนอกจากแฟนๆ ที่เป็น 5 Top Donate และพี่ที่มาร่วมทั้งแฟนไทย และอินเตอร์แล้วยังมี เพื่อนสนิทศิลปิน นักแสดง น้องพีท สุชานนท์ มาร่วมเป็นเกสท์ ด้วย พร้อมกับฟู้ดซัพพอร์ต ทั้งอาหารและเครื่องดื่มเต็มอิ่ม

![กันกัน](https://www.khaosod.co.th/wpapp/uploads/2024/11/gungun051167-9.jpg)

กิจกรรมหลังจากลงทะเบียนแล้ว ก็เริ่มเข้าสู่พิธีกรรมทางศาสนาในการร่วมกันสวดมนต์พร้อมถวายสังฆทานพระสงฆ์จำนวน 9 รูป ซึ่งหนุ่มกันกัน เป็นตัวแทนในการทำพิธี จากนั้นพระคุณเจ้าได้ให้พรและประพรมน้ำพระพุทธมนต์เพื่อเป็นสิริมงคล แก่ผู้ร่วมงาน

![กันกัน](https://www.khaosod.co.th/wpapp/uploads/2024/11/gungun051167-7.jpg)

ADVERTISEMENT

**ก่อนนำเข้าสู่ช่วง Q&A แฟน ๆ กับหนุ่มกันกัน ในหลากหลายความรู้สึกอย่างสนุกสนาน** ซึ่งมีพี่ๆ ทั้งในประเทศไทย ต่างประเทศร่วมพูดคุยกัน และมาสู่โหมดซึ้งเมื่อเพื่อนสนิท ได้อวยพร บอกความรู้สึกอย่างจริงจัง แบบว่าแฟนๆ ชั่นชัตเตอร์เรือผีรัว ๆ แล้วจึงค่อยไปถึงช่วงเจ้าของงานเดินไปทักทายแฟนๆ แบบใกล้ เพื่อเตรียม บิ๊กเซอร์ไพรส์กับเค้กวันเกิดลูกโตข้าวเหนียวหมู

![กันกัน](https://www.khaosod.co.th/wpapp/uploads/2024/11/gungun051167-8.jpg)

จากนั้นก็ถึงช่วงเกือบสุดท้าย ที่ “กันกัน” กล่าวขอบคุณกับแฟนๆ ว่า **“รู้สึกตื่นเต้น และขอบคุณแฟนๆมาก จริงๆ เพราะไม่ได้เจอกันบ่อย และครอบครัวนี้ก็ใหญ่ขึ้น ขอบคุณในทุกการสนับสนุนมาจนถึงตอนนี้** สัญญาว่าจะพัฒนาตนเองต่อไปเรื่อยๆ เป็นอีกหนึ่งปีที่ประทับใจอย่างมาก ที่เราได้มาร่วมกันทำบุญด้วยกัน และขอบคุณอีกครั้งกับพี่ๆ ทุกคนรวมถึงอินเตอร์แฟนด้วย”

![](https://www.khaosod.co.th/wpapp/uploads/2024/11/gungun051167-6.jpg)

จากนั้นนักแสดงหนุ่มก็ ถ่ายภาพนิ่ง VDO กรุ๊ปช็อตพร้อมแฟนๆ ก่อนจะไปสู่กิจกรรมเอาท์ดอร์ปล่อยปลาลงแม่น้ำเจ้าพระยา และไฮทัช เพื่อขอบคุณพี่ๆ ส่งท้ายก่อนกลับบ้านกัน ติดตาม “กันกัน เตียวสุวรรณ”