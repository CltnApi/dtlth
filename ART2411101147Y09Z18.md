---
layout: post
code: "ART2411101147Y09Z18"
origin_url: "https://www.khaosod.co.th/special-stories/news_9499138"
image: "https://github.com/user-attachments/assets/8d36d17f-93e4-47f6-9829-ce6008173920"
title: "ไวรัลสุดฮา เจ้าหน้าที่ตัวจิ๋ว แอบหลับขณะปฏิบัติหน้าที่ โดนจับได้ เพราะหลักฐานชัด"
description: "ไวรัลสุดฮา เจ้าหน้าที่ตัวจิ๋ว แอบหลับขณะปฏิบัติหน้าที่ โดนจับได้ เพราะหลักฐานชัดเจนบนใบหน้า คอมเมนต์สุดเอ็นดู รู้ที่มามีใจฟู"
category: "SPECIAL_STORIES"
language: "th"
date: 2024-11-10T11:50:49.221Z
---

# ไวรัลสุดฮา เจ้าหน้าที่ตัวจิ๋ว แอบหลับขณะปฏิบัติหน้าที่ โดนจับได้ เพราะหลักฐานชัด

[![ไวรัลสุดฮา เจ้าหน้าที่ตัวจิ๋ว แอบหลับขณะปฏิบัติหน้าที่ โดนจับได้ เพราะหลักฐานชัด](https://www.khaosod.co.th/wpapp/uploads/2024/11/meow-meow-police-cat-04.jpg "ไวรัลสุดฮา เจ้าหน้าที่ตัวจิ๋ว แอบหลับขณะปฏิบัติหน้าที่ โดนจับได้ เพราะหลักฐานชัด")](https://www.khaosod.co.th/wpapp/uploads/2024/11/meow-meow-police-cat-04.jpg)

**ไวรัลสุดฮา เจ้าหน้าที่ตัวจิ๋ว แอบหลับขณะปฏิบัติหน้าที่ โดนจับได้ เพราะหลักฐานชัดเจนบนใบหน้า คอมเมนต์สุดเอ็นดู รู้ที่มามีใจฟู**

เมื่อวันที่ 10 พฤศจิกายน 2567 กลายเป็นภาพไวรัลสุดน่าเอ็นดู เรียกเสียงฮาและรอยยิ้มจากโลกโซเชียล เมื่อเพจ **พิสูจน์หลักฐานจังหวัดนนทบุรี** ออกมาแชร์ภาพสุดน่ารักพร้อมเขียนแคปชั่นว่า **_“ขอความกรุณาผู้มาใช้บริการพิมพ์มือตรวจสอบประวัติ อย่าเอาหน้าจุ่มตลับหมึกนะครับ”_**

พร้อมแนบภาพเจ้าเหมียวนอนหลับปุ๋ยสบายใจ บริเวณโต๊ะประชาสัมพันธ์ ด้วยใบหน้าสุดฟิน แต่มิวายเรียกเสียงฮา เพราะหน้าเจ้าแมวมีแต่รอยหมึกสีน้ำเงินเต็มไปหมด เหตุเพราะ **เผลอฟุบหลับหน้าจุ่มตลับหมึกสำหรับพิมพ์ลายนิ้วมือนั่นเอง**

ภาพประกอบ จาก พิสูจน์หลักฐานจังหวัดนนทบุรี

งานนี้ทำเอาชาวเน็ตแห่เอ็นดู เข้ามาคอมเมนต์แซวเจ้าเหมียว อาทิ

ได้เสียงตอบรับความเอ็นดูดีขนาดนี้ ต่อมาทางเพจ **พิสูจน์หลักฐานจังหวัดนนทบุรี** ก็โพสต์ภาพเพิ่มเติม เป็นแมว 2 ตัว พร้อมเขียนแคปชั่นว่า _“ท่านที่มาใช้บริการพิมพ์มือตรวจสอบประวัติ ถ้าพบ เจ้าหน้าที่ ด้านซ้าย ระวังท่านสวบครับ ท่านขี้มูหู ส่วนเจ้าหน้าที่สีอ่อน ด้านขวาจะใจดีกว่า แต่จะมอมแมมเล็กน้อยถึงปานกลางครับ”_

โดยข้อมูลเพิ่มเติมทราบว่า **เจ้าเหมียวทั้ง 2 ตัว เป็นแมวจร ที่มาทำงานแลกที่นอนในสำนักงาน** ซึ่งมีเจ้าหน้าที่หลายคนเป็นทาสแมวพอดี ก็เลยได้ที่พักพิงนอนหลับสบายจนน้องแมวลืมทำงานเลยทีเดียว

หลังจากนี้น้องแมวทั้ง 2 ตัว ก็คงจะได้เลื่อนขั้นจากเจ้าหน้าที่ เป็นเซเลปสี่ขาประจำสน.แล้ว

ภาพประกอบ จาก พิสูจน์หลักฐานจังหวัดนนทบุรี



ที่มา : [พิสูจน์หลักฐานจังหวัดนนทบุรี](https://www.facebook.com/01NPFS)