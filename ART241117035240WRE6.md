---
layout: post
code: "ART241117035240WRE6"
origin_url: "https://www.khaosod.co.th/breaking-news/news_9509019"
image: "https://github.com/user-attachments/assets/b6bb4853-7ec9-4dd0-8470-5debb08c26ae"
title: "รวบ 'ใบเฟิร์น' อินฟลูฯสาวแนวเซ็กซี่ ผู้ติดตามเป็นล้าน แปะลิงก์เว็บพนัน"
description: "รวบ 'ใบเฟิร์น' อินฟลูเอนเซอร์สาว แนวเซ็กซี่ ผู้ติดตามเป็นล้าน แปะลิงก์ชวนเล่นพนันออนไลน์ ได้ค่าตอบแทนครั้งละ 3,000 บาท ตร.บุกจับคาบ้านพัก"
category: "HOT_NEWS"
language: "th"
date: 2024-11-17T04:01:11.162Z
---

# รวบ 'ใบเฟิร์น' อินฟลูฯสาวแนวเซ็กซี่ ผู้ติดตามเป็นล้าน แปะลิงก์เว็บพนัน

[![รวบ 'ใบเฟิร์น' อินฟลูฯสาวแนวเซ็กซี่ ผู้ติดตามเป็นล้าน แปะลิงก์เว็บพนัน](https://www.khaosod.co.th/wpapp/uploads/2024/11/bifearn.jpg "รวบ 'ใบเฟิร์น' อินฟลูฯสาวแนวเซ็กซี่ ผู้ติดตามเป็นล้าน แปะลิงก์เว็บพนัน")](https://www.khaosod.co.th/wpapp/uploads/2024/11/bifearn.jpg)

**รวบ ‘ใบเฟิร์น’ อินฟลูเอนเซอร์สาว แนวเซ็กซี่ ผู้ติดตามเป็นล้าน แปะลิงก์ชวนเล่นพนันออนไลน์ ได้ค่าตอบแทนครั้งละ 3,000 บาท ตร.บุกจับคาบ้านพัก**

เมื่อวันที่ 17 พ.ย.67 ที่กองบังคับการตำรวจสืบสวนสอบสวนอาชญากรรมทางเทคโนโลยี 4 (บก.สอท.4) น.ส.กุลธาดา หรือใบเฟิร์น อายุ 27 ปี ชาว จ.อุดรธานี อินฟลูเอนเชอร์สาวแนวเซ็กซี่ชื่อดัง ซึ่งมีผู้ติดตามกว่า 1 ล้านคน เดินทางเข้าพบ พล.ต.ต.จิตติพนธ์ ผลพฤกษา ผบก.สอท.4 พ.ต.อ.สุขสันต์ ปาอินทร์ ผกก.3 บก.สอท.4 พ.ต.ต.วีรพันธุ์ ระมั่งทอง สว.(สอบสวน) บก.สอท.4

[![](https://www.khaosod.co.th/wpapp/uploads/2024/11/S__107176145-696x386.jpg)](https://www.khaosod.co.th/wpapp/uploads/2024/11/S__107176145.jpg)

เพื่อรับทราบข้อกล่าวหาในความผิดฐาน “ช่วยประกาศโฆษณาหรือชักชวนโดยทางตรงหรือทางอ้อมให้ผู้อื่นเข้าเล่นหรือเข้าพนันในการเล่นซึ่งมิได้รับอนุญาตจากเจ้าพนักงาน”

[![](https://www.khaosod.co.th/wpapp/uploads/2024/11/page-7.jpg)](https://www.khaosod.co.th/wpapp/uploads/2024/11/page-7.jpg)

ตามนโยบายของ พล.ต.อ.กิตติ์รัฐ พันธุ์เพ็ชร์ ผบ.ตร. ให้ทำการปราบปรามอาชญากรรมที่ส่งผลกระทบต่อประชาชน ซึ่งการพนันนั้นเป็นบ่อเกิดของการทำลายสถาบันครอบครัว ของพี่น้องประชาชนกองบัญชาการตำรวจสืบสวนสอบสวนอาชญากรรมทางเทคโนโลยี จึงมุ่งเน้น ให้มีการปราบปรามจับกุมบุคคลที่มีชื่อเสียงในสังคม

[![](https://www.khaosod.co.th/wpapp/uploads/2024/11/page2-1.jpg)](https://www.khaosod.co.th/wpapp/uploads/2024/11/page2-1.jpg)

ซึ่งมีอิทธิพลต่อจิตใจของประชาชน เช่น อินฟลูเอนเซอร์ ยูทูปเบอร์ เป็นต้น โดยบุคคลกลุ่มดังกล่าว มีพฤติการณ์ประพฤติตนเป็นแบบอย่างที่ไม่ดี เป็นการกระทำความผิดต่อกฎหมาย โดยทำการโฆษณาชักชวนให้พี่น้องประชาชน เด็ก เยาวชนและผู้หลงผิดเข้าเล่นการพนัน ผ่านเว็ปพนันออนไลน์

[![](https://www.khaosod.co.th/wpapp/uploads/2024/11/S__107176146-696x522.jpg)](https://www.khaosod.co.th/wpapp/uploads/2024/11/S__107176146.jpg)

โดยตำรวจชุดสืบสวน กก.4 บก.สอท.4 ตรวจพบแอปพลิเคชันเฟซบุ๊กชื่อบัญชี “ใบเฟิร์น กุลธาดา” โดยมีผู้ติดตามกว่า 1 ล้านคน ลักลอบแปะลิงก์เว็บพนันออนไลน์ ในลักษณะชักชวนให้บุคคลทั่วไปเข้าร่วมเล่นพนัน

[![](https://www.khaosod.co.th/wpapp/uploads/2024/11/S__107176147-696x342.jpg)](https://www.khaosod.co.th/wpapp/uploads/2024/11/S__107176147.jpg)

จึงสืบสวนจนทราบว่าผู้ใช้บัญชีเฟซบุ๊กดังกล่าวคือ น.ส.กุลธาดา เป็นอินฟลูเอนเชอร์สาวแนวเซ็กซี่ชื่อดัง มีบ้านพักอาศัยอยู่ในพื้นที่อ.บ้านผือ จ.อุดรธานี จึงรวบรวมพยานหลักฐานให้พนักงานสอบสวน แจ้งให้มาพบ เพื่อรับทราบข้อกล่าวหาในการกระทำผิด



จากการสอบสวน น.ส.กุลธาดา ให้การยอมรับว่า รับการว่าจ้างให้ตนโพสต์โฆษณาชักชวนเว็บการพนันออนไลน์ โดยการแปะลิงก์พนันออนไลน์ ซึ่งได้ค่าตอบแทนครั้งละ 3,000 บาท ทำมานานราว 2-3 เดือน

โดยเป็นการโพสต์ภาพเซ็กซี่ของตนเองลงโซเชียล พร้อมกับแปะลิงก์เว็บพนัน ชักชวนให้ผู้ติดตามเข้าไปเล่นพนันทางออนไลน์ ส่วนรายได้ที่จะได้รับนั้นจะมากหรือน้อยขึ้นอยู่กับความถี่ในการโพสต์โฆษณา กระทั่งตำรวจมาพบการกระทำผิด ก่อนถูกดำเนินคดี