---
layout: post
code: "ART24111210062Q6LQQ"
origin_url: "https://www.khaosod.co.th/entertainment/news_9502012"
image: "https://github.com/user-attachments/assets/a6013250-6045-41fc-884e-14b425acc39d"
title: "เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ"
description: "เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ ทริปตามใจแฟน พาเที่ยวแบบโลคอล ได้เจออะไรใหม่ๆ รู้สึกแฮปปี้"
category: "ENTERTAINMENT"
language: "th"
date: 2024-11-12T10:16:42.149Z
---

# เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ

[![เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ](https://www.khaosod.co.th/wpapp/uploads/2024/11/james_pai_121167-1.jpg "เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ")](https://www.khaosod.co.th/wpapp/uploads/2024/11/james_pai_121167-1.jpg)

**เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ ทริปตามใจแฟน พาเที่ยวแบบโลคอล ได้เจออะไรใหม่ๆ รู้สึกแฮปปี้**

เป็นคู่รักหวานขึ้นเรื่อยๆ สำหรับคู่รักพระเอกหนุ่ม **เจมส์ มาร์** และแฟนสาว **พาย รินรดา** **แก้วบัวสาย** เรียกว่าขยันโชว์โมเมนต์สวีตในไอจีให้คนโสดอิจฉาเล่นอยู่ตลอด

![เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ ](https://www.khaosod.co.th/wpapp/uploads/2024/11/james_pai_121167-7.jpg)

ล่าสุดวันที่ 12 พ.ย. งานแถลงข่าว **เปิดตัวซีรีส์ The Idol Game เกมส์ไอดอล ล้มตัวแม่** ณ ลานอินฟินิตี้ ฮอลล์ สยามพารากอน หลังจบงาน **เจมส์ มาร์** ได้ให้สัมภาษณ์กับสื่อมวลชนถึงทริปเกาหลีล่าสุด ที่แฟนสาว **พาย รินรดา** เป็นคนแพลนทริปนี้ด้วยตัวเอง พาไปเที่ยวแบบโลคอลกินอาหารท้องถิ่น ซึ่ง **เจมส์** เองก็แฮปปี้มาก

**ไปเที่ยวเกาหลีมาเป็นไงบ้าง?**  
“เพิ่งกลับมาจากเกาหลีครับ ตอนแรกไปญี่ปุ่นก่อนกับเพื่อนๆ แล้วไปเที่ยวเกาหลีต่อ **(ปีนี้เกาหลีกี่รอบแล้ว?)** รอบเดียวครับ ปีละครั้ง รอบนี้เป็นครั้งแรกของปีครับ”

**ส่วนมากน้อง (พาย รินระดา) เป็นคนทำแพลนใช่ไหม?**  
“ใช่ครับ ตอนแรกไปเพราะว่าเขาชอบ แล้วพอไปปุ๊บ เราชอบไปด้วย เพราะการที่เขาชอบมากๆ มันทำให้เราสนุกไปด้วย”

ADVERTISEMENT

![เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ ](https://www.khaosod.co.th/wpapp/uploads/2024/11/james_pai_121167-6.jpg)

**ตามใจแฟน?**  
“ด้วยครับ แล้วเราก็สนุกเองด้วย พอไปเห็นทุกอย่าง มันจะมีอีกมุมนึงที่เราไม่เคยเห็นมาก่อน ดีทั้งอาหาร อากาศ ทุกอย่าง มันเลยทำให้สนุกดี”

**เปลี่ยนมุมมองจากที่เรามองเกาหลีในตอนแรกไหม?**  
“เมื่อก่อนอาจจะเป็นฟีลนักท่องเที่ยว ตอนนี้อาจจะเป็นฟีลของคนที่ชอบไป มีอะไรที่ทำให้ชอบไปบ่อยๆ อาจจะไม่ต้องไปเที่ยวสถานที่ท่องเที่ยวมากมาย แต่ไปใช้ชีวิตอยู่ชิลล์ๆ ที่นั่นได้”

**กิจกรรมส่วนใหญ่น้องพาทำอะไร?**  
“กินร้านที่เข้าไปต้องพูดเกาหลีอย่างเดียว ซึ่งเราไม่ได้พูดแน่นอน เขาเป็นคนพูด อย่างน้องก็ชอบไปซื้อแผ่นเพลง หรือไปปิกนิก เป็นประสบการณ์ที่ดีมากๆ”

![เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ ](https://www.khaosod.co.th/wpapp/uploads/2024/11/james_pai_121167-5.jpg)

**เขามีให้เราพูดภาษาเกาหลีบ้างหรือยัง?**  
“ไม่ ยังไม่ขนาดนั้น แค่ฟังเขาพูดก็รู้สึกว่ายากมาก เราให้เขาพูดดีกว่า”

**เกาหลีหวานมาก หวานทุกทริป?**  
“หวานดีครับ มีความสุขดี ทุกอย่างแฮปปี้ เป็นประสบการณ์ที่ดีครับ **(สวีตกันตลอด?)** ทุกทริป จะมีเพื่อนไปด้วย ทริปนี้ก็มีผู้จัดการ แล้วก็มีครอบครัวของผมจากฝั่งฮ่องกงได้บินมาเที่ยวด้วย แต่เราบินกลับมาก่อน เพราะกลับมาทำงานวันนี้ แล้วเขาก็อยู่เที่ยวกันต่อ”

**พอมีความรักโลกเราก็มีแค่สองคน?**  
“อันนั้นอาจจะเป็นมุมมองจากไอจี แต่แน่นอนมันก็มีเวลาที่อยู่ด้วยกันสองคน แต่ด้วยเขาก็เป็นแฟมิลี่เพอร์เซิ่น เราก็เป็นเหมือนกัน เวลามีครอบครัวไปด้วยมันก็เป็นฟีลอีกแบบนึง เวลาอยู่ด้วยกันมันมีเยอะอยู่แล้ว”

**ก็ถือว่าเป็นทริปครอบครัว?**  
“ทริปของเรา และครอบครัวแล้วกัน”

**น้องทำให้เราฟังเพลงเกาหลีมากขึ้นไหม?**  
“ไม่ขนาดนั้น แต่ก็เริ่มฟังมากขึ้น เป็นเพลงเกาหลีเก่าๆ ที่เราฟังตั้งแต่เด็ก เพลงใหม่อาจจะฟังบ้างเวลาเขาฟัง นอกเหนือจากนั้นเวลาไปเที่ยวมันได้ปลดปล่อย ได้เจออะไรใหม่ๆ เป็นเรื่องที่ดี”

**คนชื่นชมเจมส์ว่าแฟนเราชอบอะไรเราก็ชอบสิ่งนั้นไปด้วย?**  
“ใช่ครับ เวลาเราเห็นใครชอบอะไรผมว่านั่นคือเสน่ห์ของคนๆ นั้น อย่างผมชอบตีกอล์ฟ ชอบดูบอล เขาก็เปิดรับในสิ่งที่เราชอบเหมือนกัน เขาไม่รู้ร้อยเปอร์เซ็นต์เท่าเรา แต่อย่างน้อยมันก็เปิดรับซึ่งกันและกัน มันทำให้เวลาเราอยู่ด้วยกันเราดูบอล เขาก็ดูซีรีส์เกาหลีไปพร้อมกันได้ ไม่มีปัญหากัน”

**เคยตีกันด้วยความต่างไหม?**  
“ไม่เลยครับ มีอะไรก็คุยกัน จะบอกว่าคิดยังไงกับสิ่งๆ นั้น แล้วเราก็ให้เกียรติความชอบของกันและกัน เราอาจจะไม่ได้ชอบเยอะเท่าเขา แต่ไม่ได้แปลว่ามันไม่ดี”

**ตอนนี้เกาหลีกับน้องพายเราชอบอะไรมากกว่ากัน?**  
“ชอบน้องพายครับ(หัวเราะ)”

![เกาหลีหวานเว่อร์! ‘เจมส์ มาร์’ ควงหวานใจ ‘พาย รินรดา’ เที่ยวต่างประเทศ ](https://www.khaosod.co.th/wpapp/uploads/2024/11/james_pai_121167-4.jpg)

**คนมองว่าตั้งแต่คบน้องพาย เจมส์ได้ออกมาใช้ชีวิตมากขึ้น?**  
“ส่วนนึงก็จริงนะครับ อาจจะตารางงานเราว่างมากขึ้น มันจัดได้ใช้คำนี้แล้วกัน และอาจจะเป็นเพราะเพื่อนชวน เราก็อยากไป ถ้าน้องไปด้วย โอเคยิ่งดีเลย อาจจะเป็นความเหมาะสมด้วยแหละครับ ด้วยอายุ แล้วเราจัดตารางงานได้ดีขึ้น สามารถไปเที่ยวได้มากขึ้นครับผม”

**เปลี่ยนไลฟ์สไตล์ไหม?**  
“ไม่ขนาดนั้นครับ ยังใช้ชีวิตเหมือนเดิม ทุกอย่างเหมือนเดิม แค่มีเพื่อนทำทุกอย่างด้วยแค่นั้นเอง”

**ตัวติดกันไหม?**  
“เป็นบางช่วงของอาทิตย์แล้วกันครับ บางช่วงเขาทำงาน เราต่างคนต่างทำงาน แต่ถ้ามีเวลาด้วยกันเราก็อยู่ด้วยกัน”

**ลอยกระทงนี้จะไปลอยด้วยกันที่ไหน?**  
“ยังไม่เคยลอยเลยครับ(หัวเราะ) เพราะส่วนใหญ่จะติดงาน เราก็จะไม่ค่อยได้เจอกัน จะหาเวลาอื่นมากกว่า”

**คิดถึงไหมเขายังไม่กลับ?**  
“ตอนที่เราออกมาจากโรงแรมเราก็เห็นภาพของน้องกับครอบครัว ก็คิดถึงแหละ เราก็อยากเที่ยวต่อ แต่งานก็ต้องกลับมารับผิดชอบครับผม”