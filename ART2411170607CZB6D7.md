---
layout: post
code: "ART2411170607CZB6D7"
origin_url: "https://www.khaosod.co.th/horoscope/news_9508135"
image: "https://github.com/user-attachments/assets/4fbd45a6-858b-4dd4-94f7-bda190f77723"
title: "ดวงเฮง ดวงปัง - ราศีใดอาจได้ลาภผลประโยชน์แบบฟลุ๊คๆ ราศีใดคู่ครองจะเจริญก้าวหน้ายิ่งขึ้น"
description: "ลัคนา (ลั) ราศีเมษวันนี้ท่านจะห่างไกลมิตรสหายและบริวาร ที่เคยสนิทสนมกันก็มีความจำเป็นต้องห่างจากท่านไป คนรักเดินทางไปมาหาสู่และนำความสุขมาให้"
category: "HOROSCOPE"
language: "th"
date: 2024-11-17T06:11:48.200Z
---

# ดวงเฮง ดวงปัง - ราศีใดอาจได้ลาภผลประโยชน์แบบฟลุ๊คๆ ราศีใดคู่ครองจะเจริญก้าวหน้ายิ่งขึ้น

[![ดวงเฮง ดวงปัง - ราศีใดอาจได้ลาภผลประโยชน์แบบฟลุ๊คๆ ราศีใดคู่ครองจะเจริญก้าวหน้ายิ่งขึ้น ](https://www.khaosod.co.th/wpapp/uploads/2024/11/POK-HORO.jpg "ดวงเฮง ดวงปัง - ราศีใดอาจได้ลาภผลประโยชน์แบบฟลุ๊คๆ ราศีใดคู่ครองจะเจริญก้าวหน้ายิ่งขึ้น ")](https://www.khaosod.co.th/wpapp/uploads/2024/11/POK-HORO.jpg)

**ดวงเฮง ดวงปัง  
****วันจันทร์ที่ 18 เดือนพฤศจิกายน พ.ศ.2567  
****โดย…บุศพันธ์**

![ดวงเฮง ดวงปัง - ราศีใดอาจได้ลาภผลประโยชน์แบบฟลุ๊คๆ ราศีใดคู่ครองจะเจริญก้าวหน้ายิ่งขึ้น ](https://www.khaosod.co.th/wpapp/uploads/2024/11/HORO.jpg)

**ลัคนา (ลั) ราศีเมษ**

วันนี้ท่านจะห่างไกลมิตรสหายและบริวาร ที่เคยสนิทสนมกันก็มีความจำเป็นต้องห่างจากท่านไป คนรักเดินทางไปมาหาสู่และนำความสุขมาให้ ญาติพี่น้องที่อ่อนด้อยในสติปัญญาแต่แข็งแรงและขยันจะวิวาทขัดแย้งหรือต่อสู้กันอย่างผิดๆ ซึ่งท่านจะต้องเข้าไปห้ามปรามหรืออยู่ในเหตุการณ์นั้นๆ ด้วยเสมอ

**ลัคนา (ลั) ราศีพฤษภ**

วันนี้ท่านจะคิดทำงานหรือหาผลประโยชน์จากที่ดินที่ท่านมีอยู่ บางท่านอาจปลูกผักทำสวนในบริเวณบ้านจนเป็นงานประจำ หรือพลิกผืนดินที่ท่านครอบครองให้มีมูลค่า บางท่านอาจเป็นนายหน้าซื้อขายที่ดินก็ได้ อาจได้ลาภผลประโยชน์แบบฟลุ๊คๆ แต่ควรระวังเรื่องความเบื่อหน่ายคู่ครองคนรักเอาไว้ด้วย

**ลัคนา (ลั) ราศีเมถุน**

วันนี้ท่านจะพูดจาสิ่งใดไม่ค่อยมีใครสนใจฟัง เสมือนเข้าหูซ้ายทะลุหูขวา ท่านก็ไม่ควรพยายามที่จะพูดต่อไป ไปไหนมาไหนต่อให้ขับรถยุโรปคันโต ผู้คนก็อาจคิดว่าท่านเป็นคนขับรถก็ได้ แต่ท่านไม่ควรคิดมากกเกินไป เพราะชีวิตความเป็นอยู่ส่วนตัวรวบรื่น ไม่มีหนี้สินรุงรังอะไรใดๆ ทั้งสิ้น ได้เพื่อนใหม่ที่ถูกคอกัน

**ลัคนา (ลั) ราศีกรกฎ**

วันนี้ท่านจะคึกคักมีเรี่ยวแรงทำงานทำการขยันขันแข็งเป็นพิเศษแต่จะขี้โมโหและอารมณ์ร้อน อาจเกิดทะเลาะวิวาทกับคนที่ไม่มีความสำคัญอะไรใดๆ ทั้งสิ้นในสังคม เพราะเขาจะตามตอแยท่านไปอีกนาน ความเปลี่ยนแปลงเครื่องอุโภคบริโภคอาจเป็นเหตุให้ท่านเกิดอาการแพ้ต่างๆ เป็นผื่นคันหรือมีน้ำมูก

**ลัคนา (ลั) ราศีสิงห์**

วันนี้ท่านที่มีเรื่องราวต่างๆ ที่ทำให้ต้องคิดวิตกกังวลมาก โดยเฉพาะเรื่องบ้านช่องที่อยู่อาศัยและคู่ครองคนรัก แต่ส่วนใหญ่คิดมากไปก็ไม่มีโอกาสได้ดำเนินการอะไรเพื่อแก้ไขปัญหา ทั้งๆ ที่ทุกเรื่องที่ท่านนึกคิดอยู่นั้นลงมือกระทำได้ทั้งสิ้น ดาวเสาร์โคจรเดินหน้าเล็งราศีของท่าน คู่ครองจะเจริญก้าวหน้ายิ่งขึ้น

**ลัคนา (ลั) ราศีกันย์**

วันนี้ท่านมีโชคดีเรื่องที่อยู่อาศัยหรือชุมชนแวดล้อมบ้านของท่านเจริญมากขึ้นเช่นมีตลาดโรงเรียนหรือสถานที่ราชการมาตั้งอยู่เพื่อนฝูงใหม่ๆก็จะไปมาหาสู่ท่านมากขึ้นไปด้วยท่านจะได้รับผลประโยชน์ต่างๆ จากมิตรภาพใหม่ๆ อาจมีการคิดทำธุรกิจจากการขยายเครือข่ายคนรู้จักให้มากขึ้น

**ลัคนา (ลั) ราศีตุล**

วันนี้ท่านได้พบเหตุการณ์ต่างๆมากมายทั้งดีและร้ายในรอบเจ็ดวันที่ผ่านมาแต่ระยะนี้ดาวพฤหัสในเรือนมรณะของท่านโคจรถอยหลังท่านจะปลอดโปร่งขึ้นบ้าง เรื่องร้ายๆ จะทุเลาเบาบางลงไปชั่วคราว อย่างรก็ดี ท่านยังไม่ควรวาดฝันหรือคาดหวังอะไรที่อยู่ไกลตัวมากนัก แม้แต่ความตั้งใจดีก็มีอุปสรรคมาก

**ลัคนา (ลั) ราศีพิจิก**

วันนี้ท่านต้องเข้าไปช่วยเหลือบริวารที่ขัดแย้งกัน โดยเฉพาะท่านที่มีบริวารเป็นชาวต่างชาติ หุ้นส่วนที่คุณวุฒิสูงแต่อัตราเงินเดือนระดับกลางจะไปมาหาสู่กับท่าน เพราะนับถือในไหวพริบปฎิภาณของท่าน ผู้ใหญ่เห็นคุณค่าทางความคิดของท่าน แถมเขายังช่วยงานอีกด้วย ต้นสัปดาห์ควรอ่อนหวานไว้จะดี

**ลัคนา (ลั) ราศีธนู**

วันนี้ท่านเดินทางไปไหนมาไหนจะพบศัตรูคู่อริอยู่เสมอ บางทีท่านก็เป็นฝ่ายสร้างศัตรูเสียเอง และฝ่ายตรงข้ามก็ไม่ได้เป็นฝ่ายก่อเหตุขัดแย้งใดๆ เลยก็ได้ แต่ส่วนใหญ่ถ้าไม่เคยทะเลาะกันรุนแรง ท่านก็มีช่องทางที่จะหลบเลี่ยงเหตุขัดแย้งไปได้ ควรระวังการแสดงความคิดเห็นที่รุนแรงทั้งพูดและเขียน

**ลัคนา (ลั) ราศีมังกร**

วันนี้ท่านที่ไม่มีบ้านอยู่เองจะมีได้ในระยะนี้ ญาติที่เป็นเพศตรงข้ามจะแสดงกิริยาวาจาดุร้ายหรือแสดงอาการขู่เข็ญคุกคาม ซึ่งท่านควรทำใจให้หนักแน่น จะทำงานยากๆ สำเร็จเป็นที่พอใจของผู้ใหญ่ ได้รับการชมเชย จะได้ลาภหรือบำเหน็จรางวัลเล็กน้อยหลายรายการ ระยะนี้มีโชคมีลาภอยู่มากพอสมควร

**ลัคนา (ลั) ราศีกุมภ์**

วันนี้ท่านได้รับความไม่สะดวกในการทำงานขึ้นหลายเรื่อง การงานที่มีปัญหาหรือข้อขัดแย้งจะมีเพิ่มมากขึ้น เช่น โครงการที่เป็นปรปักษ์ของท่านถูกหยิบยกขึ้นมาทำใหม่ หรือเลื่อนเข้ามาใกล้เข้าไปอีก ลาภผลหดหายหรือได้น้อยลง แต่เป็นไปเพราะท่านต้องการช่วยเหลือผู้ที่ลำบาก ไม่ควรยุ่งกับเรื่องสีเทาๆ

**ลัคนา (ลั) ราศีมีน**

วันนี้ท่านมีเพื่อนฝูงคุณภาพมากขึ้นมีความคิดดีๆ ไม่ควรปล่อยผ่านไปโดยไร้ประโยชน์ เพราะถ้าท่านลงมือทำในระยะนี้ก็จะมีลาภผลเป็นกอบเป็นกำทีเดียว มีแนวคิดเกี่ยวกับการคบหาสมาคมเพื่อนใหม่ของตนเองมากขึ้น อาจตัดสินใจลงเรียนเรื่องใหม่ๆ เพิ่มเติมเพื่อสร้างเครือข่ายใหม่ๆ ทางสังคมแก่ตนเอง