---
layout: post
code: "ART24111807264JCGYO"
origin_url: "https://www.khaosod.co.th/sports/news_9510484"
image: "https://github.com/user-attachments/assets/0576a1f1-81f2-47fa-80fd-210e6dbc8ffb"
title: "เอเลียส รับหมดโอกาสช่วยช้างศึกป้องกันแชมป์ฟุตบอลอาเซียนคัพปลายปีนี้"
description: "เอเลียส ดอเลาะ กองหลังร่างโย่งยอมรับคงไม่ได้ช่วยทีมชาติไทย ชุดใหญ่ ป้องกันแชมป์อาเซียน คัพ เนื่องจากต้นสังกัดไม่ปล่อย เพราะลีกอินโดนีเซียไม่หยุดพัก"
category: "SPORTS"
language: "th"
date: 2024-11-18T07:36:46.971Z
---

# เอเลียส รับหมดโอกาสช่วยช้างศึกป้องกันแชมป์ฟุตบอลอาเซียนคัพปลายปีนี้

[![เอเลียส รับหมดโอกาสช่วยช้างศึกป้องกันแชมป์ฟุตบอลอาเซียนคัพปลายปีนี้](https://www.khaosod.co.th/wpapp/uploads/2024/11/Elias.jpg "เอเลียส รับหมดโอกาสช่วยช้างศึกป้องกันแชมป์ฟุตบอลอาเซียนคัพปลายปีนี้")](https://www.khaosod.co.th/wpapp/uploads/2024/11/Elias.jpg)

เอเลียส ดอเลาะ กองหลังร่างโย่งยอมรับคงไม่ได้ช่วยทีมชาติไทย ชุดใหญ่ ป้องกันแชมป์อาเซียน คัพ เนื่องจากต้นสังกัดไม่ปล่อย เพราะลีกอินโดนีเซียไม่หยุดพัก

เอเลียส ดอเลาะ กองหลังจากบาหลี ยูไนเต็ด ทีมฟุตบอลลีกอินโดนีเซีย มีชื่อติดทีมชาติไทย อย่างต่อเนื่อง รวมถึงฟีฟ่าเดย์ล่าสุดที่เพิ่งเสมอกับเลบานอน 0-0 และเสมอลาว 1-1 โดยต่อจากนี้ทีมชาติไทยจะเข้าสู่ฟุตบอลชิงแชมป์อาเซียน “เอเอฟเอฟ มิตซูบิชิ อิเล็กทริก คัพ” ช่วงปลายปีต่อเนื่องไปจนถึงต้นปีหน้า

อย่างไรก็ตามกองหลังจากบาหลีเผยว่าโอกาสที่ตนจะได้เล่นกับทีมเพื่อป้องกันแชมป์ไว้ที่ไทยอีกสมัยนั้นเป็นไปไม่ได้แน่นอนแล้ว เนื่องจากช่วงดังกล่าวฟุตบอลลีกของอินโดนีเซียไม่หยุดพัก และไม่ใช่ฟีฟ่าเดย์ดังนั้นสโมสรต้นสังกัดมีสิทธิ์ที่จะไม่ปล่อยนักเตะร่วมทีมชาติไทย

โดยเอเลียสกล่าวว่า “ผมมั่นใจว่าเราจะคว้าแชมป์อาเซียนได้ แต่เสียดายที่ผมจะไม่ได้มาเล่น เพราะสโมสร (บาหลี ยูไนเต็ด) ไม่ปล่อย ลีกอินโดนีเซียไม่หยุด”