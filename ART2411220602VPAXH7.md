---
layout: post
code: "ART2411220602VPAXH7"
origin_url: "https://www.khaosod.co.th/sports/news_9516520"
image: "https://github.com/user-attachments/assets/6b81f9fc-be33-4d46-b278-5a0de63065b6"
title: "เชื่อ ประธาน โอลิมปิกสากล คนใหม่ ปลดแบน รัสเซีย กลับสู่วงการกีฬาโลก"
description: "คาด รัสเซีย จะได้กลับมาลงแข่งขันในการแข่งขันกีฬาระดับนานาชาติอีกครั้ง หลังได้ตัวประธานคณะกรรมการโอลิมปิกสากล (ไอโอซี) คนใหม่รัสเซีย"
category: "SPORTS"
language: "th"
date: 2024-11-22T06:11:33.952Z
---

# เชื่อ ประธาน โอลิมปิกสากล คนใหม่ ปลดแบน รัสเซีย กลับสู่วงการกีฬาโลก

[![เชื่อ ประธาน โอลิมปิกสากล คนใหม่ ปลดแบน รัสเซีย กลับสู่วงการกีฬาโลก](https://www.khaosod.co.th/wpapp/uploads/2024/11/Russia22.jpg "เชื่อ ประธาน โอลิมปิกสากล คนใหม่ ปลดแบน รัสเซีย กลับสู่วงการกีฬาโลก")](https://www.khaosod.co.th/wpapp/uploads/2024/11/Russia22.jpg)

คาด รัสเซีย จะได้กลับมาลงแข่งขันในการแข่งขันกีฬาระดับนานาชาติอีกครั้ง หลังได้ตัวประธานคณะกรรมการโอลิมปิกสากล (ไอโอซี) คนใหม่

รัสเซีย ถูก ไอโอซี แบน คณะกรรมการโอลิมปิกรัสเซีย จากโอลิมปิกเกมส์ แรกเริ่มจากประเด็นเรื่องสารกระตุ้น ก่อนจะมีการแบนต่อเนื่องจาก การทำสงครามรุกราน ยูเครน โดยในโอลิมปิก 2024 นักกีฬารัสเซีย สามารถเข้าแข่งขันได้แต่ไม่อนุญาตให้มีธงชาติ และอัตลักษณ์ใดๆของ รัสเซีย

ชามิล ทาร์ปิชเชฟ ประธานสหพันธ์ เทนนิส รัสเซีย เผยว่า ประเด็นการมีส่วนร่วมของนักกีฬารัสเซียจะถูกนำมาพิจารณา แยกจากประเด็นอื่น และจะมีทางเลือกเมื่อการเลือกตั้ง คณะกรรมการโอลิมปิก ในเดือน มี.ค. ปีหน้า” ​โดยรัสเซีย เชื่อว่า ไอโอซี ชุดปัจจุบันพยายามกีดกันด้วยเกมการเมือง และหาก ฮวน อันโตนิโอ ซมารานช์ จูเนียร์ รองประธานไอโอซี ได้ขึ้นเป็นใหญ่ ได้แสดงนโยบายชัดเจนว่าต้องการให้ รัสเซีย กลับมาสู่วงการกีฬาโลกอีกครั้ง

สำหรับการเลือกตั้ง ประธานไอโอซี เวลานี้มี 7 คนเสนอตัวชิงตำแหน่ง ประกอบด้วย

เจ้าชายไฟซัล อัล ฮุสเซน ไอโอซีเมมเบอร์ จากจอร์แดน

ลอร์ด เซบาสเตียน โค ไอโอซีเมมเบอร์จากอังกฤษ และ ประธานกรีฑาโลก

คริสตี้ โคเวนทรี ไอโอซีเมมเบอร์ จาก ซิมบับเว

โยฮัน เอเลียสช์ ไอโอซีเมมเบอร์ จากสวิตเซอร์แลนด์ และประธานสหพันธ์สกีนานาชาติ

ดาวิด ลัปปาเตียน ไอโอซีเมมเบอร์จากฝรั่งเศส และประธานสมาพันธ์จักรยานนานาชาติ

ฮวน อันโตนิโอ ซามารานซ์ จูเนียร์ ไอโอซีเมมเบอร์ จากสเปน ลูกชายของ อดีตประธานไอโอซี

และ โมรินาริ วาตานาเบะ ไอโอซีเมมเบอร์จากญี่ปุ่น และ ประธานสหพันธ์ยิมนาสติก นานาชาติ