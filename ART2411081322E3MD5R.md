---
layout: post
code: "ART2411081322E3MD5R"
origin_url: "https://www.khaosod.co.th/sports/news_9497094"
image: "https://github.com/user-attachments/assets/1cefb8e2-b5c4-4a6a-bcb3-798d25e2cb90"
title: "ฟุตซอลไทย พ่าย อินโดนีเซีย ยับ ชวดแชมป์อาเซียน ครั้งแรกในประวัติศาสตร์"
description: "การแข่งขันฟุตซอลชิงแชมป์อาเซียน รายการ “อาเซียน ฟุตซอล แชมเปี้ยนชิพ 2024” ที่ศูนย์การค้าเทอร์มินอล 21 จังหวัดนครราชสีมา เมื่อวันที่ 8 พฤศจิกายน เป็นการแข่ง"
category: "SPORTS"
language: "th"
date: 2024-11-08T13:26:14.031Z
---

# ฟุตซอลไทย พ่าย อินโดนีเซีย ยับ ชวดแชมป์อาเซียน ครั้งแรกในประวัติศาสตร์

[![ฟุตซอลไทย พ่าย อินโดนีเซีย ยับ ชวดแชมป์อาเซียน ครั้งแรกในประวัติศาสตร์](https://www.khaosod.co.th/wpapp/uploads/2024/11/S__24191006.jpg "ฟุตซอลไทย พ่าย อินโดนีเซีย ยับ ชวดแชมป์อาเซียน ครั้งแรกในประวัติศาสตร์")](https://www.khaosod.co.th/wpapp/uploads/2024/11/S__24191006.jpg)

การแข่งขันฟุตซอลชิงแชมป์อาเซียน รายการ “อาเซียน ฟุตซอล แชมเปี้ยนชิพ 2024” ที่ศูนย์การค้าเทอร์มินอล 21 จังหวัดนครราชสีมา เมื่อวันที่ 8 พฤศจิกายน เป็นการแข่งขันรอบรองชนะเลิศ ฟุตซอลทีมชาติไทย ลงสนามพบ อินโดนีเซีย

สำหรับรอบแรกที่ผ่านมา ฟุตซอลทีมชาติไทย เข้ารอบมาในฐานะอันดับ 2 ของกลุ่มเอ มี 9 คะแนน ส่วน อินโดนีเซีย เป็นแชมป์กลุ่มบี

ผลการแข่งขันปรากฏว่า ทีมชาติไทย ที่ส่วนใหญ่เป็นสายเลือดใหม่ อายุเฉลี่ยเพียง 25 ปี ต้านความแข็งแกร่งของ อินโดนีเซีย ไม่ไหวพ่ายไปขาดลอย 1-5 ตกรอบอย่างน่าเสียดาย

การตกรอบครั้งนี้ ยังเป็นครั้งแรกที่ ทีมชาติไทย พลาดแชมป์ นับตั้งแต่จัดรายการนี้มา 18 ครั้ง โดย 17 ครั้งก่อนหน้านี้ ไทย คว้าแชมป์มาได้ 16 สมัย ส่วนอีก 1 สมัยในปี 2010 ที่ เวียดนาม เป็นเจ้าภาพ ไทย ไม่ได้เข้าร่วม

สำหรับรอบชิงอันดับ 3 ทีมชาติไทย จะพบกับ ออสเตรเลีย เวลา 15.00 น. และรอบชิงชนะเลิศ เวียดนาม จะพบ อินโดนีเซีย เวลา 18.00 น. วันที่ 10 พฤศจิกายน