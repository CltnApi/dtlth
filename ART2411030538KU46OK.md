---
layout: post
code: "ART2411030538KU46OK"
origin_url: "https://www.khaosod.co.th/entertainment/news_9488088"
image: "https://github.com/user-attachments/assets/4a9d41e3-329f-4881-a0e6-4aafe6eb85b9"
title: "ฟิล์ม ปลื้มกระแส “แม่หยัว” เรตติ้งอันดับหนึ่ง ชาวเน็ตสแกนจับโป๊ะ! เป้ยเล็บเจลฉ่ำ"
description: "เรียกได้ว่าเรตติ้งละคร “แม่หยัว” ปังแบบสุดๆ ล่าสุดวันที่ 2 พ.ย. ฟิล์ม ธนภัทร กาวิละ ที่รับบทเป็น “ วามน/ขุนวรวงศาธิราช” นักแสดงนำของเรื่อง"
category: "ENTERTAINMENT"
language: "th"
date: 2024-11-03T05:42:47.995Z
---

# ฟิล์ม ปลื้มกระแส “แม่หยัว” เรตติ้งอันดับหนึ่ง ชาวเน็ตสแกนจับโป๊ะ! เป้ยเล็บเจลฉ่ำ

[![ฟิล์ม ปลื้มกระแส “แม่หยัว” เรตติ้งอันดับหนึ่ง ชาวเน็ตสแกนจับโป๊ะ! เป้ยเล็บเจลฉ่ำ](https://www.khaosod.co.th/wpapp/uploads/2024/11/film031167-10.jpg "ฟิล์ม ปลื้มกระแส “แม่หยัว” เรตติ้งอันดับหนึ่ง ชาวเน็ตสแกนจับโป๊ะ! เป้ยเล็บเจลฉ่ำ")](https://www.khaosod.co.th/wpapp/uploads/2024/11/film031167-10.jpg)

เรียกได้ว่าเรตติ้งละคร “แม่หยัว” ปังแบบสุดๆ ล่าสุดวันที่ 2 พ.ย. **ฟิล์ม ธนภัทร กาวิละ** ที่รับบทเป็น **“ **วามน/ขุนวรวงศาธิราช**”** นักแสดงนำของเรื่อง ได้มาร่วมงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 – The Inspirations of Tomorrow, Today!” ณ TRUE ICON Hall ไอคอนสยาม

![ฟิล์ม](https://www.khaosod.co.th/wpapp/uploads/2024/11/film031167-11.jpg)

โดย **ฟิล์ม** ได้พูดถึงกระแสละครของตนที่มาแรงสุดๆ พร้อมขอบคุณแฟนๆ ที่ติดตาม ดีใจมากที่เรตติ้งดี และพูดถึงฉากหลังองค์พระในอีพีล่าสุด วอนอย่าดราม่า อยากให้ดูเอาสนุก แต่เรื่องราวทั้งหมดจะเป็นยังไงก็ฝากติดตามจนถึงตอนจบ

![ฟิล์ม](https://www.khaosod.co.th/wpapp/uploads/2024/11/film031167-1.jpg)

**แม่หยัวเรตติ้งอันดับ 1 ?** “**ดีใจมาก ตลอดระยะเวลาหลายเดือนที่ผ่านมาเราเหนื่อยกันมาก** ทุกคนตั้งใจเต็มที่ ก็อยากให้คนดูมีความสุขที่สุด ผมจะเช็กฟิตแบกโซเชียลตลอด ละครออนก็อ่าน ไม่ออนก็อ่าน เผื่อมีคนดูย้อนหลัง พอได้เห็นฟิตแบ็ก ได้คุยกับคนดูก็รู้สึกมีความสุข **ผมเล่นเองก็ดูเองด้วย ดูเองผมก็รู้สึกสนุกมาก รู้สึกหมั่นไส้ละอองคำ** ชอบเดินเชิ่ดหน้า เลยหมั่นไส้”

![ฟิล์ม](https://www.khaosod.co.th/wpapp/uploads/2024/11/film031167-13.jpg)

ADVERTISEMENT

**ฉากแซ่บ เชือดเฉือน?** ดีใจที่ทุกคนชอบ เป็นแค่การแสดงนะครับ (**อีพีที่ผ่านมาโซเชียลก็จับผิด แม่หญิงอโยธยา มีร้านทำเล็บด้วยเหรอ แม่เป้ยสีเล็บนูดฉ่ำ?)** “ถ้าสวยธรรมดาเดี๋ยวคนไม่พูดถึง เราเป็นชาวอโยธยาเราต้องทำอะไรที่เป็นพิเศษหน่อยถึงจะได้ขึ้นเทรนด์ X จะได้มีคนถามพระสนมทำเล็บที่ร้านไหนในอโยธยาเพคะ คนจะได้ตามรอยกัน ไปทำเล็บร้านไหน สวยจัง”

![ฟิล์ม](https://www.khaosod.co.th/wpapp/uploads/2024/11/film031167-12.jpg)

**สร้างมีม?** “**ฉากหลังองค์พระล่าสุดก็เป็นมีม เอาตามสบายเถอะโยม ก็อย่าดราม่ากันเลยนะจ๊ะ ดูเอาความสนุกเนอะ (ยกมือไหว้)** ก็ปล่อยให้เป็นมีมไป ดีใจที่ทุกคนดูกันเยอะ สแกนกันเยอะ ดูละเอียดกันจริงๆ ดรามาก็มีเล็กน้อย แต่เราเขียนไว้ทุกอีพีก่อนเริ่มฉายอยู่แล้วว่าเพียงแค่การแสดง ได้รับแรงบันดาลใจมาจากประวัติศาสตร์ ก็จะไม่เหมือนประวัติศาสตร์ 100 เปอร์เซ็นต์”

![](https://www.khaosod.co.th/wpapp/uploads/2024/11/film031167-8.jpg)