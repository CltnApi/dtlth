---
layout: post
code: "ART2411190456K1GPIC"
origin_url: "https://www.khaosod.co.th/breaking-news/news_9511815"
image: "https://github.com/user-attachments/assets/eed2a213-3073-4e70-bb85-66b8e52a9e23"
title: "เจ๊พัช กฤษอนงค์ นอนคุกคืนแรก ไม่เครียด-กินได้ ยังไม่เจอ บอสปัน"
description: "เจ๊พัช กฤษอนงค์ นอนคุกคืนแรก ไม่เครียด-กินได้ เปิดเมนู 2 มื้อ แยกกักโรค 5 วัน เผย ยังไม่เจอ บอสปัน สั่งเจ้าหน้าที่ดูแลใกล้ชิด"
category: "HOT_NEWS"
language: "th"
date: 2024-11-19T05:01:15.648Z
---

# เจ๊พัช กฤษอนงค์ นอนคุกคืนแรก ไม่เครียด-กินได้ ยังไม่เจอ บอสปัน

[![เจ๊พัช กฤษอนงค์ นอนคุกคืนแรก ไม่เครียด-กินได้ ยังไม่เจอ บอสปัน](https://www.khaosod.co.th/wpapp/uploads/2024/11/Kris-Anong.jpg "เจ๊พัช กฤษอนงค์ นอนคุกคืนแรก ไม่เครียด-กินได้ ยังไม่เจอ บอสปัน")](https://www.khaosod.co.th/wpapp/uploads/2024/11/Kris-Anong.jpg)

**เจ๊พัช กฤษอนงค์ นอนคุกคืนแรก ไม่เครียด-กินได้ เปิดเมนู 2 มื้อ แยกกักโรค 5 วัน เผย ยังไม่เจอ บอสปัน สั่งเจ้าหน้าที่ดูแลใกล้ชิด**

วันที่ 19 พ.ย.2567 นางกนกวรรณ จิ๋วเชื้อพันธุ์ ผอ.กองทัณฑวิทยา รักษาราชการแทนผู้อำนวยการทัณฑสถานหญิงกลาง ในฐานะรองโฆษกกรมราชทัณฑ์ เปิดเผยหลังเจ้าหน้าที่ราชทัณฑ์ควบคุมตัว น.ส.กฤษอนงค์ สุวรรณวงศ์ หรือ เจ๊พัช ประธานอำนวยการศูนย์ประสานงานส่งเสริมเครือข่าย-ออนไลน์ ผู้ต้องหาตบทรัพย์นายวรัตน์พล วรัทย์วรกุล หรือ บอสพอล 7.5 แสนบาท

นางกนกวรรณ กล่าวว่า ช่วงเย็นของวันที่ 18 พ.ย.ที่ผ่านมา น.ส.กฤษอนงค์ ถูกส่งมายังทัณฑสถานหญิงกลาง โดยขั้นตอนการรับตัวได้ทำประวัติผู้ต้องขังใหม่ ตรวจสุขภาพ พิมพ์ลายนิ้วมือ ฝากสิ่งของ ให้คำแนะนำเบื้องต้น นำตัวแยกกักโรค 5 วันตามมาตรการป้องกันโควิด-19

นางกนกวรรณ กล่าวต่อว่า ภายหลังกักโรคจะพิจารณาแยกเรือนนอนตามความเหมาะสมของผู้ต้องขังแต่ละราย ซึ่งจะปฐมนิเทศน์แนะนำการปฏิบัติตนในเรือนจำ ส่วนอาหารมื้อเย็นเป็นแกงเลียงผักรวมปลาย่างและไข่ต้ม

นางกนกวรรณ กล่าวอีกว่า สำหรับการนอนเรือนจำคืนแรกได้รับรายงานว่าไม่มีอาการเครียด​มากนัก สามารถพูดคุยกับเพื่อนผู้ต้องขังในห้องกักโรคตามปกติ​ ไม่ได้เก็บตัวเงียบ​ ปฏิบัติตามคำแนะนำของเรือนจำ​

นางกนกวรรณ กล่าวว่า อีกทั้ง มื้อเช้าวันนี้ ผู้ต้องขังตื่นมาทำกิจกรรมของเรือนจำตามปกติ​ อาหารเช้า คือ แกงจืดวุ้นเส้นหมูสับและข้าวสวย รับประทานได้ปกติ ผู้ต้องขังจะอยู่ในห้องกักโรค​ 5 วัน​ เนื่องจากติดวันเสาร์-อาทิตย์

นางกนกวรรณ กล่าวต่อว่า ระหว่างนี้จะไม่เจอ บอสปัน ปัญจรัศม์ กนกรักษ์ธนพร แน่นอน​ หลังจากนั้นจะได้มีการแยกเรือนนอนและการทำกิจกรรม​ โดยจะมีเจ้าหน้าที่และผู้ช่วยเหลือคอยสอดส่องดูแลพฤติกรรมอย่างใกล้ชิด