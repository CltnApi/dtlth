---
layout: post
code: "ART2411280306F4NQXN"
origin_url: "https://www.matichon.co.th/politics/news_4924419"
image: "https://github.com/user-attachments/assets/f4a9e871-89f3-4c8e-a76d-5c50eee9ad34"
title: "ประเสริฐ รับ เพื่อไทย เล็งส่งคนชิงเลือกตั้งสนาม อบจ.เพียบ หลังคว้าชัยชนะ"
description: "‘ประเสริฐ’ รับ ‘เพื่อไทย’ เล็งส่งคนชิงเลือกตั้งสนาม อบจ.เพียบ หลังคว้าชัยนายก อบจ.อุดรฯ มั่นใจ ได้เก้าอี้ ‘นายกท้องถิ่น’ หลายที่"
category: "POLITICS"
language: "th"
date: 2024-11-28T03:11:03.701Z
---

# ประเสริฐ รับ เพื่อไทย เล็งส่งคนชิงเลือกตั้งสนาม อบจ.เพียบ หลังคว้าชัยชนะ

[![](https://www.matichon.co.th/wp-content/uploads/2024/11/ปกข่าว-7281-250.jpg "ปกข่าว-728(1)")](https://www.matichon.co.th/wp-content/uploads/2024/11/ปกข่าว-7281-250.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**‘ประเสริฐ’ รับ ‘เพื่อไทย’ เล็งส่งคนชิงเลือกตั้งสนาม อบจ.เพียบ หลังคว้าชัยนายก อบจ.อุดรฯ มั่นใจ ได้เก้าอี้ ‘นายกท้องถิ่น’ หลายที่**

เมื่อเวลา 08.20 น. วันที่ 28 พฤศจิกายน ที่ทำเนียบรัฐบาล **นายประเสริฐ จันทรรวงทอง** รองนายกรัฐมนตรี และรัฐมนตรีว่าการกระทรวงดิจิทัลเพื่อเศรษฐกิจและสังคม (ดีอีเอส) ในฐานะแกนนำพรรคเพื่อไทย (พท.) ให้สัมภาษณ์ถึงความคืบหน้าการส่งผู้สมัครชิงเก้าอี้นายกองค์การบริหารส่วนจังหวัด (นายก อบจ.) จังหวัดอื่นๆ เพิ่มเติม หลังได้ชัยชนะสนามอุดรธานีว่า จากนี้พรรค พท.จะส่งผู้สมัครนายกอบจ.อุบลราชธานี ซึ่งจะมีการเลือกตั้งในช่วงปลายเดือนธันวาคมนี้ นอกจากนี้ ที่จ.เชียงใหม่ เราก็ส่งผู้สมัครนายกอบจ.ด้วยเช่นกัน เนื่องจากเป็นพื้นที่เก่าของพรรค พท. ซึ่งตนไม่ทราบว่านายทักษิณจะไปช่วยปราศรัยที่ จ.อุบลราชธานีและจ.เชียงใหม่ด้วยหรือไม่

เมื่อถามว่า การเลือกตั้ง ส.ส.ครั้งที่ผ่านมา ในพื้นที่ จ.เชียงใหม่ พรรค พท. พ่ายให้กับพรรคประชาชน (ปชน.) ดังนั้น สนามเลือกตั้งท้องถิ่นครั้งนี้มั่นใจหรือไม่ว่าจะชนะ นายประเสริฐ กล่าวว่า อย่างที่บอกว่าจ.เชียงใหม่เป็นพื้นที่เดิมของพรรค พท. เราเพียงแต่รักษาที่ตั้งเดิมของเราเอาไว้ ซึ่งที่ผ่านมา อบจ.ของพรรค พท. ก็ทำอะไรหลายหลายอย่างมามาก และในวันที่ 29 พฤศจิกายนรัฐบาลก็จะไปประชุมคณะรัฐมนตรี (ครม.) สัญจร ที่จ.เชียงใหม่ ด้วย ซึ่งเชื่อว่าจะได้เห็นอะไรหลายอย่างที่ จ.เชียงใหม่

![](https://www.matichon.co.th/wp-content/uploads/2024/11/S__27222042-scaled.jpg)

เมื่อถามว่า จากการชนะสนามอบจ.อุดรธานีจะทำให้พรรค พท.มีความมั่นใจส่งผู้สมัครสนาม อบจ.จังหวัดอื่นๆ เพิ่มขึ้นหรือไม่ นายประเสริฐ กล่าวว่า ต้องยอมรับว่าการชนะที่จ.อุดรธานีทำให้พรรค พท.ได้รับความนิยมและประชาชนมีความมั่นใจมากขึ้น ฉะนั้น ในการส่งผู้สมัครของพรรค พท.ในแต่ละที่ พรรคก็มีความมั่นใจว่าจะได้รับชัยชนะ

“จากนี้ไปจะเป็นการเลือกตั้งใหญ่ในสนามอบจ.แล้ว ซึ่งเป็นการเลือกตั้งตามรอบที่นายก อบจ. ส่วนใหญ่สิ้นสุดตามเทอม 4 ปี ในช่วงเดือนกุมภาพันธ์ 2568 โดยในส่วนของพรรคเพื่อไทย จะมีหลายสนามที่จะส่งและเชื่อว่าจะเป็นการส่งมากที่สุดในการเลือกตั้ง อบจ.ของพรรคเพื่อไทย เพราะก่อนหน้านี้มี นายก อบจ.หลายแห่งที่ลาออก และบางแห่งมีเหตุต้องออก” นายประเสริฐ กล่าว

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)