---
layout: post
code: "ART24112506112KI389"
origin_url: "https://www.khaosod.co.th/breaking-news/news_9520127"
image: "https://github.com/user-attachments/assets/2ef9996e-d970-4fce-8b97-314b8fce7ddd"
title: "ด่วน รวบ 'สามารถ' หลังโดนหมายจับคดีฟอกเงิน-สมคบกันฟอกเงิน"
description: "ด่วน รวบแล้ว 'สามารถ' หลังโดนดีเอสไอขอศาลออกหมายจับคดีฟอกเงิน-สมคบกันฟอกเงิน เซ่นปม ดิไอคอน หลังพบพิกัดโผล่วัดดัง จ.เชียงราย"
category: "HOT_NEWS"
language: "th"
date: 2024-11-25T06:38:01.303Z
---

# ด่วน รวบ 'สามารถ' หลังโดนหมายจับคดีฟอกเงิน-สมคบกันฟอกเงิน

[![ด่วน รวบ 'สามารถ' หลังโดนหมายจับคดีฟอกเงิน-สมคบกันฟอกเงิน](https://www.khaosod.co.th/wpapp/uploads/2024/11/samart-02_0.jpg "ด่วน รวบ 'สามารถ' หลังโดนหมายจับคดีฟอกเงิน-สมคบกันฟอกเงิน")](https://www.khaosod.co.th/wpapp/uploads/2024/11/samart-02_0.jpg)

**ด่วน รวบแล้ว ‘สามารถ’ หลังโดนดีเอสไอออกหมายจับคดีฟอกเงิน-สมคบกันฟอกเงิน เซ่นปม ดิไอคอน หลังพบพิกัดโผล่วัดดัง จ.เชียงราย**

ภายหลังจากที่ กรมสอบสวนคดีพิเศษ (ดีเอสไอ) ภายใต้การอำนวยการของ พ.ต.ต.ยุทธนา แพรดำ อธิบดีดีเอสไอ ได้นำหมายจับศาลอาญา ลงวันที่ 24 พ.ย.2567 เข้าจับกุม นายสามารถ เจนชัยจิตรวนิช และ นางวิลาวัลย์ (ขอสงวนนามสกุล) แม่ของนายสามารถ

ในข้อหาร่วมกันฟอกเงินและสบคบกันฟอกเงิน จากคดีพิเศษที่ 115/2567 กรณี การฟอกเงินทางอาญา โดยในส่วนของแม่ของนายสามารถ ขณะนี้ถูกควบคุมตัวอยู่ภายในอาคารกรมสอบสวนคดีพิเศษ ส่วนนายสามารถ เจ้าหน้าที่ดีเอสไออยู่ระหว่างติดตามจับกุมตัวมาดำเนินคดี

ด่วน รวบแล้ว ‘สามารถ’ หลังโดนดีเอสไอออกหมายจับคดีฟอกเงิน-สมคบกันฟอกเงิน เซ่นปม ดิไอคอน หลังพบพิกัดโผล่วัดดัง จ.เชียงราย

ล่าสุดเมื่อเวลา 12.40 น. วันที่ 25 พ.ย.2567 ผู้สื่อข่าวได้รับรายงานจากดีเอสไอ ว่า ขณะนี้เจ้าหน้าที่ตำรวจพบตัวของนายสามารถ เจนชัยจิตรวณิช อยู่ที่วัดห้วยปลากั้ง จ.เชียงราย และได้ควบคุมตัวไว้ที่ สภ.บ้านดู่ จ.เชียงราย อยู่กับทาง ผกก.สภ.บ้านดู่

[![](https://www.khaosod.co.th/wpapp/uploads/2024/11/25-สามารถ8.jpg)](https://www.khaosod.co.th/wpapp/uploads/2024/11/25-สามารถ8.jpg)

ด้านคณะพนักงานสอบสวนคดีพิเศษ อยู่ระหว่างประสานรับตัวกลับมาดำเนินคดีที่กรมสอบสวนคดีพิเศษ ทั้งนี้ ผู้สื่อข่าวรายงานว่า นายสามารถ ขณะนี้สวมชุดแต่งกายเสื้อเชิ้ตแขนสั้นสีขาวล่ยจุด และสวมกางเกงขายาวสีเทาเข้ม