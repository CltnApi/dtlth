---
layout: post
code: "ART24111017177RBSYR"
origin_url: "https://www.khaosod.co.th/breaking-news/news_9499354"
image: "https://github.com/user-attachments/assets/9c6ba0ec-0e80-4433-b831-24e795149e77"
title: "ระดมฉีดน้ำสกัดวุ่น ไฟพรึ่บลุกโชนไหม้รีสอร์ตดังบางเสร่ วอดกว่า 2 ล้านบาท(คลิป)"
description: "ไฟไหม้ระทึก รีสอร์ตดังบางเสร่ เจ้าหน้าที่ดับเพลิงเทศบาลระดมฉีดน้ำสกัดวุ่น เผาอาคารไม้ในส่วนห้องพักเจ้าของวอดกว่า 2 ล้านบาท"
category: "HOT_NEWS"
language: "th"
date: 2024-11-10T17:21:18.863Z
---

# ระดมฉีดน้ำสกัดวุ่น ไฟพรึ่บลุกโชนไหม้รีสอร์ตดังบางเสร่ วอดกว่า 2 ล้านบาท(คลิป)

[![ระดมฉีดน้ำสกัดวุ่น ไฟพรึ่บลุกโชนไหม้รีสอร์ตดังบางเสร่ วอดกว่า 2 ล้านบาท(คลิป)](https://www.khaosod.co.th/wpapp/uploads/2024/11/resort-in-Bang-Saray.jpg "ระดมฉีดน้ำสกัดวุ่น ไฟพรึ่บลุกโชนไหม้รีสอร์ตดังบางเสร่ วอดกว่า 2 ล้านบาท(คลิป)")](https://www.khaosod.co.th/wpapp/uploads/2024/11/resort-in-Bang-Saray.jpg)

ไฟไหม้ระทึก รีสอร์ตดังบางเสร่ เจ้าหน้าที่ดับเพลิงเทศบาลระดมฉีดน้ำสกัดวุ่น เผาอาคารไม้ในส่วนห้องพักเจ้าของวอดกว่า 2 ล้านบาท

เมื่อเวลา 19.55 น. วันที่ 10 พ.ย.2567 ร.ต.อ.คุณาธิป ขุ่ยคำมี รองสารวัตร(สอบสวน) สภ.สัตหีบ จ.ชลบุรี รับแจ้งเกิดเหตุเพลิงไหม้รีสอร์ตชื่อดัง หมู่ 11 ต.บางเสร่ อ.สัตหีบ จ.ชลบุรี จึงประสานเจ้าหน้าที่ดับเพลิงเทศบาลตำบลเกล็ดแก้ว และหน่วยข้างเคียงรวม 6 คัน แล้วรุดไปตรวจสอบพร้อม นายยศวัฒน์ ภูวรัตน์เลิศคุณ นายกเทศมนตรีตำบลเกล็ดแก้ว และกู้ภัยมูลนิธิสว่างโรจนธรรมสถาน

[![](https://www.khaosod.co.th/wpapp/uploads/2024/11/ไฟไหม้1-696x392.jpg)](https://www.khaosod.co.th/wpapp/uploads/2024/11/ไฟไหม้1.jpg)

ที่เกิดเหตุพบเพลิงลุกไหม้ห้องพักตัวอาคารไม้ ซึ่งเป็นส่วนที่พักเจ้าของรีสอร์ตอย่างรุนแรง โดยมีเจ้าของรีสอร์ต อายุ 47 ปี ยืนดูอยู่ด้วยความตกใจ หลังพยายามวิ่งเข้าไปเอาทรัพย์สินภายในห้อง เจ้าหน้าที่ดับเพลิงช่วยกันระดมฉีดน้ำนานกว่า 50 นาทีเพลิงจึงสงบลง ไม่มีผู้ได้รับบาดเจ็บหรือเสียชีวิต



เจ้าของรีสอร์ต ระบุ ขณะนั่งอยู่ได้กลิ่มเหม็นไหม้เมื่อออกไปดูพบว่ามีเพลิงไหม้ภายในห้องพักของตน มีประกายไฟและกลุ่มควันจำนวนมากจึงรีบวิ่งไปเอาถังดับเพลิงมาฉีดแต่ไม่สามารถดับได้ เข้าไปเอาเงินสดและทองคำที่เก็บไว้ออกมาได้บางส่วน ค่าเสียหายประมาณ 2 ล้านบาท

[![](https://www.khaosod.co.th/wpapp/uploads/2024/11/ไฟไหม้2-696x392.jpg)](https://www.khaosod.co.th/wpapp/uploads/2024/11/ไฟไหม้2.jpg)

ด้านนายยศวัฒน์ เปิดเผยว่า สำหรับ รีสอร์ตแห่งนี้เปิดบริการทั้งที่พักและคาเฟ่มีชาวต่างชาติมาพักกันเป็นจำนวนมาก เบื้องต้นคาดเกิดจากไฟฟ้าลัดวงจร ที่เป็นสายไฟประดับโคมไฟบริเวณหน้าห้องพัก ก่อนลุกลามไปติดห้องพักที่สร้างจากไม้ทำให้ไฟลุกลามอย่างรวดเร็ว โชคดีที่เจ้าหน้าที่เข้าระงับเหตุได้ทัน ทำให้เกิดความเสียหายบางส่วน พรุ่งนี้เทศบาลจะได้สำรวจความเสียหาย เพื่อช่วยเหลือเบื้องต้นต่อไป

[![](https://www.khaosod.co.th/wpapp/uploads/2024/11/ไฟไหม้3-696x392.jpg)](https://www.khaosod.co.th/wpapp/uploads/2024/11/ไฟไหม้3.jpg)

ขณะที่พนักงานสอบสวน จะได้ประสานเจ้าหน้าที่พิสูจน์หลักฐาน ศูนย์พิสูจน์หลักฐาน 2 ชลบุรี มาเก็บหลักฐานในที่เกิดเหตุเพิ่มเติม เพื่อดำเนินคดีตามกฎหมายต่อไป