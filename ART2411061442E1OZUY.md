---
layout: post
code: "ART2411061442E1OZUY"
origin_url: "https://www.khaosod.co.th/special-stories/news_9493701"
image: "https://github.com/user-attachments/assets/8ebecc12-d412-4014-8eb3-9ebe667b6d60"
title: "น้องแจ้งข่าวเศร้า อินฟลูฯ สาวชื่อดังในเกาหลีใต้ เสียชีวิตแล้ว หลังประสบอุบัติเหตุที่ประเทศไทย"
description: "น้องแจ้งข่าวเศร้า อินฟลูฯ สาวชื่อดังในเกาหลีใต้ เสียชีว..."
category: "SPECIAL_STORIES"
language: "th"
date: 2024-11-06T14:48:12.071Z
---

# น้องแจ้งข่าวเศร้า อินฟลูฯ สาวชื่อดังในเกาหลีใต้ เสียชีวิตแล้ว หลังประสบอุบัติเหตุที่ประเทศไทย

[![น้องแจ้งข่าวเศร้า อินฟลูฯ สาวชื่อดังในเกาหลีใต้ เสียชีวิตแล้ว หลังประสบอุบัติเหตุที่ประเทศไทย](https://www.khaosod.co.th/wpapp/uploads/2024/11/influuenser.jpg "น้องแจ้งข่าวเศร้า อินฟลูฯ สาวชื่อดังในเกาหลีใต้ เสียชีวิตแล้ว หลังประสบอุบัติเหตุที่ประเทศไทย")](https://www.khaosod.co.th/wpapp/uploads/2024/11/influuenser.jpg)

**น้องแจ้งข่าวเศร้า อินฟลูฯ สาวชื่อดังในเกาหลีใต้ เสียชีวิตแล้ว หลังประสบอุบัติเหตุที่ประเทศไทย แฟนๆ แห่เข้าไปคอมเมนต์อาลัย**

วันที่ 6 พ.ย.67 ผู้สื่อข่าวรายงานว่า เว็บไซต์ **[Koreaboo](https://www.koreaboo.com/news/popular-influencer-passes-away-after-motorcycle-accident/?fbclid=IwY2xjawGYSKRleHRuA2FlbQIxMQABHa6ALW_DXnqzAq3O63P66kl1AxsJHnzMT2yMva7Oox6KZ--ZU2plySV1xA_aem_XmRdctkPguDeyBoGP30yqw)** รายงานว่า อินฟลูเอนเซอร์ญี่ปุ่นชื่อดัง **[Satton](https://www.instagram.com/satton_korean101/)** เสียชีวิตแล้วในวัย 30 ปี โดยน้องชายของอินฟลูฯ สาวได้โพสต์แจ้งข่าวลงในอินสตาแกรมเมื่อวันที่ 4 พ.ย.ที่ผ่านมา ว่าพี่สาวเสียชีวิตตั้งแต่เมื่อ 31 ต.ค.ที่ผ่านมา

โดยมีข้อความว่า ฉันมีข่าวร้ายแจ้งกับทุกคนที่สนับสนุนพี่สาวของฉัน พี่สาวของฉันประสบอุบัติเหตุทางรถยนต์เมื่อเดือนที่แล้ว และหมดสติไปประมาณ 1 เดือน เราเฝ้าดูเธอทุกวัน และเธอเสียชีวิตเมื่อ 31 ตุลาคม

เธอสามารถเดินทางมาไกลขนาดนี้ ด้วยการสนับสนุนของทุกคน และความรักที่ได้จากทุกคน ที่นำความเข้มแข็ง ความสบายใจ มาสู่ครอบครัวของเรา ในนามของครอบครัว เราขอขอบคุณทุกคนที่สนับสนุน **[Satton](https://www.instagram.com/satton_korean101/)** เราจะแจ้งให้คุณทราบในภายหลังว่า จะทำอย่างไรกับบัญชีนี้ ซึ่งก็มีคนเข้าไปคอมเมนต์แสดงความเสียใจเป็นจำนวนมาก

ก่อนหน้านี้ น้องชายของเธอได้ออกมาโพสต์ว่า เธอประสบอุบัติเหตุจากรถจยย.ที่ประเทศไทย แล้วหมดสติไป เธอคงจะเป็นแบบนี้สักพัก และจะหยุดกิจกรรมทั้งหมดของเธอ รวมถึงอินสตาแกรมด้วย เพราะอาจเป็นภาระสำหรับทุกคนที่สนับสนุนเธอ

สำหรับ **[Satton](https://www.instagram.com/satton_korean101/)** หรือ Satomi Yamanishi เกิดปี 1994 เป็นพลเมืองญี่ปุ่นและอาศัยอยู่ที่เกาหลีเป็นเวลา 8 ปี โดยมีชื่อเสียงในติ๊กต็อกและอินสตาแกรม มีผู้ติดตามในอินสตาแกรมกว่า 2 แสน 7 หมื่นคน

**ที่มา : มติชน**