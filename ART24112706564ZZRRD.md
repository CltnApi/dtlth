---
layout: post
code: "ART24112706564ZZRRD"
origin_url: "https://www.khaosod.co.th/special-stories/news_9523241"
image: "https://github.com/user-attachments/assets/3c95f9f1-e052-42d2-8a61-6b5406fa666a"
title: "เจ๊หนิง ไม่กังวลใจ คดีเมียบิ๊กโจ๊ก ฟ้องกลับ สามียังปิดปากเงียบ หลานจ่อมอบตัวพรุ่งนี้"
description: "สามีเจ๊หนิงเงียบสู้ ด้านเจ๊หนิงไม่รู้สึกกังวลใจ เผยผู้ก..."
category: "SPECIAL_STORIES"
language: "th"
date: 2024-11-27T07:21:36.502Z
---

# เจ๊หนิง ไม่กังวลใจ คดีเมียบิ๊กโจ๊ก ฟ้องกลับ สามียังปิดปากเงียบ หลานจ่อมอบตัวพรุ่งนี้

[![เจ๊หนิง ไม่กังวลใจ คดีเมียบิ๊กโจ๊ก ฟ้องกลับ สามียังปิดปากเงียบ หลานจ่อมอบตัวพรุ่งนี้](https://www.khaosod.co.th/wpapp/uploads/2024/11/Ning27-11-01.jpg "เจ๊หนิง ไม่กังวลใจ คดีเมียบิ๊กโจ๊ก ฟ้องกลับ สามียังปิดปากเงียบ หลานจ่อมอบตัวพรุ่งนี้")](https://www.khaosod.co.th/wpapp/uploads/2024/11/Ning27-11-01.jpg)

_**สามีเจ๊หนิงเงียบสู้ ด้านเจ๊หนิงไม่รู้สึกกังวลใจ เผยผู้กำกับให้ความเป็นธรรมทั้งสองฝ่าย ส่วนหลานไม่รู้ว่าโดนเรียกตัว จะเข้ามาในวันพรุ่งนี้**_

วันที่ 27 พ.ย. 2567 ที่ สน.พระโขนง น.ส.ธณัฏฐา ยอดเยี่ยม หรือ เจ๊หนิง อดีตอาจารย์พิเศษโรงเรียนนายร้อยตำรวจสามพราน และนายกัณตเมศ ที่ปรึกษาทางกฏหมาย เดินทางเข้าพบ พ.ต.อ.ชัยวัฒน์ ประดับไทย ผกก.สน.พระโขนง และพนักงานสอบสวน เพื่อรับทราบข้อกล่าวหาตามหมายศาลอาญากรุงเทพใต้ ในข้อหาร่วมกันแจ้งข้อความอันเป็นเท็จเกี่ยวกับความผิดอาญาแก่พนักงานสอบสวนเพื่อจะแกล้งให้บุคคลต้องรับโทษหรือรับโทษหนักขึ้น

ส่วน พ.ต.อ.ภีมพจน์ น้อมชอบพิทักษ์ สามี เข้าพบพนักงานสอบสวน สน.พระโขนง ไปก่อนหน้านี้ ตั้งแต่ช่วงเช้าที่ผ่านมา ทางสามีถูกตั้งคณะกรรมการสอบสวนข้อเท็จจริง และถูกพักงาน ไม่ให้สอนที่โรงเรียนนายร้อยตำรวจ

ด้าน พ.ต.อ.ภีมพจน์ สามีเจ๊หนิง เดินออกมาหลังสอบปากคำเสร็จ แต่ไม่ได้ให้สัมภาษณ์ใด ๆ กับสื่อมวลชน

ต่อมา เจ๊หนิง ออกมาทำการพิมพ์ลายนิ้วมือระหว่างทำการสอบสวน โดยให้สัมภาษณ์สั้น ๆ เผยถึงเรื่องการประกันตัวว่า ตอนนี้ยังไม่เสร็จขั้นตอนขอให้รอสักครู่ก่อน ทั้งนี้ตนรู้สึกว่าการที่เขาฟ้องตนนั้น เป็นการฟ้องแก้เกี้ยวมากกว่า เหมือนเป็นการฟ้องกลับ ต่อเรื่องที่ตนออกมาแฉ เพราะมันไม่ได้มีแค่เรื่องลักทรัพย์ แต่มีอีกหลายๆเรื่อง

ทั้งนี้ตนยืนยันว่า ผู้กำกับให้ความเป็นธรรมกับทั้งสองฝ่าย ไม่มีการเลือกปฏิบัติ ของภรรยาบิ๊กโจ๊กได้ประกันชั้นโรงพัก ของตนก็ได้ด้วย เรื่องของการต่อสู้คดีก็ต้องรอคดีหลักที่ตนแจ้งเขาก่อน

ตอนนี้ตนก็ไม่ได้รู้สึกกังวลใจอะไร ส่วนเรื่องการพูดคุยกับตำรวจ ว่าทำไมถึงออกหมายจับตนนั้น เรื่องนี้ตนขอให้ทนายเป็นคนตอบดีกว่า เพราะเป็นเรื่องของกฎหมาย ตนกลัวจะตอบผิดพลาด  
ตอนนี้ตนไม่อยากพูดหรือฝากถึงภรรยาบิ๊กโจ๊ก

ส่วนหลานของตนนั้นจะเข้ามามอบตัวพรุ่งนี้ เหตุผลที่ไม่ได้มาในวันนี้เนื่องจากหลานไม่ทราบว่าโดนเรียกตัวด้วย