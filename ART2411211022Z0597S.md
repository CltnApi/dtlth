---
layout: post
code: "ART2411211022Z0597S"
origin_url: "https://www.khaosod.co.th/special-stories/news_9515635"
image: "https://github.com/user-attachments/assets/b28e7201-624c-48ec-b41f-249d8a29b57b"
title: "แกลมมาก! \"คุณหนูเอวา\" น่ารักใจเจ็บ ขนาดเพจ 'ขาหมู แอนด์เดอะแก๊ง' ยังโดนตก"
description: "แกลมมาก! ภาพล่าสุด \"คุณหนูเอวา\" น่ารักใจเจ็บ ขนาดเพจ 'ขาหมู แอนด์เดอะแก๊ง' ยังโดนตก โพสต์ถาม 'เชียงใหม่ไนท์ซาฟารี' เลี้ยงยังไงให้น่าเอ็นดูขนาดนี้"
category: "SPECIAL_STORIES"
language: "th"
date: 2024-11-21T10:50:28.129Z
---

# แกลมมาก! "คุณหนูเอวา" น่ารักใจเจ็บ ขนาดเพจ 'ขาหมู แอนด์เดอะแก๊ง' ยังโดนตก

[![แกลมมาก! "คุณหนูเอวา" น่ารักใจเจ็บ ขนาดเพจ 'ขาหมู แอนด์เดอะแก๊ง' ยังโดนตก](https://www.khaosod.co.th/wpapp/uploads/2024/11/ava-tiger-02.jpg "แกลมมาก! "คุณหนูเอวา" น่ารักใจเจ็บ ขนาดเพจ 'ขาหมู แอนด์เดอะแก๊ง' ยังโดนตก")](https://www.khaosod.co.th/wpapp/uploads/2024/11/ava-tiger-02.jpg)

**แกลมมาก! ภาพล่าสุด “คุณหนูเอวา” น่ารักใจเจ็บ ขนาดเพจ ‘ขาหมู แอนด์เดอะแก๊ง’ ยังโดนตก โพสต์ถาม ‘เชียงใหม่ไนท์ซาฟารี’ เลี้ยงยังไงให้น่าเอ็นดูขนาดนี้**

เมื่อวันที่ 21 พฤศจิกายน 2567 นาทีนี้คงไม่มีใครมาแรงไปกว่า **“น้องเอวา”** หรือเจ้าของฉายา **“คุณหนูเอวา”** เสือโคร่งสีทอง-เสือโคร่งสตรอว์เบอร์รี แห่ง เชียงใหม่ไนท์ซาฟารี (Chiang Mai Night Safari) อีกแล้ว ด้วยลุกส์คุณหนูสุดแกลม ขนแลดูนุ่มสะอาดสะอ้าน มาพร้อมแววตาใสแป๋วขี้อ้อนแอบสุด ๆ ทำเอาคนรักสัตว์โดนตกกันเป็นแถว

**อ่านข่าวเพิ่มเติม : [เชียงใหม่ไนท์ซาฟารี เปิดตัว “น้องเอวา” เสือสาวตาแป๋ว เจอแซว ‘ขอบัตรจกพุงด่วน’](https://www.khaosod.co.th/special-stories/news_9513306)**

ภาพประกอบ

ล่าสุดก็ยิ่งทวีคูณความน่ารัก เมื่อทางเพจ เชียงใหม่ไนท์ซาฟารี Chiang Mai Night Safari ออกมาแชร์ภาพความน่ารักสุดเรียบร้อยของ **“คุณหนูเอวา** ที่มีพี่เลี้ยงกำลังลูบตัว โดยที่เจ้าตัวก็นั่งนิ่งอวดแววตาแป๋วขี้อ้อน ทำเอาชาวเน็ตแห่แซว ‘ลูบซะเป็นแมวน้อยเลย’

โดยทางเพจเขียนแคปชั่นว่า **_“เอวาคุณหนูติดแกลม”_**

ความคิดเห็นส่วนหนึ่งจากโลกโซเชียล :

ภาพประกอบ

ไม่เพียงแต่ชาวเน็ตที่โดน **“คุณหนูเอวา”** ตกเท่านั้น แต่เพจสวนสัตว์ชื่อดัง สวนสัตว์เขาเขียว ก็โดนตกด้วยเช่นเดียวกัน

เมื่อล่าสุดทางเพจ **ขาหมู แอนด์เดอะแก๊ง** ก็ออกมาโพสต์ข้อความสอบถามไปทางเพจ เชียงใหม่ไนท์ซาฟารี Chiang Mai Night Safari แถมแซวขำ ๆ ว่า _**“ที่นี่เขาเลี้ยงสัตว์ยังไงนะ ที่เขาเขียวเราเปลี่ยน พี่เลี้ยงจุ้มไปตั้งหลายคนแล้วนะ”**_

พร้อมแนบภาพพี่เลี้ยงจาก เชียงใหม่ไนท์ซาฟารี (Chiang Mai Night Safari) ที่ดูแลสัตว์อย่างใกล้ชิดทั้ง เสือ และ ไฮยีนา ทั้ง ๆ ที่ปกติเป็นสัตว์ดุร้าย แต่ที่เชียงใหม่ไนท์ซาฟารี เหล่าสัตว์กลับละมุน ขี้อ้อน ส่งแววตาน่ารักขโมยใจสุด ๆ



โดยทางเพจ เชียงใหม่ไนท์ซาฟารี (Chiang Mai Night Safari) ก็ไม่รอช้า ตอบกลับเพจ ขาหมู แอนด์เดอะแก๊ง ว่า **“ต้องมาแลกเปลี่ยนดูงานกันซะแล้วววว”** ทำเอาแฟน ๆ รอดูผลงานจากทั้งสองสวนสัตว์เลยทีเดียว

ความคิดเห็นส่วนหนึ่งจากชาวเน็ต :

ภาพประกอบ



