---
layout: post
code: "ART2411151027AWKKYR"
origin_url: "https://www.khaosod.co.th/sports/news_9507479"
image: "https://github.com/user-attachments/assets/808790a6-d6df-46ff-8013-33de4ed0c428"
title: "เดอะค็อปลุ้นหนัก เทรนต์ อเล็กซานเดอร์-อาร์โนลด์ ยังเมินต่อสัญญาใหม่ ลิเวอร์พูล"
description: "เทรนต์ อเล็กซานเดอร์-อาร์โนลด์ แบ๊กขวา ลิเวอร์พูล ยังคงปฏิเสธการต่อสัญญาใหม่กับ ลิเวอร์พูล ขณะที่ เรอัล มาดริด เดินหน้าเจรจาต่อเนื่องเพื่อโน้มใจดาวเตะทีมชาติอังกฤษรายนี้ไปร่วมทัพตามการรายงานของสื่อสเปน"
category: "SPORTS"
language: "th"
date: 2024-11-15T14:46:01.025Z
---

# เดอะค็อปลุ้นหนัก เทรนต์ อเล็กซานเดอร์-อาร์โนลด์ ยังเมินต่อสัญญาใหม่ ลิเวอร์พูล

[![เดอะค็อปลุ้นหนัก เทรนต์ อเล็กซานเดอร์-อาร์โนลด์ ยังเมินต่อสัญญาใหม่ ลิเวอร์พูล](https://www.khaosod.co.th/wpapp/uploads/2024/11/trent-liverpool-44669772.jpg "เดอะค็อปลุ้นหนัก เทรนต์ อเล็กซานเดอร์-อาร์โนลด์ ยังเมินต่อสัญญาใหม่ ลิเวอร์พูล")](https://www.khaosod.co.th/wpapp/uploads/2024/11/trent-liverpool-44669772.jpg)

**เทรนต์ อเล็กซานเดอร์-อาร์โนลด์ แบ๊กขวา ลิเวอร์พูล ยังคงปฏิเสธการต่อสัญญาใหม่กับ ลิเวอร์พูล ขณะที่ เรอัล มาดริด เดินหน้าเจรจาต่อเนื่องเพื่อโน้มใจดาวเตะทีมชาติอังกฤษรายนี้ไปร่วมทัพตามการรายงานของสื่อสเปน**

โดย เทรนต์ เป็นหนึ่งใน 3 นักเตะคนสำคัญของ ลิเวอร์พูล ที่กำลังจะหมดสัญญากับทีมหลังจบฤดูกาลนี้ร่วมกับ โมฮาเหม็ด ซาลาห์ และเฟอร์จิล ฟาน ไดก์ และยังไม่มีแข้งคนใดบรรลุข้อตกลงการในเซ็นสัญญาใหม่กับทีมแต่อย่างใด

Soccer Football – Champions League – Liverpool v Bayer Leverkusen – Anfield, Liverpool, Britain – November 5, 2024 Liverpool’s Trent Alexander-Arnold during the warm up before the match Action Images via Reuters/Jason Cairnduff



และดาวเตะวัย 26 ปีรายนี้ก็ตกเป็นเป้าหมายเสริมทัพของ เรอัล มาดริด ซึ่งหวังเซ็นสัญญาผู้เล่นใหม่ในตำแหน่งแบ๊กขวาเพิ่ม จนล่าสุด “เรเลโบ” สื่อแดนกระทิงดุระบุว่า แม้ ลิเวอร์พูล จะรุดเจรจากับ เทรนต์ เรื่องการต่อสัญญาใหม่แล้วแต่เจ้าตัวยังคงบอกปัดข้อเสนอ ขณะที่ เรอัล มาดริด ก็ติดต่อไปยังนักเตะเพื่อปิดดีลมาเสริมแกร่งแล้วเช่นกัน

ส่วน “ดิ แอธเลติก” ระบุว่า โอกาสที่ เทรนต์ จะย้ายออกจาก ลิเวอร์พูล ในช่วงตลาดเดือน ม.ค.นั้นแทบจะเป็นไปไม่ได้เนื่องจาก “หงส์แดง” ไร้แผนที่จะปล่อยเขาออกจากทีมก่อนจบซีซั่นแม้สุดท้ายเจ้าตัวจะเลือกที่จะไม่ขยายสัญญาใหม่กับสโมสรก็ตาม