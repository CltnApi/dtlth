---
layout: post
code: "ART2411190042CPN7XJ"
origin_url: "https://www.khaosod.co.th/entertainment/news_9511569"
image: "https://github.com/user-attachments/assets/7164a326-bcfe-44aa-ac15-784f51c71bb5"
title: "อั๋น-เอ้ เผยสาเหตุ อุ้ม พรรษวุฒิ เสียชีวิต น้องห้ามแม่เข้าฟังหมอครั้งสุดท้าย"
description: "อั๋น-เอ้ เผยสาเหตุ อุ้ม พรรษวุฒิ เสียชีวิต ทั้งที่เป็นคนออกกำลังแข็งแรง จนลีนผิดปกติ น้องห้ามแม่เข้าฟังหมอครั้งสุดท้าย ยังไม่มีใครรู้หมอพูดอะไรกับน้อง"
category: "ENTERTAINMENT"
language: "th"
date: 2024-11-19T00:51:31.174Z
---

# อั๋น-เอ้ เผยสาเหตุ อุ้ม พรรษวุฒิ เสียชีวิต น้องห้ามแม่เข้าฟังหมอครั้งสุดท้าย

[![อั๋น-เอ้ เผยสาเหตุ อุ้ม พรรษวุฒิ เสียชีวิต น้องห้ามแม่เข้าฟังหมอครั้งสุดท้าย](https://www.khaosod.co.th/wpapp/uploads/2024/11/unaeoum1911679998.jpg "อั๋น-เอ้ เผยสาเหตุ อุ้ม พรรษวุฒิ เสียชีวิต น้องห้ามแม่เข้าฟังหมอครั้งสุดท้าย")](https://www.khaosod.co.th/wpapp/uploads/2024/11/unaeoum1911679998.jpg)

อั๋น-เอ้ เผยสาเหตุ อุ้ม พรรษวุฒิ เสียชีวิต ทั้งที่เป็นคนออกกำลังแข็งแรง จนลีนผิดปกติ น้องห้ามแม่เข้าฟังหมอครั้งสุดท้าย สู้มากก่อนจากไป จนวันนี้ก็ยังไม่มีใครรู้หมอพูดอะไรกับน้อง



วันที่ 18 พ.ย. ที่ศาลา 11 วัดลาดพร้าว สถานที่ประกอบพิธีบำเพ็ญกุศล สวดอภิธรรม ‘อุ้ม พรรษวุฒิ เมทะนี’ ลูกชายคนเล็กของอดีตพระเอกชื่อดัง ‘สมบัติ เมทะนี’ ที่จากไปอย่างสงบด้วยโรคมะเร็ง ในวัย 49 ปี

ก่อนพิธีสวดอภิธรรม อั๋น สิรคุปต์ และ เอ้ ศตวรรษ ได้ให้สัมภาษณ์กับสื่อมวลชนถึงสาเหตุการเสียชีวิตของ อุ้ม พรรษวุฒิ น้องชายว่า

อั๋น : “วันนี้มีเพื่อนๆ อุ้ม มีพี่ๆ น้องๆ เป็นกรุ๊ปที่อุ้มเขาใช้ชีวิตอยู่ด้วย โดยเฉพาะช่วงหลังๆ ก็จะมีส่วนของที่ทำงาน ที่ออกกำลังกายด้วยกัน และก็เพื่อนสนิทเขา”

ADVERTISEMENT

_**รายละเอียดการเสียชีวิต?**_  
อั๋น : “จริงๆ เขาคงเป็นมาระยะหนึ่งแล้ว อุ้มเขาออกกำลังเยอะ ก็มีอาการหลายอย่างที่ชี้ว่าไปทางนั้น เขาก็จะไม่บอก แต่พอมาตรวจเจอก็เป็นสเตจที่น่าเป็นห่วงแล้ว ก็ทำการรักษากันอยู่ประมาณหนึ่ง ก็อยู่ได้ 3-4 เดือน”  
_เอ้ : “เขาไม่บอก กลัวคนจะเป็นห่วง“_

_**ก็คือช่วงที่เพื่อนๆ โพสต์ว่าอยู่โรงพยาบาล?**_  
อั๋น : “ใช่ครับ”

_**เขาไม่ได้บอกที่บ้านว่าป่วย?**_  
เอ้ : “มีช่วงหนึ่ง ผมไม่สบายมีปัญหาที่หลัง อุ้มก็ขับรถพาไปตลอด หลังๆ เขาเริ่มบ่นว่าเขาปวดหลัง เขานั่งเก้าอี่ที่คลินิกก็ว่าแข็งไปเขาเลยปวดหลัง ตอนแรกๆ เขาก็กินยาคลายกล้ามเนื้อก็ดีขึ้นพักหนึ่งก็ปวดอีก เป็นอย่างนี้ซ้ำๆ จนเราบอกว่าไปตรวจมั้ย เขาก็บอกกลับมาว่าไม่เป็นไรหรอก น่าจะเพราะนั่นนี่อะไรแบบนั้น สุดท้ายที่เขาไปเพราะน้ำหนักเขาลงจนผอมมาก ไม่ปกติแล้ว”

อั๋น : “มีช่วงหนึ่งเขาผอมมาก ที่เขาผอมก็ไม่แปลก พวกขี่จักรยานเขาจะลีนอยู่แล้ว _อุ้มเขาปั่นทีเกือบ 100 กิโลเมตร เป็นประจำ ก็จะมีช่วงเขาลีนจริงๆ ก็จะหุ่นเหมือนที่เขาเป็น แต่มีช่วงหนึ่งเขาลีนมากกว่าปกติ ผิดปกติ”_

[![](https://www.khaosod.co.th/wpapp/uploads/2024/11/S__19906596.jpg)](https://www.khaosod.co.th/wpapp/uploads/2024/11/S__19906596.jpg)

เอ้ : “ปกติต่อให้เขาลีนยังไง เขาก็จะมีแก้ม แต่ตอนนั้นคือตอบเลย ผิดสังเกต จริงๆ เขาดื้อด้วยนะ เราพยายามบอกให้ไปหาหมอนะ แต่เขาจะบอกว่าไม่เป็นไรเราโอเค เราแค่ปวดหลัง สุดท้ายก็ทนไม่ไหวก็พากันไปตรวจ ก็เลยมาเจอในช่วงที่สายไปหน่อย แต่พอทราบก็หันมาคุยกันว่าตกลงสู้ไปด้วยกัน เขาเองก็สู้ _เขาบอกกับทุกคนว่า เขาจะไม่แสดงอาการอ่อนแอออกมาเลย ทุกคนก็จะบอกว่าเขาสู้ เดี๋ยวก็หาย”_

_**ตรวจพบว่าเป็นตรงจุดไหน?**_  
_อั๋น : “ที่เจอคือน่าจะกินไปหลายที่ แต่สาเหตุที่มาของต้นตอน่าจะเป็นปอด ก็จะลงไปที่ต่างๆ กระดูกสันหลังเขาก็เลยปวดหลัง”_

_**ตอนนี้ก็ต้องเยียวยาจิตใจคุณแม่?**_  
อั๋น : “อยู่ด้วยกันเยอะๆ เท่าที่ทำได้คืออยู่ด้วยกันเยอะๆ พยายามให้อยู่ในสายตา คือตั้งแต่ตอนที่คุณพ่อเสียทุกคนก็กลับมาอยู่ด้วยกัน กลับมาดูแลแม่ ก็คือแม่จะได้เจอลูกคนใดคนหนึ่งเสมอเกือบๆ 24 ชั่วโมง เขาจะไม่ได้อยู่คนเดียว เป็นสิ่งที่ทำได้ ณ ตอนนี้ แล้วก็คงจะต้องดูกันต่อ แต่จะบอกว่าคุณแม่เขาจิตใจค่อนข้างแข็งแกร่ง เขามีหัวใจที่แข็งแกร่งมากๆ สำหรับผู้หญิงตัวเล็กๆ ตั้งแต่พ่อเสีย ต่อให้เขาไม่สบาย หรือลูกป่วยเขาก็ดูแลเสมอ”

ต้องระวังการให้ข้อมูลกับคุณแม่ไหม?  
_อั๋น : “คุณแม่จะเป็นคนรู้ข้อมูลเยอะที่สุด”_

เอ้ : “คุณแม่ไปกับอุ้มตลอด มีแค่บางครั้งที่เอ๋ยไปกับอุ้ม _คุณแม่รับทราบตลอด และมีแค่ครั้งสุดท้ายที่อุ้มไม่ยอมให้แม่เข้าไปฟังว่าหมอจะพูดอะไร ตอนนี้พวกเราก็ไม่รู้ว่าหมอพูดกับอุ้มว่าอะไร”_

พิธีหลังจากนี้?  
อั๋น : “สวด 3 วัน แล้วก็เผาเลย เดี๋ยวจะต้องตกลงกันอีกที คือลูกผมอยู่ออสเตรเลียยังมาไม่ทัน ลูกๆ ผมเขาอยากมา เดี๋ยวตกลงกันอีกทีว่าวันไหนลอยอังคาร อยากให้พร้อมหน้ากันครับ”

_**ฝากบอกแฟนๆ พี่อุ้ม หลายคนตกใจ?**_  
อั๋น : “จะบอกว่าเรื่องนี้ประมาทไม่ได้ เรื่องของสุขภาพ หลายคนจะมุ่งเน้นเรื่องของการหาเงิน แต่อย่าลืมเรื่องสุขภาพ จริงๆ _อุ้มก็เป็นคนดูแลสุขภาพ นี่ขนาดคนแข็งแรงขนาดนี้ ยังหนีไม่พ้นเรื่องนีั_ ควรหมั่นตรวจสุขภาพ ถ้าตรวจเจอแรกๆ อาจจะดี นี่สายไปหน่อยครับ”

[![](https://www.khaosod.co.th/wpapp/uploads/2024/11/S__19906599.jpg)](https://www.khaosod.co.th/wpapp/uploads/2024/11/S__19906599.jpg)