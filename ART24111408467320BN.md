---
layout: post
code: "ART24111408467320BN"
origin_url: "https://www.khaosod.co.th/special-stories/news_9505397"
image: "https://github.com/user-attachments/assets/6d4113de-33a5-4978-8768-d3e2519fad96"
title: "เปิดขั้นตอน โรงเรียนเอกชน ขอปิดกิจการ หลัง ธรรมภิรักษ์ ประกาศเปิดปีสุดท้าย
                    สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอนโรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครองเครียด"
description: "เปิดระเบียบ ขั้นตอน โรงเรียนเอกชน ขอปิดกิจการ ต้องยื่นขอไม่น้อยกว่า 120 วัน ก่อนสิ้นปีการศึกษา หลัง โรงเรียนธรรมภิรักษ์ ประกาศเปิดดำเนินการปีสุดท้าย"
category: "SPECIAL_STORIES"
language: "th"
date: 2024-11-14T08:51:41.528Z
---

# เปิดขั้นตอน โรงเรียนเอกชน ขอปิดกิจการ หลัง ธรรมภิรักษ์ ประกาศเปิดปีสุดท้าย
                    สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอนโรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครองเครียด

[![เปิดขั้นตอน โรงเรียนเอกชน ขอปิดกิจการ หลัง ธรรมภิรักษ์ ประกาศเปิดปีสุดท้าย](https://www.khaosod.co.th/wpapp/uploads/2024/11/school-7.jpg "เปิดขั้นตอน โรงเรียนเอกชน ขอปิดกิจการ หลัง ธรรมภิรักษ์ ประกาศเปิดปีสุดท้าย")](https://www.khaosod.co.th/wpapp/uploads/2024/11/school-7.jpg)

**เปิดระเบียบ ขั้นตอน โรงเรียนเอกชน ขอปิดกิจการ ต้องยื่นขอไม่น้อยกว่า 120 วัน ก่อนสิ้นปีการศึกษา หลัง โรงเรียนธรรมภิรักษ์ ประกาศเปิดดำเนินการปีสุดท้าย**

กรณีเฟซบุ๊ก **โรงเรียนธรรมภิรักษ์** เขตบางพลัด แขวงบางบำหรุ ประกาศเปิดดำเนินการปีสุดท้าย โดยจะเปิดถึงสิ้นปีการศึกษา 2567 (มีนาคม 2568) เพื่อปรับปรุงเปลี่ยนแปลงเป็นโรงเรียนนานาชาติ จากประเทศสิงคโปร์ ซึ่งจะพร้อมเปิดดำเนินการสอน ในเดือนสิงหาคม 2569 (สิงหาคม 2026) เนื่องจาก สภาพคล่องของโรงเรียนประสบปัญหาต่อเนื่องมาหลายปี

ผู้บริหารเห็นสมควรว่าเป็นโอกาสที่ดี ที่จะให้ทีมงานใหม่เข้ามาพัฒนาพื้นที่ และยังคงรักษาเจตนารมณ์ของผู้ก่อตั้งโรงเรียน **มาสเตอร์สะอาด ธรรมภิรักษ์** ที่ประสงค์ให้พื้นที่นี้เป็นกิจการโรงเรียนไม่ใช่ทำกิจการอื่นใด และจะดำเนินการ ขอปิดกิจการต่อต้นสังกัดตามระเบียบนั้น

วันที่ 14 พ.ย.2567 **ดร.ศุภเสฏฐ์ คณากูล** นายกสมาคมคณะกรรมการประสานและส่งเสริมการศึกษาเอกชน (ส.ปส.กช.) เปิดเผยว่า ปัญหาดังกล่าวสามารถพบได้เป็นบางส่วนของโรงเรียนเอกชน ที่ลูกหลานไม่ดำเนินกิจการต่อจากพ่อแม่ เพราะอาจจะเจอปัญหาขาดสภาพคล่อง ขาดแคลนครู มีปัญหาเรื่องเก็บค่าเทอม เป็นต้น

ทั้งนี้ ตนอยู่ระหว่างตรวจสอบว่า โรงเรียนดังกล่าว ได้แจ้งเรื่องขอปิดกิจการกับ สำนักงานคณะกรรมการส่งเสริมการศึกษาเอกชน (สช.) หรือยัง ทั้งนี้ ในระเบียบกำหนดไว้ว่า โรงเรียนต้องยื่นคำขอล่วงหน้าไม่น้อยกว่า 120 วัน ก่อนสิ้นปีการศึกษา ซึ่งตามที่โรงเรียนประกาศ จะเปิดถึงสิ้นปีการศึกษา 2567 คือ เดือนมีนาคม 2568 ถือว่าการดำเนินการยังอยู่ในระยะเวลาตามที่ระเบียบกำหนด

อย่างไรก็ตาม พระราชบัญญัติโรงเรียนเอกชน พ.ศ.2550

มาตรา 113 กำหนดว่าโรงเรียน ในระบบเลิกกิจการเมื่อ ผู้รับใบอนุญาตหรือทายาท แล้วแต่กรณี ได้รับอนุญาตให้เลิกกิจการโรงเรียนในระบบ หรือผู้รับใบอนุญาตถูกเพิกถอนใบอนุญาตให้จัดตั้งโรงเรียนในระบบ

มาตรา 116 ก่อนได้รับอนุญาตให้เลิกกิจการโรงเรียนในระบบ ให้ผู้รับใบอนุญาต ผู้อำนวยการและผู้จัดการมีหน้าที่ส่งมอบเอกสารหลักฐานตามมาตรา 39 (4) และ (5) และเอกสารอื่น ที่คณะกรรมการกำหนดให้แก่ผู้อนุญาต

โดยสำนักงานคณะกรรมการส่งเสริมการศึกษาเอกชน จัดทำขั้นตอนวิธีการในการเลิกกิจการโรงเรียนเอกชนไว้เป็นตัวอย่างดังนี้