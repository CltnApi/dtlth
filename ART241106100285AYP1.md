---
layout: post
code: "ART241106100285AYP1"
origin_url: "https://www.khaosod.co.th/special-stories/news_9493305"
image: "https://github.com/user-attachments/assets/4909bef3-9ad3-4403-a017-baf27453122f"
title: "เสี่ยงตายแต่รายได้ดี! จับตะขาบหนีน้ำฝนในสวนยางขาย รู้ราคาแล้วจะอึ้ง แพงมากๆ"
description: "เสี่ยงตายแต่รายได้ดี! จับตะขาบหนีน้ำฝนในสวนยางขาย รู้รา..."
category: "SPECIAL_STORIES"
language: "th"
date: 2024-11-06T10:07:04.888Z
---

# เสี่ยงตายแต่รายได้ดี! จับตะขาบหนีน้ำฝนในสวนยางขาย รู้ราคาแล้วจะอึ้ง แพงมากๆ

[![เสี่ยงตายแต่รายได้ดี! จับตะขาบหนีน้ำฝนในสวนยางขาย รู้ราคาแล้วจะอึ้ง แพงมากๆ](https://www.khaosod.co.th/wpapp/uploads/2024/11/centipede.jpg "เสี่ยงตายแต่รายได้ดี! จับตะขาบหนีน้ำฝนในสวนยางขาย รู้ราคาแล้วจะอึ้ง แพงมากๆ")](https://www.khaosod.co.th/wpapp/uploads/2024/11/centipede.jpg)

**เสี่ยงตายแต่รายได้ดี! จับตะขาบหนีน้ำฝนในสวนยางขาย รู้ราคาแล้วจะอึ้ง แพงมากๆ ถึงกรีดยางไม่ได้ ก็มีอย่างอื่นขายได้**

วันที่ 6 พ.ย.67 สมาชิก **[TikTok @rubberthailand\_](https://www.tiktok.com/@rubberthailand_/video/7433634437184769287?lang=th-TH)** โพสต์คลิปอาชีพเสริมใหม่ของชาวสวนยาง จับอสรพิษขาย ราคาต่อกิโลกรัมที่รับซื้อกันแพงมากๆ

โดยในคลิปผู้โพสต์ได้เดินส่องไฟไปตามต้นยางพาราในสวน หลังจากฝนตก เพื่อหาตะขาบตัวใหญ่ที่หนีน้ำขึ้นมาเกาะบนต้นยางพารา แล้วจับใส่ลังโฟมหรือภาชนะที่ปิดฝาได้เอาไปขาย ซึ่งผู้โพสต์บรรยายว่า

_**“รายได้ดีกว่ากรีดยาง ก็คือจับตะขาบหนีน้ำฝนนี่แหละ แล้วมีแต่ตัวใหญ่ๆ ด้วย ค่อยๆ เก็บสะสมไป ตกกิโลกรัมนึงที่เขารับก็ 10 ใบเทา (10,000 บาท) ถือว่าแพงสุดๆ เลย บางคืนที่ฝนตกหนักๆ ได้เป็นกิโลกรัมเลยก็มี ในสวนยางไม่ได้มีแค่ตะขาบ มีงู แล้วก็เห็ดโคน ถึงยางจะกรีดไม่ได้ เราก็มีสินค้าอย่างอื่นที่จำหน่ายได้”**_

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก เพราะหลายคนไม่รู้ว่า ตะขาบ จะมีราคาแพงขนาดนี้ ซึ่งมีหลายคนที่เลี้ยงไว้ขาย เพราะราคาดี และทำกันมานานแล้ว

ขณะที่ชาวเน็ตบอกว่า มีแม่ค้านำไปทอดขายให้นักท่องเที่ยว 1 ตัวเสียบไม้ราคา 100-150 บาท บางที่ขายตัวละ 200-300 บาทเลยทีเดียว แต่หลายคนที่คิดจะทำอาชีพนี้บอกว่าขอคิดก่อน เพราะอาจจะได้ไปนอน รพ.ก่อนจะจับได้ครบ 1 กก.



