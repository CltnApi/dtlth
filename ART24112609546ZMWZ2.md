---
layout: post
code: "ART24112609546ZMWZ2"
origin_url: "https://www.khaosod.co.th/sports/news_9522253"
image: "https://github.com/user-attachments/assets/18713b83-1972-4f05-a0ae-637cf629a915"
title: "อิชิอิ เคาะ 26 แข้งช้างศึกลุยป้องกันแชมป์อาเซียน - สุภโชค-เอกนิษจากเจลีกนำทัพ"
description: "อิชิอิ มาซาทาดะ หัวหน้าผู้ฝึกสอนทีมชาติไทย ชุดใหญ่ เผยรายชื่อแข้งชิงแชมป์อาเซียน โดยสุภโชค สารชาติ และ เอกนิษฐ์ ปัญญา จากเจลีก ญี่ปุ่น นำทัพ"
category: "SPORTS"
language: "th"
date: 2024-11-26T17:21:00.123Z
---

# อิชิอิ เคาะ 26 แข้งช้างศึกลุยป้องกันแชมป์อาเซียน - สุภโชค-เอกนิษจากเจลีกนำทัพ

[![อิชิอิ เคาะ 26 แข้งช้างศึกลุยป้องกันแชมป์อาเซียน - สุภโชค-เอกนิษจากเจลีกนำทัพ](https://www.khaosod.co.th/wpapp/uploads/2024/11/Ishii-2.jpg "อิชิอิ เคาะ 26 แข้งช้างศึกลุยป้องกันแชมป์อาเซียน - สุภโชค-เอกนิษจากเจลีกนำทัพ")](https://www.khaosod.co.th/wpapp/uploads/2024/11/Ishii-2.jpg)

อิชิอิ มาซาทาดะ หัวหน้าผู้ฝึกสอนทีมชาติไทย ชุดใหญ่ เผยรายชื่อแข้งชิงแชมป์อาเซียน โดยสุภโชค สารชาติ และ เอกนิษฐ์ ปัญญา จากเจลีก ญี่ปุ่น นำทัพ

อิชิอิ มาซาทาดะ หัวหน้าผู้ฝึกสอนฟุตบอลชายไทย ชุดใหญ่ ชาวญี่ปุ่น ประกาศรายชื่อนักเตะที่จะใช้ในศึกชิงแชมป์อาเซียน “เอเอฟเอฟ มิตซูบิชิ อิเล็กทริก คัพ 2024” ระหว่าง 8 ธ.ค.67 – 5 ม.ค.68 โดย “มาดามแป้ง”นวลพรรณ ล่ำซำ นายกสมาคมกีฬาฟุตบอลแห่งประเทศไทยฯ วางเป้าในการป้องกันแชมป์ให้ได้

ซึ่งหัวหน้าผู้ฝึกสอนทีมชาติไทย กล่าวว่า “ครั้งนี้จะไม่มีสื่อมวลชนในการประกาศรายชื่อดังนั้นจึงอยากสื่อสารให้กับทุกท่านได้ทราบ ว่าหลังจากจบฟีฟ่าเดือนพ.ย. เราได้ลงทะเบียนักเตะไว้ 50 คนสำหรับชิงแชมป์อาเซียน และเคาะเหลือ 26 คนสุดท้าย”

“หลังจากการประทำให้เห็นว่ามีหลายสโมสรมีโปรแกรมแข่งในเดือนธ.ค. เหตุผลในการเลือกนักเตะในครั้งนี้มี 2 ข้อคือ ข้อแรกดูผลงานจากการที่เล่นให้กับสโมสรรวมถึงสภาพร่างกาย ข้อที่สองคือทัวร์นาเมนต์รายการนี้ต้องอยู่ร่วมกันค่อนข้างนาน จึงต้องการได้นักเตะที่สามารถอยู่ร่วมกันได้ตลอดทั้งทัวร์นาเมนต์ต้องขอบคุณสโมสรทุกสโมสรที่ให้ความร่วมมือในครั้งนี้”

สำหรับผู้เล่นทั้ง 26 คน ประกอบด้วย ผู้รักษาประตู กรกฎ พิพัฒน์นัดดา (ระยอง เอฟซี), กัมพล ปฐมอรรฆย์กุล, ปฏิวัติ คำไหม (ทรู แบงค็อก ยูไนเต็ด)

กองหลัง  
นิโคลัส มิคเกลสัน สโมสร โอบี โอเดนเซ่  
ศุภนันท์ บุรีรัตน์ สโมสร การท่าเรือ เอฟซี  
กฤษฎา นนทรัตน์ สโมสร ทรู แบงค็อก ยูไนเต็ด  
พรรษา เหมวิบูลย์ สโมสร บุรีรัมย์ ยูไนเต็ด  
เฉลิมศักดิ์ อักขี สโมสร การท่าเรือ เอฟซี  
โจนาธาร เข็มดี สโมสร ราชบุรี เอฟซี  
ศฤงคาร พรมสุภะ สโมสร สุโขทัย เอฟซี  
ทิตาธร อักษรศรี สโมสร อุทัยธานี เอฟซี  
อภิสิทธิ์ โสรฏา สโมสร ราชบุรี เอฟซี  
เจมส์ เบอร์เรสฟอร์ด สโมสร อุทัยธานี เอฟซี

กองกลาง  
พีรดนย์ ฉ่ำรัศมี สโมสร การท่าเรือ เอฟซี  
วิลเลี่ยม เวเดอร์เฌอ สโมสร อุทัยธานี เอฟซี  
วีระเทพ ป้อมพันธุ์ สโมสร ทรู แบงค็อก ยูไนเต็ด  
อัครพงศ์ พุ่มวิเศษ สโมสร ลำพูน วอริเออร์  
วรชิต กนิษศรีบำเพ็ญ สโมสร การท่าเรือ เอฟซี  
เบน เดวิส สโมสร อุทัยธานี เอฟซี  
เสกสรรค์ ราตรี สโมสร บุรีรัมย์ ยูไนเต็ด  
อนันต์ ยอดสังวาลย์ สโมสร ลำพูน วอริเออร์  
เอกนิษฐ์ ปัญญา สโมสร อุราวะ เรดส์ ไดมอนส์  
สุภโชค สารชาติ สโมสร คอนซาโดเล่ ซัปโปโร

กองหน้า  
พาตริก กุสตาฟสัน สโมสร นารา คลับ  
ธีรศักดิ์ เผยพิมาย สโมสร การท่าเรือ เอฟซี  
ศุภณัฏฐ์ เหมือนตา สโมสร บุรีรัมย์ ยูไนเต็ด

สำหรับนักเตะทีมชาติส่วนหนึ่งจะเข้าแคมป์ 2 ธ.ค. จากวันที่ 5 นักเตะจากแบงค็อกจะเข้าแคมป์ โดยวันที่ 6 เดินทางไปเวียดนาม ซึ่งนักเตะจากท่าเรือจะไปสมทบกับทีม, วันที่ 8 แข่งกับติมอร์ เลสเต, วันที่ 10 ธ.ค. สุภโชค สารชาติ และ เอกนิษฐ์ ปัญญา จะเดินทางมาสมทบกับทีม