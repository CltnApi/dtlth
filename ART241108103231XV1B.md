---
layout: post
code: "ART241108103231XV1B"
origin_url: "https://www.khaosod.co.th/breaking-news/news_9496811"
image: "https://github.com/user-attachments/assets/3cdbb2f2-6e79-4538-be27-3f176f27b0cb"
title: "ตร.ค้น บริษัท ษิทรา ลอว์ เฟิร์ม ของ ทนายตั้ม ยึดเอกสาร-คอมพ์ หาหลักฐานคดีโกงเจ๊อ้อย"
description: "ตร.สอบสวนกลาง บุกค้น สำนักงานกฎหมาย ษิทรา ลอว์ เฟิร์ม ของ ทนายตั้ม ย่านสาทร ยึดเอกสาร-คอมพิวเตอร์ จำนวนหนึ่ง ไปหาหลักฐานคดีโกงเจ๊อ้อย"
category: "HOT_NEWS"
language: "th"
date: 2024-11-08T10:36:11.842Z
---

# ตร.ค้น บริษัท ษิทรา ลอว์ เฟิร์ม ของ ทนายตั้ม ยึดเอกสาร-คอมพ์ หาหลักฐานคดีโกงเจ๊อ้อย

[![ตร.ค้น บริษัท ษิทรา ลอว์ เฟิร์ม ของ ทนายตั้ม ยึดเอกสาร-คอมพ์ หาหลักฐานคดีโกงเจ๊อ้อย](https://www.khaosod.co.th/wpapp/uploads/2024/11/cib.jpg "ตร.ค้น บริษัท ษิทรา ลอว์ เฟิร์ม ของ ทนายตั้ม ยึดเอกสาร-คอมพ์ หาหลักฐานคดีโกงเจ๊อ้อย")](https://www.khaosod.co.th/wpapp/uploads/2024/11/cib.jpg)

**ตร.สอบสวนกลาง บุกค้น สำนักงานกฎหมาย ษิทรา ลอว์ เฟิร์ม ของ ทนายตั้ม ย่านสาทร ยึดเอกสาร-คอมพิวเตอร์ จำนวนหนึ่ง ไปหาหลักฐานคดีโกงเจ๊อ้อย**

เมื่อวันที่ 8 พ.ย.67 เจ้าหน้าที่สอบสวนกลาง (CIB) จำนวน 4 นาย เข้ามาค้น บริษัท ษิทรา ลอว์ เฟิร์ม จำกัด ย่านสาทร ซึ่งเป็นสำนักงานกฎหมายของ นายษิทรา เบี้ยบังเกิด หรือทนายตั้ม ผู้ต้องหาในคดีที่ถูก น.ส.จตุพร อุบลเลิศ หรือ เจ๊อ้อย ร้องเอาผิดฉ้อโกงเงิน 71 ล้านบาท เพื่อค้นหาหลักฐานในคดีลวงเงิน น.ส.จตุพร โดยพนักงานสอบสวนรวบรวมพยานหลักฐานเพื่อขออนุมัติศาลอาญาออกหมายค้น ซึ่งมีการออกหมายค้น เมื่อช่วงเที่ยงที่ผ่านมา

[![](https://www.khaosod.co.th/wpapp/uploads/2024/11/S__9256976_0-696x464.jpg)](https://www.khaosod.co.th/wpapp/uploads/2024/11/S__9256976_0.jpg)

ผู้สื่อข่าวรายงานว่า บริษัทดังกล่าวมีการเช่าพื้นที่เป็นที่ทำงาน เปิดเป็นสำนักงานด้านกฎหมาย และมักถูกใช้เป็นที่แถลงข่าวต่อสื่อมวลชนในหลายคดี โดยการตรวจค้นครั้งนี้จะหาข้อมูลหลักฐาน ความเชื่อมโยงในคดีที่มีการฉ้อโกงมาดามอ้อย และคดีเกี่ยวกับทรัพย์ โดยจะตรวจยึดเอกสาร ข้อมูลในคอมพิวเตอร์ และหลักฐานอื่นๆ ที่เกี่ยวข้อง

[![](https://www.khaosod.co.th/wpapp/uploads/2024/11/S__9256988-696x392.jpg)](https://www.khaosod.co.th/wpapp/uploads/2024/11/S__9256988.jpg)

ต่อมาเวลา 15.35 น. เจ้าหน้าที่สอบสวนกลาง 1 นาย เดินออกมาบริเวณจุดจอดรถ และให้ข้อมูลกับผู้สื่อข่าวว่า มีการนำเอกสารสำคัญและคอมพิวเตอร์จำนวนหนึ่งไปตรวจสอบ และนำรถกระบะขับลงไปชั้นใต้ดินของอาคาร โดยคาดว่าจะนำไปบรรทุกหลักฐานต่างๆ ที่ได้มา

[![](https://www.khaosod.co.th/wpapp/uploads/2024/11/S__9256967_0-696x391.jpg)](https://www.khaosod.co.th/wpapp/uploads/2024/11/S__9256967_0.jpg)