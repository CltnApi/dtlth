---
layout: post
code: "ART2411040952GD5LCG"
origin_url: "https://www.khaosod.co.th/entertainment/drama/news_9489670"
image: "https://github.com/user-attachments/assets/0a11c02c-a34f-4b2e-903c-65aaedfcad22"
title: "อย่ากลับบ้าน แกะรอยปริศนาสุดสะพรึง หลังรั้วบ้านเก่าของครอบครัว"
description: "รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่าของครอบครัว เมื่อแม่ตามหาลูกสาวหายที่ลึกลับในบ้านเก่า พร้อมเหตุการณ์ประหลาด"
category: "ENTERTAINMENT"
language: "th"
date: 2024-11-04T09:57:26.027Z
---

# อย่ากลับบ้าน แกะรอยปริศนาสุดสะพรึง หลังรั้วบ้านเก่าของครอบครัว

[![อย่ากลับบ้าน แกะรอยปริศนาสุดสะพรึง หลังรั้วบ้านเก่าของครอบครัว](https://www.khaosod.co.th/wpapp/uploads/2024/11/Dontcomehomecover.jpg "อย่ากลับบ้าน แกะรอยปริศนาสุดสะพรึง หลังรั้วบ้านเก่าของครอบครัว")](https://www.khaosod.co.th/wpapp/uploads/2024/11/Dontcomehomecover.jpg)

**รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่าของครอบครัว เมื่อแม่ตามหาลูกสาวหายลึกลับในบ้านเก่า พร้อมความลับประหลาด**

อย่ากลับบ้าน (Don’t Come Home) ซีรีส์สัญชาติไทย แนวดราม่าระทึกขวัญลึกลับ เมื่อ “บ้าน” อาจไม่ใช่สถานที่ที่ควรกลับไป เล่าเรื่องราวของสองแม่ลูก **“วารี”** และ **“มิน”** ที่เดินทางกลับไปยัง **“บ้านจารึกอนันต์”** บ้านหลังเก่าของครอบครัว บ้านเก่าของครอบครัวที่วารี ผู้เป็นแม่เคยอาศัยอยู่เมื่อ 30 ปีก่อน

รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่า

ทว่า ทั้ง 2 แม่ลูก กลับเผชิญกับเหตุการณ์ประหลาดที่นำไปสู่การหายตัวไปอย่างลึกลับของมิน จึงทำให้ **“ฟ้า”** ตำรวจหญิงที่กำลังตั้งครรภ์ ได้เข้ามาสืบสวนและพบกับหลายเบาะแสที่ชวนสงสัยว่าบ้านหลังนี้มีอะไรซ่อนไว้กันแน่ พร้อมนำไปสู่บางอย่างที่เหนือความคาดหมาย

รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่า

และอีกหนึ่งองค์ประกอบสำคัญของซีรีส์เรื่องนี้คือ **“บ้านจารึกอนันต์”** ที่ออกแบบและสร้างขึ้นมาใหม่เพื่อถ่ายทำซีรีส์เรื่อง อย่ากลับบ้าน (Don’t Come Home) โดยเฉพาะ โดยได้แรงบันดาลใจมาจากสถาปัตยกรรมแบบชิโน-ยูโรเปียน (Sino-European Architecture) และบรรยากาศของป่า หน้าฝนในภาคใต้

ADVERTISEMENT

รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่า

ซีรีส์โดดเด่นด้วยการผสมผสานทั้งกลิ่นอายความลึกลับระทึกขวัญ การสืบสวนสอบสวนที่ชวนให้ติดตาม และจังหวะการเดินเรื่องที่จะพาผู้ชมไปพบสิ่งใหม่ในทุกตอน ซีรีส์เรื่องนี้เป็นผลงานการกำกับและเขียนบทของ **ต้น-วุฒิดนัย อินทรเกษตร** ผู้กำกับโฆษณามือรางวัลที่นั่งแท่นกำกับคอนเทนต์ยาวเป็นเรื่องแรก

รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่า

อีกทั้งยังได้ทัพนักแสดงหญิงแถวหน้าของเมืองไทย อย่าง **นุ่น-วรนุช ภิรมย์ภักดี**, **แพร-พิชชาภา พันธุมจินดา** **ซินดี้-สิรินยา บิชอพ** มาถ่ายทอดเรื่องราวสุดระทึกที่เล่าผ่านชีวิตของตัวละครหญิงทั้งสาม และยังมีนักแสดงชายมากความสามารถตบเท้าร่วมแสดงอีกเพียบ อย่าง **ตุ้ย-ธีรภัทร์ สัจจกุล, ต๊อบ-สหัสชัย ชุมรุม, ปาริธ ทิมทอง และไผ่-พาทิศ พิสิฐกุล**

**_ความยาวทั้งหมด 6 ตอน สามารถรับชมได้แล้วทาง Netflix_**

รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่า

รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่า

รีวิวซีรีส์ : อย่ากลับบ้าน แกะรอยปริศนาสุดสะพรึง หลังรั้วบ้านเก่า



**อ่านรีวิวซีรีส์เพิ่มเติม**







