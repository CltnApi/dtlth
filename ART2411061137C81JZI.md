---
layout: post
code: "ART2411061137C81JZI"
origin_url: "https://www.matichon.co.th/foreign/news_4885756"
image: "https://github.com/user-attachments/assets/32ce9d7a-6ec6-4069-9a3d-ac6ec722f29f"
title: "มาริษย้ำ สัมพันธ์ ‘ไทย-สหรัฐ’ แนบแน่นยาวนาน พร้อมร่วมมือผู้นำใหม่"
description: "มาริษย้ำ สัมพันธ์ ‘ไทย-สหรัฐ’ แนบแน่นยาวนาน พร้อมร่วมมือผู้นำใหม่"
category: "WORLD"
language: "th"
date: 2024-11-06T12:03:42.369Z
---

# มาริษย้ำ สัมพันธ์ ‘ไทย-สหรัฐ’ แนบแน่นยาวนาน พร้อมร่วมมือผู้นำใหม่

[![](https://www.matichon.co.th/wp-content/uploads/2024/11/มาริษ2-1-728x546.jpg "มาริษ2")](https://www.matichon.co.th/wp-content/uploads/2024/11/มาริษ2-1.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**มาริษย้ำ สัมพันธ์ ‘ไทย-สหรัฐ’ แนบแน่นยาวนาน พร้อมร่วมมือผู้นำใหม่**

นายมาริษ เสงี่ยมพงษ์ รัฐมนตรีว่าการกระทรวงการต่างประเทศ กล่าวถึงผลการเลือกตั้งประธานาธิบดีสหรัฐซึ่งนายโดนัลด์ ทรัมป์ คว้าชัยชนะและกลายเป็นประธานาธิบดีสหรัฐคนที่ 47 ว่า แม้ผลเลือกตั้งที่ออกมาจะยังไม่เป็นทางการแต่ก็น่าจะพอสรุปว่าทรัมป์จะเป็นผู้ชนะเลือกตั้ง ซึ่งท่านนายกรัฐมนตรีแพทองธาร ชินวัตร ก็ได้ทวีตแสดงความยินดีกับว่าที่ประธานาธิบดีสหรัฐไปแล้ว ในส่วนของกระทรวงการต่างประเทศ เราก็พร้อมที่จะดำเนินความสัมพันธ์ระหว่างประเทศ โดยทำงานร่วมกับกระทรวงต่างประเทศสหรัฐ อย่างที่ได้ให้สัมภาษณ์ไปเมื่อเช้าว่าไม่ว่าใครจะมาเป็นประธานาธิบดีสหรัฐ รวมทั้งไม่ว่าใครก็ตามจะมาเป็นผู้นำทุกประเทศ ไทยพร้อมที่จะดำเนินความสัมพันธ์และมีความร่วมมือกับทุกประเทศ ในกรณีนี้ประเทศไทยก็พร้อม กระทรวงต่างประเทศเราก็พร้อมจะมีความร่วมมือกับกระทรวงต่างประเทศสหรัฐ เพื่อเสริมสร้างความสัมพันธ์ที่มีความแนบแน่นมาเป็นเวลาช้านาน ความสัมพันธ์ระหว่างไทย-สหรัฐเป็นความสัมพันธ์ที่มีลักษณะพิเศษ มีความตกลงร่วมกันมาตั้งแต่ต้น เพราะฉะนั้น ใครจะมาเป็นประธานาธิบดีสหรัฐหรือเป็นผู้นำก็เชื่อมั่นว่าการดำเนินความสัมพันธ์ระหว่างประเทศทั้งสองก็จะเป็นไปอย่างเข้มข้นและมีความร่วมมือกันอย่างดี จากประวัติความสัมพันธ์ที่มีมาอย่างช้านานร่วมกัน

ผู้สื่อข่าวถามว่า การดำรงตำแหน่งของทรัมป์จะมีผลกระทบทางเศรษฐกิจ ผลกระทบกับภูมิภาคหรือภูมิรัฐศาสน์ต่างๆ อย่างไรหรือไม่ นายมาริษกล่าวว่า ต้องขึ้นกับนโยบายของรัฐบาลใหม่ ซึ่งยังไม่มีใครสามารถยืนยันได้อย่างชัดเจนว่าสหรัฐอเมริกาจะมีนโยบายเช่นไร ทั้งในเรื่องความร่วมมือทางเศรษฐกิจและเรื่องภูมิรัฐศาสตร์ แต่เราก็วางเป้าหมายที่จะดำเนินความสัมพันธ์อย่างเข้มแข็งระหว่างไทยสหรัฐ ในเรื่องความร่วมมือด้านเศรษฐกิจ เราพร้อมผลักดันให้เกิดความร่วมมือทางเศรษฐกิจร่วมกัน รวมทั้งส่งเสริมให้มีการแลกเปลี่ยนการทำธุรกิจระหว่างผู้ประกอบการของไทยกับผู้ประกอบการของสหรัฐอยู่แล้ว ตนเชื่อมั่นว่าสิ่งที่เป็นผลประโยชน์ร่วมกันของทั้งสองประเทศที่จะส่งผลไปถึงประชาชน ซึ่งเป็นพื้นฐานความสัมพันธ์ที่ชัดเจนของประเทศทั้งสอง ย่อมทำให้การพูดคุยหารือเพื่อส่งเสริมความสัมพันธ์โดยแฉพาะในด้านเศรษฐกิจและการทำธุรกิจร่วมกันเป็นไปอย่างยั่งยืนยิ่งขึ้น

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)