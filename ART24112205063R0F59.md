---
layout: post
code: "ART24112205063R0F59"
origin_url: "https://www.khaosod.co.th/entertainment/news_9516286"
image: "https://github.com/user-attachments/assets/593020ad-ef90-4285-99f4-27d801da611f"
title: "เก้า จิรายุ 2 ปี ในฐานะนักร้องนำวง “Retrospect” ประสบการณ์สอนให้เติบโต"
description: "ประสบการณ์สอนให้เติบโต เก้า จิรายุ กับเวลา 2 ปี ในฐานะนักร้องนำวง “Retrospect” สนุกตื่นเต้นตลอดเวลา ขอบคุณแฟนเพลงที่ติดตาม"
category: "ENTERTAINMENT"
language: "th"
date: 2024-11-22T05:41:23.483Z
---

# เก้า จิรายุ 2 ปี ในฐานะนักร้องนำวง “Retrospect” ประสบการณ์สอนให้เติบโต

[![เก้า จิรายุ 2 ปี ในฐานะนักร้องนำวง “Retrospect” ประสบการณ์สอนให้เติบโต](https://www.khaosod.co.th/wpapp/uploads/2024/11/kaojirayu_221167-1.jpg "เก้า จิรายุ 2 ปี ในฐานะนักร้องนำวง “Retrospect” ประสบการณ์สอนให้เติบโต")](https://www.khaosod.co.th/wpapp/uploads/2024/11/kaojirayu_221167-1.jpg)

**ประสบการณ์สอนให้เติบโต เก้า จิรายุ กับเวลา 2 ปี ในฐานะนักร้องนำวง “Retrospect” สนุกตื่นเต้นตลอดเวลา ขอบคุณแฟนเพลงที่ติดตาม**

เรียกว่าเผลอแป๊บเดียว **“เก้า-จิรายุ ละอองมณี”** ก็ย่างเข้าสู่ปีที่ 2 แล้วในฐานะนักร้องนำของวง **“Retrospect”** ซึ่งนับตั้งแต่ก้าวเข้าสู่วงการดนตรีเส้นทางนี้กับพี่ๆ ในวงทั้ง น็อต-ธนพล ศรีกาญจนา (กีตาร์), บอม-ณพวัชร คชาชีวะ (เบส) และ เบิร์ธ-ศุทธิพันธ์ สังข์ยุทธ (กลอง) ได้ปล่อยซิงเกิลใหม่ๆ ออกมาเพียบในแนวเพลงที่เป็นเอกลักษณ์สไตล์ **“Retrospect”** บอกเลยว่าครบทุกอารมณ์จริงๆ รวมไปถึงคอนเสิร์ตใหญ่ทั่วทุกภาค โชว์ต่างๆ ทั้งในประเทศและต่างประเทศก็จัดเต็มพลังเสียงร้องพร้อมกับพี่ๆ รวมไปถึงคอนเทนต์เก๋ๆ เท่ๆ ของวงก็มีให้เห็นกันอยู่เรื่อยๆ ซึ่งตลอดระยะเวลาที่ผ่านมาก็ทำให้หนุ่มเก้าได้เรียนรู้และเติบโตไม่หยุดที่จะพัฒนางานออกมาให้แฟนเพลงได้เสพงานดนตรีในสีสันที่แตกต่าง แต่ยังคงเอกลักษณ์เดิมของ **“Retrospect”** ไว้เติมเต็มความสุขให้แฟนเพลงได้มีพลังดีๆ ร่วมกัน

![เก้า จิรายุ 2 ปี ในฐานะนักร้องนำวง “Retrospect” ประสบการณ์สอนให้เติบโต ](https://www.khaosod.co.th/wpapp/uploads/2024/11/kaojirayu_221167-6.jpg)

โดย **เก้า** ก็ได้เผยถึงประสบการณ์ชีวิตที่น่าตื่นเต้นพร้อมเรื่องราวดีๆ มากมายกับช่วงเวลากว่า 2 ปี ในฐานะนักร้องนำของวง **“Retrospect”** ว่า

“เป็น 2 ปีที่สนุกมากๆ ครับ ได้ร้องเพลงทัวร์คอนเสิร์ตกับพี่ๆ ในวง เรียกว่ามีเรื่องให้เราได้เรียนรู้เยอะ แล้วก็ผมว่าก็ดีขึ้นเรื่อยๆ ในแง่ของประสบการณ์เรา เพลงก็มีอะไรใหม่ๆ ให้เราได้ตื่นเต้นตลอด ยังไงก็ขอขอบคุณแฟนเพลงทุกคนมากๆ ครับ

![เก้า จิรายุ 2 ปี ในฐานะนักร้องนำวง “Retrospect” ประสบการณ์สอนให้เติบโต ](https://www.khaosod.co.th/wpapp/uploads/2024/11/kaojirayu_221167-5.jpg)

ADVERTISEMENT

ขอบคุณที่ติดตาม แล้วก็ขอบคุณที่มาสนุกด้วยกันในทุกโชว์ และฟังเพลงใหม่ๆ ของวง ขอบคุณทุกคนมากๆ ที่เชื่อและยอมรับในตัวเรา ซึ่งผมก็ไม่ได้พยายามจะทำเพื่อจะให้ได้รับการยอมรับจากใคร ผมก็แค่ทำหน้าที่ของผมให้เต็มที่ แล้วก็เล่นทุกคืน ทุกโชว์ให้มีความสุข คิดในมุมที่เราทำแล้วจะไม่เสียดายทีหลัง คิดแค่นี้เลยจริงๆ

![เก้า จิรายุ 2 ปี ในฐานะนักร้องนำวง “Retrospect” ประสบการณ์สอนให้เติบโต ](https://www.khaosod.co.th/wpapp/uploads/2024/11/kaojirayu_221167-4.jpg)

ยังไงก็ขอบคุณที่ทุกคนติดตาม และตราบใดที่เรายังมีสุขภาพที่ดีปกติก็ไม่มีปัญหาอะไรในการโชว์หรือแสดงเวทีไหนก็ตาม แต่จะเครียดมากกว่าตอนเวลาสุขภาพเราไม่ดี เพราะถ้าเราออกไปเล่นแล้วก็อยากจะเต็มที่ทุกโชว์ ก็พยายามดูแลรักษาร่างกายของเราให้แข็งแรงทำโชว์ดีๆ ไปเอ็นจอยกับแฟนเพลงทุกคนในงาน ก็อยากจะฝากวง **“Retrospect”** ด้วยครับ เป็นกำลังใจให้กับผมและพี่ๆ ไปอีกนานๆ เลยนะครับ”

เอาเป็นว่าสำหรับผลงานเพลงและคอนเสิร์ตครั้งต่อไปพวกเขา **“Retrospect”** ได้เตรียมไว้นั้นบอกเลยว่ามีความมันส์สุดเหวี่ยงเตรียมร่างกายเตรียมใจไปรอชมกันได้รับรองว่าไม่ผิดหวังแน่นอน