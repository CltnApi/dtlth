---
layout: post
code: "ART2411140856NU58SA"
origin_url: "https://www.khaosod.co.th/special-stories/news_9505436"
image: "https://github.com/user-attachments/assets/4a0951e4-00d3-4619-95f1-aaa2334cd69d"
title: "แห่ชื่นชมไอเดีย! 'กระทงข้าวหมาจร' ช่วยสัตว์ให้อิ่มท้อง แถมลดขยะแม่น้ำ"
description: "แห่ชื่นชมไอเดียดีต่อใจ มหาลัยอุบลฯ ชวนลอยกระทงข้าวหมา - แมวจร แทนลอยแม่น้ำ ช่วยสัตว์ให้อิ่มท้อง คนให้ก็อิ่มใจ แถมไม่ทำลายสิ่งแวดล้อม"
category: "SPECIAL_STORIES"
language: "th"
date: 2024-11-14T09:07:35.628Z
---

# แห่ชื่นชมไอเดีย! 'กระทงข้าวหมาจร' ช่วยสัตว์ให้อิ่มท้อง แถมลดขยะแม่น้ำ

[![แห่ชื่นชมไอเดีย! 'กระทงข้าวหมาจร' ช่วยสัตว์ให้อิ่มท้อง แถมลดขยะแม่น้ำ](https://www.khaosod.co.th/wpapp/uploads/2024/11/kratong141167-2.jpg "แห่ชื่นชมไอเดีย! 'กระทงข้าวหมาจร' ช่วยสัตว์ให้อิ่มท้อง แถมลดขยะแม่น้ำ")](https://www.khaosod.co.th/wpapp/uploads/2024/11/kratong141167-2.jpg)

**แห่ชื่นชมไอเดียดีต่อใจ มหาลัยอุบลฯ ชวนลอยกระทงข้าวหมา – แมวจร แทนลอยแม่น้ำ ช่วยสัตว์ให้อิ่มท้อง คนให้ก็อิ่มใจ แถมไม่ทำลายสิ่งแวดล้อม**

เมื่อถึงเทศกาลวันลอยกระทงของทุกปี สิ่งที่เราจะได้เห็นกันอยู่บ่อย ๆ คงหนีไม่พ้นการครีเอทกระทงออกมาในรูปแบบแปลกใหม่ เพื่อดึงดูดความสนใจของผู้ซื้อ หรือไอเดียสร้างสรรค์ไม่ให้กระทบต่อสิ่งแวดล้อม

[![](https://www.khaosod.co.th/wpapp/uploads/2024/11/466853518_582396314314248_1545494403698172161_n.jpg)](https://www.khaosod.co.th/wpapp/uploads/2024/11/466853518_582396314314248_1545494403698172161_n.jpg)  
ล่าสุดเรียกเสียงชื่นชมล้นหลาม หลังเพจ [**‘โฮงเกือหมา มหาวิทยาลัยอุบลราชธานี’**](https://www.facebook.com/photo/?fbid=582396307647582&set=pb.100076316526329.-2207520000) โพสต์ภาพชวนร่วมกิจกรรมลอยกระทงช่วยน้องหมา – น้องแมวจร

โดยระบุว่า **“ลอยกระทงอิ่มใจ น้องได้อิ่มท้อง สามารถนำไปให้น้องหมาน้องแมวจรข้างทางได้เลยนะคะ**

วันที่ 14-15 พฤศจิกายนนี้ วันลอยกระทง ม.อุบลฯ  
พวกเราชาวสมาชิกชมรมโฮงเกือหมา นำกระทงข้าวหมา – แมวจร กระทงละ 20 บาท

**โดยพวกเราใช้ใบตองเป็นภาชนะเพื่อลดขยะในวันลอยกระทง วัตถุดิบเป็นสิ่งที่น้องหมาน้องแมวสามารถทานได้(ไม่มีการใส่เครื่องปรุงใดๆทั้งสิ้น) ปลอดภัย แถมยังได้บุญอีกด้วย น้องๆหมา-แมวจรได้อิ่มท้อง**

**นอกจากนี้พวกเรายังมีเมนูเครื่องดื่มอุ่นๆคลายลมหนาว พร้อมกับข้าวไข่เจียวแสนอร่อย อย่าลืมมาอุดหนุนกันเยอะ ๆ นะคะ”**

ท่ามกลางมีผู้ใจบุญที่อยู่ห่างไกล ร่วมโอนเงินมาร่วมซื้อกระทงกับทางชมรมโฮงเกือหมา ทำบุญออนไลน์กันเป็นจำนวนมาก

[![](https://www.khaosod.co.th/wpapp/uploads/2024/11/466785617_582399824313897_7782186650416105518_n.jpg)](https://www.khaosod.co.th/wpapp/uploads/2024/11/466785617_582399824313897_7782186650416105518_n.jpg)