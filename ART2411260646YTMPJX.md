---
layout: post
code: "ART2411260646YTMPJX"
origin_url: "https://www.khaosod.co.th/lifestyle/news_9520139"
image: "https://github.com/user-attachments/assets/cd00647f-b06d-4c20-9c14-d7904a0129cb"
title: "ไอคิวทะลุฟ้า - ‘เอไอแช็ตบอต’คว้าแชมป์  คลังความรู้ตอบเอสเอ็มอี"
description: "ด้วยความเป็นชาวดิจิทัลโดยกำเนิด หรือ Digital Native ถือเป็น “อาวุธสำคัญ” ของเยาวชนยุคปัจจุบันที่สามารถเรียนรู้และสร้างสรรค์ไอเดียการใช้งานเทคโนโลยีใหม่ๆ"
category: "LIFESTYLE"
language: "th"
date: 2024-11-26T14:16:01.865Z
---

# ไอคิวทะลุฟ้า - ‘เอไอแช็ตบอต’คว้าแชมป์  คลังความรู้ตอบเอสเอ็มอี

[![ไอคิวทะลุฟ้า - ‘เอไอแช็ตบอต’คว้าแชมป์  คลังความรู้ตอบเอสเอ็มอี](https://www.khaosod.co.th/wpapp/uploads/2024/11/pok-18-scaled.jpg "ไอคิวทะลุฟ้า - ‘เอไอแช็ตบอต’คว้าแชมป์  คลังความรู้ตอบเอสเอ็มอี")](https://www.khaosod.co.th/wpapp/uploads/2024/11/pok-18-scaled.jpg)

ด้วยความเป็นชาวดิจิทัลโดยกำเนิด หรือ Digital Native ถือเป็น “อาวุธสำคัญ” ของเยาวชนยุคปัจจุบันที่สามารถเรียนรู้และสร้างสรรค์ไอเดียการใช้งานเทคโนโลยีใหม่ๆ สู่การแก้ปัญหาในวงการต่างๆ ได้

ดังเช่นน้องๆ **Tech Talent** ระดับ ม.ปลาย อาชีวศึกษา และระดับมหาวิทยาลัยชั้นปีที่ 1-2 จากค่าย **Creative AI Camp by CP All ครั้งที่ 7** ที่แม้ในค่ายปีนี้จะได้โจทย์การสร้างสรรค์ปัญญาประดิษฐ์ หรือ AI เฉพาะทาง อาทิ กลุ่มตรวจจับความผิดปกติ กลุ่ม Computer Vision กลุ่ม Data Visualization กลุ่มการพยากรณ์ กลุ่มการจัดการความรู้ เพื่อนำมาสร้างสรรค์ผลงานสุดท้าทาย แก้ Pain Point จริงให้ภาคธุรกิจ แต่หลังจากผ่านการเรียนรู้และทำงานร่วมกับ Mentor, Junior Mentor ตัวแทน BU ต่างๆ และพันธมิตรอย่างเข้มข้น น้องๆ สามารถสร้างสรรค์ผลงานสุดว้าว!

ผลงานทีมชนะเลิศ

**ผลงานที่โดนใจคณะกรรมการทั้งไทย จีน ไต้หวัน สิงคโปร์ คว้าชัยชนะในครั้งนี้ รางวัลชนะเลิศ ทีม KM & Chatbot for SMEs สร้างสรรค์ AI Chatbot บน ChatGPT API เพื่อจัดการความรู้ ช่วยตอบคำถามให้เหล่า SMEs ที่เข้ามาติดต่อสอบถามข้อมูลกับทางเซเว่น อีเลฟเว่น ลดภาระของเหล่าคอลเซ็นเตอร์**

ทีมชนะเลิศ

**รองชนะเลิศอันดับ 1** ทีม PM Guard สร้างสรรค์ AI เข้ามาช่วยแก้ปัญหาของทีมบำรุงรักษาเชิงป้องกันและบำรุงรักษาเชิงแก้ไข ในการจำแนกประเภทของตู้ขายไอศกรีม การนำ AI เข้ามาช่วยตรวจสอบจะช่วยลดทั้งภาระงานของทีม PMCM และลดความผิดพลาดของการเบิกค่าใช้จ่ายการซ่อมบำรุง

รองชนะเลิศอันดับ 1

**รองชนะเลิศอันดับ 2** ทีม AI for Budget Forecasting นำ AI มาช่วยพยากรณ์ความต้องการ (Demand) เพื่อปรับปรุงความแม่นยำการพยากรณ์ยอดขาย การควบคุมด้านการเงิน การปรับกลยุทธ์ และเพิ่มผลกำไร

รองชนะเลิศอันดับ 2

**เชอรี่ ปาริชาติ ผ่านชมภู** นักศึกษาชั้นปีที่ 2 คณะวิทยาศาสตร์ จุฬาลงกรณ์มหาวิทยาลัย หนึ่งในสมาชิกทีม KM & Chatbot for SMEs กล่าวว่า “ไอเดียเรื่อง Chatbot สำหรับช่วยเป็นคลังความรู้และตอบคำถามด้านต่างๆ ให้ผู้มาติดต่อ สามารถนำโมเดลไปขยายและต่อยอดได้หลายทาง เราสามารถต่อยอดไปกับธุรกิจอื่นๆ ในเครือ รวมถึงอาจนำโมเดล Chatbot เหล่านี้ไปต่อยอดกับ SMEs ช่วยตอบคำถามลูกค้าได้”

น้องเชอรี่



ด้าน **นายป๋วย ศศิพงศ์ไพโรจน์** ผู้ช่วยกรรมการผู้จัดการ สำนักปัญญาประดิษฐ์สร้างสรรค์ บริษัท ซีพี ออลล์ จำกัด (มหาชน) กล่าวว่าหลังผ่านการเรียนรู้อย่างเข้มข้นในช่วง 3 เดือน ผลงานของเยาวชนในปีนี้สร้างสรรค์มุมมองใหม่ๆ และสะท้อนให้เห็นถึงโอกาสในการนำไปประยุกต์ใช้ ต่อยอดได้จริง ตอบโจทย์ความต้องการของภาคธุรกิจ

**ทั้งนี้ ผลงานของเยาวชนทุกทีมจะยังคงได้รับการพิจารณาต่อยอด และบริษัทจะยังคงเดินหน้าสร้างสรรค์เวทีใหม่ๆ เพื่อเป็นพื้นที่ให้เยาวชนพัฒนาทักษะความสามารถด้าน AI ผ่านกิจกรรมของ Creative AI Club โดยเร็วๆ นี้ บริษัทจะจัดการแข่งขัน Creative AI Hackathon ขึ้นอีกหนึ่งเวที**