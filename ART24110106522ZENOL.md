---
layout: post
code: "ART24110106522ZENOL"
origin_url: "https://www.khaosod.co.th/entertainment/news_9485809"
image: "https://github.com/user-attachments/assets/a1c5234a-4c42-45a0-801d-a5c0be7157de"
title: "\"ลิซ่า\" เล่าเบื้องหลัง ก่อนโชว์ต้องสวดมนต์ตลอด เผยอยากร่วมงาน Doja Cat"
description: "คนไทยของแท้! \"ลิซ่า\" เล่าเบื้องหลัง ก่อนโชว์ต้องสวดมนต์ตลอด เผยอยากร่วมงาน Doja Cat แง้มบทบาทนักแสดงครั้งแรก สนุกและตื่นเต้นมาก ฝากแฟน ๆ รอชม"
category: "ENTERTAINMENT"
language: "th"
date: 2024-11-01T13:15:37.383Z
---

# "ลิซ่า" เล่าเบื้องหลัง ก่อนโชว์ต้องสวดมนต์ตลอด เผยอยากร่วมงาน Doja Cat

[!["ลิซ่า" เล่าเบื้องหลัง ก่อนโชว์ต้องสวดมนต์ตลอด เผยอยากร่วมงาน Doja Cat](https://www.khaosod.co.th/wpapp/uploads/2024/11/lisa-interview-02.jpg ""ลิซ่า" เล่าเบื้องหลัง ก่อนโชว์ต้องสวดมนต์ตลอด เผยอยากร่วมงาน Doja Cat")](https://www.khaosod.co.th/wpapp/uploads/2024/11/lisa-interview-02.jpg)

**คนไทยของแท้! “ลิซ่า” เล่าเบื้องหลัง ก่อนโชว์ต้องสวดมนต์ตลอด เผยอยากร่วมงาน Doja Cat แง้มบทบาทนักแสดงครั้งแรก สนุกและตื่นเต้นมาก ฝากแฟน ๆ รอชม**

เมื่อวันที่ 1 พฤศจิกายน 2567 ประสบความสำเร็จอย่างต่อเนื่อง ดังไม่หยุด ฉุดไม่อยู่จริง ๆ สำหรับศิลปินหญิงสัญชาติไทยที่ดังไกลระดับโลก อย่าง **“ลิซ่า ลลิษา มโนบาล”** หรือ **“ลิซ่า Blackpink”** ที่มีผลงานให้แฟน ๆ ทั่วโลกได้เซอร์ไพรส์และตะลึงในความสามารถของเธออยู่เสมอ

ล่าสุด **“ลิซ่า”** ก็ได้ไปให้สัมภาษณ์ผ่านทางช่องยูทูบ **Audacy Music** เล่าเบื้องหลังชีวิตที่เต็มไปด้วยความทุ่มเท และมุ่งมั่นทุกอย่างก้าว พร้อมเล่าอีกมุมที่คาดไม่ถึง

**อ่านข่าวเพิ่มเติม**

ภาพประกอบ

ADVERTISEMENT

ลิซ่า เผยว่า _“ถ้าถามว่าอยากลองทำงานกับใคร ฉันอยากลองทำงานกับ **Doja cat** ค่ะ ฉันชอบ Doja Cat มาก ๆ เลย”_

ลิซ่ารู้สึกอย่างไร หลังจากเพิ่งจะได้รับรางวัล **“Best K-Pop”** จากเวที **MTV Video Music Awards 2024 (MTV VMAs 2024)** ซึ่งนับเป็นการได้รางวัลเป็นครั้งที่ 2

ลิซ่า ตอบว่า _“ฉันอยากแทบไม่อยากจะเชื่อเลยว่าจะชนะรางวัล มันเป็นค่ำคืนที่ยิ่งใหญ่ของฉันมาก ๆ”_

พร้อมบอกว่า _“ฉันก็อยากจะทำสิ่งที่ฉันรักต่อไป และขอบคุณที่ทุกคนชื่นชอบในสิ่งที่ฉันทำ”_

พิธีกรถาม **ลิซ่า** ว่า ในฐานะศิลปินที่ประสบความสำเร็จทั้งใน solo เดี่ยวของตัวเอง และเกิร์ลกรุ๊ป คุณมีอะไรที่อยากจะบอก หรือ ฝากถึงศิลปินหน้าใหม่ในอุตสาหกรรมเพลงบ้าง

ลิซ่าตอบว่า _“ฉันคงบอกว่า ทำตามสัญชาติญาณของคุณเลย แล้วก็ทุ่มเทไปกับมัน”_

ภาพประกอบ

_“ฉันไปเป็นแฟนคลับซีรีส์ **The White Lotus** อยู่แล้ว พอมีโอกาสเข้ามา ฉันก็แบบว่า ทำไมจะไม่คว้ามันไว้หละ”_ ซึ่งลิซ่าทุ่มเทหนักมาก ถึงขั้นไปเรียนการแสดงเพิ่มเติมเลยทีเดียว

_“การแสดงสำหรับฉันมันสนุกมาก คือ มันสนุกเพราะเป็นสิ่งที่ใหม่มาก ๆ สำหรับฉัน ฉันไม่เคยทำอะไรแบบนี้มาก่อน เพราะงั้นทุกอย่างมันเลยน่าตื่นเต้นไปหมด ฉันสนุกมาก ๆ เลยตอนถ่ายทำ และก็อยากจะได้ทำอะไรสนุก ๆ แบบนี้อีก”_

_“การได้ไป เวทีแฟชั่นระดับโลกอย่าง **Victoria’s Secret 2024** มันเหมือนฝันเป็นจริงเลยค่ะ”_

_“ฉันว่าศิลปินหญิงทุกคนอยากมีปีกนางฟ้าเป็นของตัวเอง ฉันรู้สึกโชคดีมาก ๆ คือ ฉันเป็นแฟนเวทีโชว์นี้อยู่แล้ว ฉันกับโรเซ่ชอบเล่นเป็นนางแบบกัน เราจะเดินแบบเหมือนเราเป็นนางฟ้าวิคตอเรีย แล้วเราก็ชอบซ้อมทำท่าส่งจูบกันด้วย”_

ภาพประกอบ

**อ่านข่าวเพิ่มเติม :**

ภาพประกอบ

_“แนวเพลงใหม่ ๆ ที่ ลิซ่า สนใจ คือ EDM เพลงในคลับอะไรแบบนี้”_

ทั้งนี้ **ลิซ่า** ยังเล่าถึงเบื้องหลังก่อนการแสดงโชว์ทุกครั้ง เธอจำต้องสวดมนต์ โดยเล่าว่า _“สิ่งที่ฉันมักจะทำก่อนขึ้นโชว์ ก็คือ สวดมนต์ ฉันสวดมนต์ทุกครั้งก่อนขึ้นแสดง”_

_“คือถ้าโชว์ไหนไม่ได้สวดมนต์ ฉันจะรู้สึกไม่สบายใจ ฉันต้องทำมัน ต้องสวดมนต์ก่อนขึ้นแสดง มันทำให้ฉันรู้สึกดีขึ้น และมั่นในในการขึ้นไปแสดง”_

ภาพประกอบ

ก่อนจบรายการ ลิซ่า ได้ฝากข้อความสุดซึ้งถึงแฟน ๆ ไว้ว่า _“ฉันซาบซึ้งใจมาก ฉันรู้สึกโชคดีจริง ๆ ที่มีแฟน ๆ ทั่วโลก ขอบคุณที่พวกเขารัก และชอบเพลงของฉัน”_

_“เร็ว ๆ นี้มีเพลงที่ฉันกำลังจะปล่อยอีก แล้วก็มีซีรีส์ The White Lotus ที่กำลังจะออนแอร์ ฝากติดตามผลงานกันด้วยนะคะ”_

ภาพประกอบ

