---
layout: post
code: "ART24112419376S3ZP6"
origin_url: "https://www.khaosod.co.th/sports/news_9519576"
image: "https://github.com/user-attachments/assets/63b34b59-ee94-467a-9efc-389bc667fb25"
title: "รูเบน อโมริม เปิดใจครั้งแรก หลังประเดิมพา ผีแดง เสมอ อิปสวิช"
description: "รูเบน อโมริม กุนซือใหม่ของ แมนเชสเตอร์ ยูไนเต็ด ยก พรีเมียร์ ลีก เป็นลีกฟุตบอลที่เข้มข้นมาก และนักเตะยังต้องปรับตัวให้เข้ากับรูปแบบการเล่นของเขา"
category: "SPORTS"
language: "th"
date: 2024-11-24T19:41:14.058Z
---

# รูเบน อโมริม เปิดใจครั้งแรก หลังประเดิมพา ผีแดง เสมอ อิปสวิช

[![รูเบน อโมริม เปิดใจครั้งแรก หลังประเดิมพา ผีแดง เสมอ อิปสวิช](https://www.khaosod.co.th/wpapp/uploads/2024/11/amorim1.jpg "รูเบน อโมริม เปิดใจครั้งแรก หลังประเดิมพา ผีแดง เสมอ อิปสวิช")](https://www.khaosod.co.th/wpapp/uploads/2024/11/amorim1.jpg)

รูเบน อโมริม กุนซือใหม่ของ แมนเชสเตอร์ ยูไนเต็ด ยก พรีเมียร์ ลีก เป็นลีกฟุตบอลที่เข้มข้นมาก และนักเตะยังต้องปรับตัวให้เข้ากับรูปแบบการเล่นของเขา

อโมริม เพิ่งประเดิมการทำหน้าที่คุมทัพในฐานะกุนซือของ แมนเชสเตอร์ ยูไนเต็ด ครั้งแรก ในเกมที่พวกเขาบุกไปเสมอกับ อิปสวิช ทาวน์ 1-1 ในเกมพรีเมียร์ ลีก อังกฤษ เมื่อวันที่ 24 พ.ย.

ซึ่งหลังจบการแข่งขันเฮดโค้ชป้ายแดงของทัพปีศาจแดง เผยว่า

“ไม่ใช่ผลการแข่งขันที่ดี แต่มันเป็นลีกที่ยากลำบากและมีความเข้มข้นสูงมาก เราเริ่มต้นได้ดีมาก แต่เราควรจะครองบอลได้มากกว่านี้ แต่เรากำลังเรียนรู้”

“มันเป็นงานที่ยากสำหรับนักเตะ พวกเขายังต้องคิดว่าจะทำอะไร มันยังไม่ใช่ความคุ้นเคย ซึ่งเป็นเรื่องปกติหลังจากการซ้อมแค่สองครั้ง แต่พวกเขาก็พยายามอย่างหนักแล้ว, พวกเขายังมีจุดที่ต้องพัฒนาอีกมาก ดังนั้นผมมีความสุขมากเพราะพวกเขาพยายามแล้ว แต่พวกเขายังสามารถทำให้ดีกว่านี้ได้อีก”

นอกจากนี้เขายังกล่าวเพิ่มเติมถึงพรีเมียร์ ลีก ว่า “มันเป็นสภาพแวดล้อมที่ยอดเยี่ยม การแข่งขันที่ยอดเยี่ยม แต่เมื่อเกมเริ่มขึ้น มันเหมือนกับผมกลับไปอยู่ในโปรตุเกส หรือ ในดิวิชัน 3 ผมยังมุ่งมั่นกับทุกอย่างเหมือนเดิม พวกคุณโชคดีที่มีลีกที่ดีที่สุดในโลก ผมมีความสุขที่ได้มาอยู่ที่นี่ในวันนี้ แต่แน่นอนว่าไม่ได้มากขนาดนั้น เพราะผมอยากคว้าชัยชนะให้ได้”