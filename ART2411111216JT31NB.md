---
layout: post
code: "ART2411111216JT31NB"
origin_url: "https://www.khaosod.co.th/special-stories/news_9500399"
image: "https://github.com/user-attachments/assets/29fe9b8a-9004-4191-820c-8663838f541f"
title: "PETA ซัด วางยาสลบแมว ถ่ายหนัง เป็นการกระทำที่บ้า ผู้กำกับควรถูกห้ามทำงานกับสัตว์อีก"
description: "PETA องค์กรพิทักษ์สิทธิสัตว์ ซัด วางยาสลบแมว เพื่อถ่ายหนัง เป็นการกระทำที่บ้าบิ่น อันตราย ผู้กำกับหนัง ควรถูกห้ามทำงานกับสัตว์อีก"
category: "SPECIAL_STORIES"
language: "th"
date: 2024-11-11T12:26:57.113Z
---

# PETA ซัด วางยาสลบแมว ถ่ายหนัง เป็นการกระทำที่บ้า ผู้กำกับควรถูกห้ามทำงานกับสัตว์อีก

[![PETA ซัด วางยาสลบแมว ถ่ายหนัง เป็นการกระทำที่บ้า ผู้กำกับควรถูกห้ามทำงานกับสัตว์อีก](https://www.khaosod.co.th/wpapp/uploads/2024/11/peta.jpg "PETA ซัด วางยาสลบแมว ถ่ายหนัง เป็นการกระทำที่บ้า ผู้กำกับควรถูกห้ามทำงานกับสัตว์อีก")](https://www.khaosod.co.th/wpapp/uploads/2024/11/peta.jpg)

**PETA องค์กรพิทักษ์สิทธิสัตว์ ซัด วางยาสลบแมว เพื่อถ่ายหนัง เป็นการกระทำที่บ้าบิ่น อันตราย ผู้กำกับหนัง ควรถูกห้ามทำงานกับสัตว์อีก**

ความคืบหน้ากรณีดราม่าฉากในละครเรื่อง “แม่หยัว” ที่มีฉากวางยาสลบแมวดำจนตัวเกร็งกระตุก และเป็นที่วิพากษ์วิจารณ์ออกไปในวงกว้างว่าเป็นการทารุณกรรมสัตว์หรือไม่ แม้ผู้กำกับจะออกมาชี้แจงว่า มีผู้เชี่ยวชาญอยู่ด้วยระหว่างการถ่ายทำ พร้อมเปิดเผยภาพล่าสุดของแมว ตามที่ได้เสนอข่าวไปแล้วนั้น

ล่าสุด เจสัน เบเกอร์ รองประธานอาวุโส People for the Ethical Treatment of Animals (PETA) องค์กรพิทักษ์สิทธิสัตว์โดยไม่แสวงผลกำไร ได้โพสต์เฟซบุ๊กถึงกรณีดังกล่าวดังนี้

การวางยาสลบแมวในกรณีที่จำเป็นทางการแพทย์ย่อมเสี่ยงอยู่เสมอ ดังนั้นการทำเพื่อถ่ายทำฉากในรายการโทรทัศน์ เป็นการกระทำที่บ้าบิ่น อันตราย และ โหดร้าย มร.สันต์ ศรีแก้วหล่อ ควรถูกห้ามไม่ให้ทำงานกับสัตว์อีกต่อไป

สิ่งที่เกิดขึ้นทำให้ประชาชนรู้สึกโกรธเคือง โดยเฉพาะทั้ง ๆ ที่รู้ว่าในปัจจุบันมีเทคโนโลยี CGI (การสร้างภาพจาก คอมพิวเตอร์) AI (ปัญญาประดิษฐ์) หรือ หุ่นยนต์จำลองสิ่งมีชีวิต (animatronics) ที่สามารถทำได้ทุกอย่าง

การทารุณกรรมสัตว์ ไม่ควรมีที่ทางในวงการบันเทิง หากไม่สามารถสร้างรายการโทรทัศน์โดยไม่ทำให้สัตว์ต้องเสี่ยงชีวิตได้ แสดงว่าคุณคุณกำลังดำเนินธุรกิจที่ผิด

