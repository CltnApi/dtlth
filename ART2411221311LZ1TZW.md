---
layout: post
code: "ART2411221311LZ1TZW"
origin_url: "https://www.khaosod.co.th/sports/news_9517241"
image: "https://github.com/user-attachments/assets/08f133eb-785b-4435-8714-d30070f411a8"
title: "บุรีรัมย์ ยังแกร่งในบ้านเชือดนิ่มสุโขทัยจี้แบงค็อกจ่าฝูงเหลือแค่3แต้มศึกไทยลีก"
description: "บุรีรัมย์ ยูไนเต็ด แม้ว่าจะต้องอาศัยความพยายามอย่างมากในการเจาะประตู แต่ยังเป็นฝ่ายทำได้ดีกว่าเอาชนะสุโขทัยสบายตามจี้แบงค็อกเหลือ 3 คะแนน"
category: "SPORTS"
language: "th"
date: 2024-11-22T13:21:21.245Z
---

# บุรีรัมย์ ยังแกร่งในบ้านเชือดนิ่มสุโขทัยจี้แบงค็อกจ่าฝูงเหลือแค่3แต้มศึกไทยลีก

[![บุรีรัมย์ ยังแกร่งในบ้านเชือดนิ่มสุโขทัยจี้แบงค็อกจ่าฝูงเหลือแค่3แต้มศึกไทยลีก](https://www.khaosod.co.th/wpapp/uploads/2024/11/Buriram-4.jpg "บุรีรัมย์ ยังแกร่งในบ้านเชือดนิ่มสุโขทัยจี้แบงค็อกจ่าฝูงเหลือแค่3แต้มศึกไทยลีก")](https://www.khaosod.co.th/wpapp/uploads/2024/11/Buriram-4.jpg)

บุรีรัมย์ ยูไนเต็ด แม้ว่าจะต้องอาศัยความพยายามอย่างมากในการเจาะประตู แต่ยังเป็นฝ่ายทำได้ดีกว่าเอาชนะสุโขทัยสบายตามจี้แบงค็อกเหลือ 3 คะแนน

บุรีรัมย์ ยูไนเต็ด แชมป์เก่าและรองจ่าฝูงฟุตบอลรีโว่ ไทยลีก 2024-25 มีคิวปิดบ้านที่ช้าง อารีนา รับการมาเยือนของ “ค้างคาวไฟ”สุโขทัย เอฟซี ทีมอันดับ 6 เมื่อ 22 พ.ย.

เกมนี้เจ้าบ้านเหนือกว่าทั้งการครองบอลและจังหวะจบสกอร์ ก่อนจะมาได้ประตูขึ้นนำจากการยิงจุดโทษของ ลูคัส คริสปิม ในนาที 21 และเป็นสกอร์เดียวในครึ่งแรก

จากนั้นแม้ว่าเจ้าถิ่นจะเหนือกว่าแต่เจาะเกมรับของสุโขทัยไม่เข้า กระทั่งนาที 83 กิลเย์เม บิสโซลี ยิงให้ปราสาทสายฟ้าเอาชนะ 2-0 เก็บเพิ่มเป็น 27 คะแนนจาก 11 นัด ตามหลังทรู แบงค็อก ยูไนเต็ด จ่าฝูงเพียง 3 คะแนน ขณะที่ลงเล่นน้อยกว่าอยู่ 2 แมตช์