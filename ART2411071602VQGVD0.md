---
layout: post
code: "ART2411071602VQGVD0"
origin_url: "https://www.khaosod.co.th/sports/news_9495457"
image: "https://github.com/user-attachments/assets/3fba063a-115f-4a38-a53f-027e9277e071"
title: "โมราตา โดนส่งตัวเข้าโรงพยาบาล หลังบาดเจ็บตอนซ้อมกับมิลาน"
description: "อัลบาโร โมราตา กองหน้าทีมชาติสเปน ของ เอซี มิลาน ต้องถูกนำตัวส่งโรงพยาบาล หลังได้รับบาดเจ็บที่ศีรษะ ระหว่างการซ้อมกับทีมรอสโซเนรี"
category: "SPORTS"
language: "th"
date: 2024-11-07T16:06:09.118Z
---

# โมราตา โดนส่งตัวเข้าโรงพยาบาล หลังบาดเจ็บตอนซ้อมกับมิลาน

[![โมราตา โดนส่งตัวเข้าโรงพยาบาล หลังบาดเจ็บตอนซ้อมกับมิลาน](https://www.khaosod.co.th/wpapp/uploads/2024/11/morata.jpg "โมราตา โดนส่งตัวเข้าโรงพยาบาล หลังบาดเจ็บตอนซ้อมกับมิลาน")](https://www.khaosod.co.th/wpapp/uploads/2024/11/morata.jpg)

อัลบาโร โมราตา กองหน้าทีมชาติสเปน ของ เอซี มิลาน ต้องถูกนำตัวส่งโรงพยาบาล หลังได้รับบาดเจ็บที่ศีรษะ ระหว่างการซ้อมกับทีมรอสโซเนรี

โมราตา เพิ่งทำไป 1 ประตู ในเกมที่ เอซี มิลาน เอาชนะ เรอัล มาดริด 3-1 ในศึก ยูฟ่า แชมเปียนส์ ลีก เมื่อวันที่ 5 พ.ย.

และล่าสุดเจ้าตัวได้ทำการซ้อมกับทีม เมื่อวันที่ 7 พ.ย. เพื่อเตรียมตัวสำหรับการแข่งขันนัดต่อไปที่ะจพบกับ กายารี ในวันที่ 9 พ.ย. นี้

อย่างไรก็ตามสกายสปอร์ต อิตาเลีย รายงานว่า กองหน้าทีมชาติสเปนรายนี้ได้รับบาดเจ็บที่ศีรษะหลังจากปะทะกับเพื่อนร่วมทีมอย่าง สตราฮินยา ปาฟโลวิช ระหว่างการซ้อม

และจากการประทะดังกล่าวทำให้เขาต้องถูกนำตัวส่งโรงพยาบาลที่ใกล้ที่สุด และกองหน้าวัย 32 ได้รับการสแกนเอ็มอาร์ไอแล้ว ซึ่งผลออกมาเป็นลบ แต่คาดว่าเขายังคงต้องอยู่รอดูอาการก่อน และคาดว่าเขาจะพลาดลงเล่นในเกมสุดสัปดาห์นี้