---
layout: post
code: "ART2411010652TY5J5H"
origin_url: "https://www.khaosod.co.th/sports/news_9484656"
image: "https://github.com/user-attachments/assets/f0176b10-e1b4-4a4f-9780-18778835daa5"
title: "อภิชิต อาศัยชั้นเชิงทุบ ยูเครน ทะลุชิงทอง มวยยู-19 ชิงแชมป์โลก"
description: "ความเคลื่อนไหว มวยสากลเยาวชนทีมชาติไทย ชุดอายุไม่เกิน 19 ปี ชิงแชมป์โลก รายการ \"ยู-19 เวิลด์ บ็อกซิ่ง แชมเปี้ยนชิพ\" ที่รัฐโคโลราโด สหรัฐฯ ระหว่างวันที่ 26"
category: "SPORTS"
language: "th"
date: 2024-11-01T14:35:55.319Z
---

# อภิชิต อาศัยชั้นเชิงทุบ ยูเครน ทะลุชิงทอง มวยยู-19 ชิงแชมป์โลก

[![อภิชิต อาศัยชั้นเชิงทุบ ยูเครน ทะลุชิงทอง มวยยู-19 ชิงแชมป์โลก](https://www.khaosod.co.th/wpapp/uploads/2024/10/163022.jpg "อภิชิต อาศัยชั้นเชิงทุบ ยูเครน ทะลุชิงทอง มวยยู-19 ชิงแชมป์โลก")](https://www.khaosod.co.th/wpapp/uploads/2024/10/163022.jpg)

ความเคลื่อนไหว มวยสากลเยาวชนทีมชาติไทย ชุดอายุไม่เกิน 19 ปี ชิงแชมป์โลก รายการ “ยู-19 เวิลด์ บ็อกซิ่ง แชมเปี้ยนชิพ” ที่รัฐโคโลราโด สหรัฐฯ ระหว่างวันที่ 26 ต.ค.-2 พ.ย.นี้

ล่าสุด เมื่อคืนวันที่ 30 ต.ค. มีนักชกไทยลงแข่งขัน ในรอบรองชนะเลิศ รุ่น 60 กก. อภิชิต แจ่มดี  
เจ้าของเหรียญทองยุวชนชิงแชมป์เอเชียปี 2023 ที่คาซัคสถาน ขึ้นดวลหมัดกับ วิดาดี เซอิเนียฟ นักชกยูเครน

ผลปรากฏว่า อภิชิต ใช้รูปร่างที่เปรียวกว่าบวกฟุตเวิร์กที่ว่องไวเข้าทำ เล่นเอา นักชกยูเครนต้องถอยมาตั้งรับ แต่อภิชิตก็ชกฉลาด ไม่ปะทะด้วย ครบ 3 ยก กรรมการชูมือให้ อภิชิต เป็นฝ่ายชนะคะแนน 4-1 ผ่านเข้ารอบชิงชนะเลิศ พบ ยูกะ ฟูจิกิ นักชกญี่ปุ่นในวันที่ 1 พ.ย.

ด้าน อ.เพิก พึ่งปัญญา สต๊าฟโค้ชทีมมวยเยาวชนทีมชาติไทยรุ่นอายุไม่เกิน 19 ปี เผยว่า อภิชิต ทำหน้าที่ได้ดี ชกได้ตามที่วางแผน รอบชิงชนะเลิศ พบ ญี่ปุ่น ถือว่างานยาก ต้องวางแผนการชกให้รัดกุม เพราะญี่ปุ่นชกละเอียดมาก โอกาส 50-50 แต่ก็มีลุ้นชนะเหมือนกัน