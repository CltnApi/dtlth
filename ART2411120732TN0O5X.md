---
layout: post
code: "ART2411120732TN0O5X"
origin_url: "https://www.khaosod.co.th/breaking-news/news_9501651"
image: "https://github.com/user-attachments/assets/b7287df8-8feb-48f4-ad1f-dde3a593dc37"
title: "ฝากขัง “ตี่ลี่ฮวงจุ้ย” ผู้ต้องหาปัดตอบสื่อ ตำรวจคัดค้านการประกันตัวหวั่นหลบหนี"
description: "ตำรวจกองปราบคุมตัว “ตี่ลี่ฮวงจุ้ย”ฝากขังศาลอาญา ผู้ต้องหาปัดตอบสื่อ ด้านพนักงานสอบสวนคัดค้านการประกันตัว หวั่นหลบหนี"
category: "HOT_NEWS"
language: "th"
date: 2024-11-12T07:36:57.429Z
---

# ฝากขัง “ตี่ลี่ฮวงจุ้ย” ผู้ต้องหาปัดตอบสื่อ ตำรวจคัดค้านการประกันตัวหวั่นหลบหนี

[![ฝากขัง “ตี่ลี่ฮวงจุ้ย” ผู้ต้องหาปัดตอบสื่อ ตำรวจคัดค้านการประกันตัวหวั่นหลบหนี](https://www.khaosod.co.th/wpapp/uploads/2024/11/teelee2.jpg "ฝากขัง “ตี่ลี่ฮวงจุ้ย” ผู้ต้องหาปัดตอบสื่อ ตำรวจคัดค้านการประกันตัวหวั่นหลบหนี")](https://www.khaosod.co.th/wpapp/uploads/2024/11/teelee2.jpg)

**ตำรวจกองปราบคุมตัว “ตี่ลี่ฮวงจุ้ย”ฝากขังศาลอาญา ผู้ต้องหาปัดตอบสื่อ ด้านพนักงานสอบสวนคัดค้านการประกันตัว หวั่นหลบหนี**

เมื่อเวลา 13.30 น.วันที่ 12 พ.ย.2567 ที่กองบังคับการปราบปราม (บก.ป.) เจ้าหน้าที่ตำรวจได้คุมตัวนายธนวันต์ จิรเจริญเวศน์ หรือ “ตี่ลี่ฮวงจุ้ย” ขึ้นรถตู้ 1 คัน โดยมีรถตำรวจบก.ป. นำขบวน 1 คัน เพื่อไปทำการฝากขังศาลอาญารัชดาตามขั้นตอนทางกฎหมาย

โดยระหว่างคุมตัว ผู้ต้องหาสวมเสื้อสีม่วงกางเกงสีครีม พร้อมปิดบังใบหน้าด้วยแมสก์ สีหน้าเรียบเฉย ซึ่งทันทีที่เดินออกมาจากตัวอาคารประชาอารักษ์ สื่อมวลชนได้สอบถามว่า ได้โกงเงินจริงหรือไม่, รู้สึกอย่างไรบ้าง และเอาเงินไปทำอะไรบ้าง แต่ทางตัวผู้ต้องหาก็ไม่ตอบคำถามสื่อแต่อย่างใด พร้อมรีบเดินขึ้นรถตู้ไปอย่างรวดเร็ว

เบื้องต้นท้ายคำร้องพนักงานสอบสวนทำการคัดค้านการประกันตัวของผู้ต้องหา เนื่องจากมีพฤติการณ์หลบหนี และมีผู้เสียหายรวมถึงมูลค่าความเสียหายจำนวนมาก