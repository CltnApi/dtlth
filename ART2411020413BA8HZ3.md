---
layout: post
code: "ART2411020413BA8HZ3"
origin_url: "https://www.khaosod.co.th/entertainment/news_9486988"
image: "https://github.com/user-attachments/assets/0a882cfe-364a-438f-b16c-22bb919dc9b4"
title: "'มะเดี่ยว ชูเกียรติ' นั่งแท่น นายกสมาคมผู้กำกับภาพยนตร์ไทย คนที่ 9"
description: "แห่ยินดี 'มะเดี่ยว ชูเกียรติ' ชนะโหวต นั่งแท่น นายกสมาคมผู้กำกับภาพยนตร์ไทย คนที่ 9 เผยคำสัญญา จะไม่ทำความเชื่อใจของทุกคนสูญเปล่า"
category: "ENTERTAINMENT"
language: "th"
date: 2024-11-02T04:17:41.234Z
---

# 'มะเดี่ยว ชูเกียรติ' นั่งแท่น นายกสมาคมผู้กำกับภาพยนตร์ไทย คนที่ 9

[!['มะเดี่ยว ชูเกียรติ' นั่งแท่น นายกสมาคมผู้กำกับภาพยนตร์ไทย คนที่ 9](https://www.khaosod.co.th/wpapp/uploads/2024/11/movie021167.jpg "'มะเดี่ยว ชูเกียรติ' นั่งแท่น นายกสมาคมผู้กำกับภาพยนตร์ไทย คนที่ 9")](https://www.khaosod.co.th/wpapp/uploads/2024/11/movie021167.jpg)

**แห่ยินดี ‘มะเดี่ยว ชูเกียรติ’ ชนะโหวต นั่งแท่น นายกสมาคมผู้กำกับภาพยนตร์ไทย คนที่ 9 เผยคำสัญญา จะไม่ทำความเชื่อใจของทุกคนสูญเปล่า  
**

เรียกเสียงฮือฮาไปไม่น้อย หลังสมาคมผู้กำกับภาพยนตร์ไทย ได้จัดการเลือกตั้งเพื่อหานายกคนใหม่

โดย มีผู้ลงสมัคร 4 ท่าน ดังนี้ **เบอร์ 1 : บุญส่ง นาคภู่ , เบอร์ 2 : ธีรธร เชาวนโยธิน , เบอร์ 3 : ชูเกียรติ ศักดิ์วีระกุล** และ **เบอร์ 4 : พันธุ์ธัมม์ ทองสังข์**

[![](https://www.khaosod.co.th/wpapp/uploads/2024/11/movie021167-3.jpg)](https://www.khaosod.co.th/wpapp/uploads/2024/11/movie021167-3.jpg)

ทั้งนี้ มีผู้กำกับภาพยนตร์ไทยมาใช้สิทธิ์เลือกตั้งในระบบ Online 161 คน และ Onsite 38 คน รวมทั้งหมด 199 คน และจากผู้ลงสมัครเลือกตั้ง 4 คน

ล่าสุดทางเพจ **“สมาคมผู้กำกับภาพยนตร์ไทย”** ได้มีการสรุปผลการเลือกตั้ง อย่างเป็นทางการออกมาแล้วว่า นายกสมาคมผู้กำกับภาพยนตร์ไทยคนที่ 9 คือ **“มะเดี่ยว ชูเกียรติ ศักดิ์วีระกุล”**

ADVERTISEMENT

[![](https://www.khaosod.co.th/wpapp/uploads/2024/11/movie021167-4.jpg)](https://www.khaosod.co.th/wpapp/uploads/2024/11/movie021167-4.jpg)

พร้อมระบุข้อความว่า **“สรุปผลการเลือกตั้งนายกสมาคมผู้กำกับภาพยนตร์ไทย ครั้งล่าสุดอย่างเป็นทางการ ผู้ที่ได้รับคะแนนโหวตสูงสุด ซึ่งจะทำหน้าที่นายกสมาคมผู้กำกับภาพยนตร์ไทยคนที่ 9 คือ ชูเกียรติ ศักดิ์วีระกุล**

ขอขอบคุณผู้กำกับภาพ ยนตร์ไทยทุกคนที่ร่วมกันลงคะแนนเสียงในการเลือกตั้งครั้งสำคัญนี้ ทั้งทาง Online และOnsite ซึ่งมีจำนวนผู้ลงคะแนนเสียงมากถึง 199 คน”

[![](https://www.khaosod.co.th/wpapp/uploads/2024/11/movie021167-5.jpg)](https://www.khaosod.co.th/wpapp/uploads/2024/11/movie021167-5.jpg)

งานนี้ หลังจากที่มะเดี่ยว ได้นั่งแท่นนายกสมาคมผู้กำกับภาพยนตร์ไทยคนใหม่ ก็ได้เผยความรู้สึกว่า  
**“อยู่กับสมาคมผู้กำกับมาตั้งแต่เข้าวงการ เห็นพี่ ๆ น้อง ๆ ร่วมอาชีพหลายคนวนเวียนเข้ามาช่วยกันสร้างกันทำจนตอนนี้สมาคมเติบโตแข็งแรง**

**ทุกคนรักอาชีพนี้และอยากช่วยกันผลักดันให้วงการนี้ก้าวหน้า และตอนนี้มะเดี่ยวได้รับความไว้วางใจ จากเสียงส่วนใหญ่ของสมาคมให้นำพาองค์กรนี้ไปสู่เส้นทางที่ดีขึ้น** **งานนี้ไม่ง่าย แต่ก็จะตั้งใจทำให้ทุกคนไม่ผิดหวัง**

ขอบคุณ Anucha Boonyawatana และคณะกรรมการ และเลขาสมาคม ที่พาพวกเราผ่านวิกฤติหนัก ๆ อย่างโควิด ฝ่าฟันจนองค์กรนี้เป็นที่ไว้วางใจของสังคมให้ทำงานสำคัญ ๆ มากมาย

ขอบคุณผู้สมัครทุกคนที่เต็มที่กับการเลือกตั้งครั้งนี้มากนะครับ ผมสัมผัสได้ถึงความตั้งใจที่จะทำให้วงการเราดีขึ้นจากทุกคน หากมีโอกาสเราคงจะได้ร่วมงานกันนะครับ

ขอบคุณทุกคะแนนเสียงจากทุกคนที่มอบให้ ผมจะไม่ทำให้ความไว้เนื้อเชื่อใจของทุกคนสูญเปล่า ทุกนโยบายที่วางไว้จะเริ่มทำให้เปนรูปร่างให้เร็วที่สุด และเป็นประโยชน์กับทุกคนให้มากที่สุด

อยากให้ทุกคนสนุกกับการทำงาน มีรอยยิ้มแบบนี้ให้กันตลอดไป ขอให้โอกาสที่มอบให้ตอบแทนทุกคนด้วยความโชคดี เฮง ๆ ร่ำรวย มีความสุขทุกวันนะครับ”



อย่างไรก็ดี สำหรับ **“มะเดี่ยว ชูเกียรติ”**เป็นผู้กำกับมากฝีมือ มีผลงานดังมากมาย เช่น คน ผี ปีศาจ, 13 เกมสยอง, รักแห่งสยาม, ดิว ไปด้วยกันนะ และล่าสุดที่เพิ่งฉายไปปี 2567 คือภาพยนตร์เรื่อง ตาคลี เจเนซิส

[![](https://www.khaosod.co.th/wpapp/uploads/2024/11/movie021167-6.jpg)](https://www.khaosod.co.th/wpapp/uploads/2024/11/movie021167-6.jpg)

