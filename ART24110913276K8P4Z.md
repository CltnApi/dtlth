---
layout: post
code: "ART24110913276K8P4Z"
origin_url: "https://www.khaosod.co.th/breaking-news/news_9498152"
image: "https://github.com/user-attachments/assets/9237821f-0b51-4627-9187-32757353a519"
title: "รวบแล้ว หนุ่มไรเดอร์ ชี้หน้าด่ากราด ผู้ช่วยพยาบาลสาว ในห้องฉุกเฉินรพ.ดัง"
description: "รวบแล้ว หนุ่มไรเดอร์ ชี้หน้าด่ากราด ผู้ช่วยพยาบาลสาว ในห้องฉุกเฉิน ไหว้สวยขอโทษ ยอมรับผิด รับปากว่าจะไม่ทำแบบนี้อีก จ่ายค่าเสียหาย 2 หมื่น"
category: "HOT_NEWS"
language: "th"
date: 2024-11-09T13:32:16.404Z
---

# รวบแล้ว หนุ่มไรเดอร์ ชี้หน้าด่ากราด ผู้ช่วยพยาบาลสาว ในห้องฉุกเฉินรพ.ดัง

[![รวบแล้ว หนุ่มไรเดอร์ ชี้หน้าด่ากราด ผู้ช่วยพยาบาลสาว ในห้องฉุกเฉินรพ.ดัง](https://www.khaosod.co.th/wpapp/uploads/2024/11/rider-2.jpg "รวบแล้ว หนุ่มไรเดอร์ ชี้หน้าด่ากราด ผู้ช่วยพยาบาลสาว ในห้องฉุกเฉินรพ.ดัง")](https://www.khaosod.co.th/wpapp/uploads/2024/11/rider-2.jpg)

**รวบแล้ว หนุ่มไรเดอร์ ชี้หน้าด่ากราด ผู้ช่วยพยาบาลสาว ในห้องฉุกเฉิน ไหว้สวยขอโทษ ยอมรับผิด รับปากว่าจะไม่ทำแบบนี้อีก จ่ายค่าเสียหาย 2 หมื่น**

กรณีผู้ช่วยพยาบาลสาว ถูกหนุ่มไรเดอร์หัวร้อนชี้หน้าด่าต่อว่า ภายในห้องฉุกเฉิน แล้วยังขู่อาฆาตหมายจะทำร้าย ด่าด้วยคำหยาบคาย ซึ่งเหตุการณ์ดังกล่าวเกิดขึ้นช่วงค่ำวันที่ 5 พ.ย.ที่ผ่านมา ภายในโรงพยาบาลชื่อดังแห่งหนึ่งย่านถนนสุขสวัสดิ์ โดยทางผู้ช่วยพยาบาลสาว เข้าแจ้งความให้ดำเนินคดีกับหนุ่มไรเดอร์คนนี้ให้ถึงที่สุด

[![](https://www.khaosod.co.th/wpapp/uploads/2024/11/Screenshot-2024-11-09-200520-696x390.jpg)](https://www.khaosod.co.th/wpapp/uploads/2024/11/Screenshot-2024-11-09-200520.jpg)

เมื่อวันที่ 9 พ.ย.67 ผู้สื่อข่าวรายงานว่า จากกรณี หนุ่มไรเดอร์ ชี้หน้าตะโกนด่า ผู้ช่วยพยาบาลสาวในโรงพยาบาลเอกชน ย่านสุขสวัสดิ์ ฝ่ายสืบสวน สน.ราษฏร์บูรณะ โดยการนำของ พ.ต.ท.ธนพรหม ธนอาภากร รอง ผกก.สส.สน.ราษฎร์บูรณะ

[![](https://www.khaosod.co.th/wpapp/uploads/2024/11/2578547_0-696x392.jpg)](https://www.khaosod.co.th/wpapp/uploads/2024/11/2578547_0.jpg)

สามารถติดตาม นายวรพันธ์ (สงวนนามสกุล) อายุ 38 ปี อาชีพไรเดอร์ ก่อนที่จะนำส่ง ต่อพนักงานสอบสวน สน.ราษฏร์บูรณะ เพื่อทำการปรับ ในข้อหา ทำให้ผู้อื่นเกิดความกลัวหรือตกใจ และดูหมื่นผู้อื่นซึ่งหน้า เปรียบเทียบปรับ จำนวน 1,000 บาท

[![](https://www.khaosod.co.th/wpapp/uploads/2024/11/2578551_0-696x392.jpg)](https://www.khaosod.co.th/wpapp/uploads/2024/11/2578551_0.jpg)

นายวรพันธ์ กล่าวว่า ตนเห็นข่าวทางทีวี ประกอบกับเจ้าหน้าที่ตำรวจเชิญตัวมาสอบสวนที่ สน.ทางตำรวจ เปรียบเทียบปรับตนเองไป 1,000 บาท และทางน้องผู้เสียหาย เรียกร้องค่าเสียหาย 20,000 บาท ตนเองก็มอบให้ไปต่อหน้าพนักงานสอบสวน ตนก็ไม่ได้วิ่งไรเดอร์ประจำ แต่มีงานประจำทำอยู่แล้ว อาชีพไรเดอร์เป็นอาชีพเสริม หลังจากนี้ตนรับปากว่าจะไม่ทำกริยาแบบนี้อีก ตนยอมรับผิดและขอโทษในเหตุการณ์ที่เกิดขึ้น

[![](https://www.khaosod.co.th/wpapp/uploads/2024/11/268239-1.jpg)](https://www.khaosod.co.th/wpapp/uploads/2024/11/268239-1.jpg)

ด้านผู้เสียหาย น.ส.นวพร อายุ 26 ปี หรือปิ่น กล่าวว่า ทางคู่กรณีเมื่อเจอหน้าตนเอง ก็พูดจาดีและกล่าวขอโทษ เหมือนหน้ามือเป็นหลังมือ ทางตนเรียกค่าเสียหายไป 20,000 บาท แต่คู่กรณีต่อรองเหลือ 15,000 บาท ตนเองไม่ยอม จนคู่กรณียอมชดใช้ ให้ตามข้อเรียกร้อง ต่อหน้าพนักงานสอบสวน ตนนี้ตนไม่กลัวคู่กรณีแล้ว เพราะตำรวจได้ข้อมูลของคู่กรณีไว้แล้ว ถ้าทำอีกโทษจะหนัก

[![](https://www.khaosod.co.th/wpapp/uploads/2024/11/9978897978-696x459.jpg)](https://www.khaosod.co.th/wpapp/uploads/2024/11/9978897978.jpg)