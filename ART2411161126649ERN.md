---
layout: post
code: "ART2411161126649ERN"
origin_url: "https://www.khaosod.co.th/entertainment/news_9508575"
image: "https://github.com/user-attachments/assets/1069a95a-c549-47ea-a5c8-c50bae576b39"
title: "กบ พิมลรัตน์ อัพเดตคดีความ หลังฟ้องอดีตสามี ตอนนี้แฮปปี้ เป็นตัวเองได้100%"
description: "กบ พิมลรัตน์ อัพเดตความคืบหน้าคดีความ หลังฟ้องอดีตสามีข้อหาผิดสัญญาหมั้น ไม่มีการไกล่เกลี่ย ตอนนี้แฮปปี้ เป็นตัวเองได้100%"
category: "ENTERTAINMENT"
language: "th"
date: 2024-11-16T11:31:38.529Z
---

# กบ พิมลรัตน์ อัพเดตคดีความ หลังฟ้องอดีตสามี ตอนนี้แฮปปี้ เป็นตัวเองได้100%

[![กบ พิมลรัตน์ อัพเดตคดีความ หลังฟ้องอดีตสามี ตอนนี้แฮปปี้ เป็นตัวเองได้100%](https://www.khaosod.co.th/wpapp/uploads/2024/11/kob_161167-1.jpg "กบ พิมลรัตน์ อัพเดตคดีความ หลังฟ้องอดีตสามี ตอนนี้แฮปปี้ เป็นตัวเองได้100%")](https://www.khaosod.co.th/wpapp/uploads/2024/11/kob_161167-1.jpg)

**กบ พิมลรัตน์ อัพเดตความคืบหน้าคดีความ หลังฟ้องอดีตสามีข้อหาผิดสัญญาหมั้น ไม่มีการไกล่เกลี่ย ตอนนี้แฮปปี้ เป็นตัวเองได้100%**

หลังจากอดีตนักแสดงสาว **กบ พิมลรัตน์ พิศลยบุตร** ออกมาเปิดเผยถึงชีวิตการแต่งงานว่าได้แยกทางกันกับสามีมหาเศรษฐี และได้มีการยื่นฟ้อง ข้อหาผิดคำสัญญาหมั้นตามที่เสนอข่าวไปนั้น

![กบ พิมลรัตน์ อัพเดตคดีความ หลังฟ้องอดีตสามี ตอนนี้แฮปปี้ เป็นตัวเองได้100%](https://www.khaosod.co.th/wpapp/uploads/2024/11/kob_161167-7.jpg)

ล่าสุดนักแสดงสาวมาร่วมงาน แฟชั่นโชว์สุดยิ่งใหญ่ **แบรนด์ Silhouette** (ซีลูเอ็ท) ก็ได้เปิดใจถึงชีวิตในช่วงนี้ หลังจากโสดแบบเต็มตัว พร้อมอัพเดตเรื่องการยื่นฟ้องอดีตสามีให้ฟังว่า

**เรื่องราวในชีวิตจัดการไปได้กี่เปอร์เซ็นแล้ว?**  
“ถ้าตัวเอง 100% ค่ะ แต่ฝั่งทางนั้นในเรื่องของกระบวนการเพิ่งเริ่มต้นค่ะ (ยิ้ม)”

**กระบวนการเริ่มอะไรยังไง?**  
“ช่วงนี้ก็เป็นช่วงดำเนินการในรูปแบบชั้นศาลค่ะ ก็ว่ากันไปตามกฎหมายระหว่างทนายกับทนายค่ะ”

ADVERTISEMENT

**สิ่งที่กังวลมีมั้ย?**  
“มีค่ะ (ยิ้ม) แต่เราก็ยืนหยัดในความถูกต้อง ก็ไม่ได้กังวลอะไรมาก และเชื่อมั่นในตัวทนายของตัวเองค่ะ”

**เรายื่นเรื่องต่อศาลเป็นเรื่องอะไร?**  
“มี 2 เรื่องตามที่เคยได้แถลงข่าวไป ก็เรื่องผิดสัญญาหมั้น และเรื่องให้สินสอดกับคุณแม่ไม่ครบ”

![กบ พิมลรัตน์ อัพเดตคดีความ หลังฟ้องอดีตสามี ตอนนี้แฮปปี้ เป็นตัวเองได้100%](https://www.khaosod.co.th/wpapp/uploads/2024/11/kob_161167-5.jpg)

**หลังจากแถลงข่าวไป เขามีการติดต่อมามั้ย?**  
“ไม่มีค่ะ คงเป็นเรื่องที่ต้องระวังเนื้อระวังตัว”

**ทนายแนะนำยังไงบ้าง?**  
“ไม่มีอะไรค่ะ ตอนนี้ก็ว่ากันไปตามกระบวนการ เราฟ้องแล้วและอยู่ในกระบวนการที่ทางทนายต้องดำเนินต่อค่ะ ไม่ได้มีการไกล่เกลี่ย เพราะในช่วงแรกให้ไกล่เกลี่ยแล้วก็ไม่ได้มา”

**อะไรที่ช่วยให้เรากลับมาเหมือนเดิม?**  
“ในส่วนตัวคือเราเป็นตัวของตัวเองได้ 100% ค่ะ อยากแต่งตัว อยากทำอะไรก็ทำ อยากทานอะไรก็ทาน (หัวเราะ) อยากไปไหนก็ได้ไป เพราะตอนนั้นก็ด้วยความที่งานเราต้องเดินทางต่างประเทศเยอะ ก็ไม่ค่อยมีเวลาให้ตัวเองเท่าไหร่ และไม่ค่อยมีเวลาให้กับน้องหมาที่บ้าน ตอนนี้ก็มีเวลาให้เต็มที่ ทำงานเสร็จกลับมาก็อยู่กับเขา เสาร์-อาทิตย์ก็พาเขาไปเที่ยว หรือวันไหนที่ว่างก็จะพาเขาไปต่างจังหวัด”

![กบ พิมลรัตน์ อัพเดตคดีความ หลังฟ้องอดีตสามี ตอนนี้แฮปปี้ เป็นตัวเองได้100%](https://www.khaosod.co.th/wpapp/uploads/2024/11/kob_161167-6.jpg)

**การได้ทำในสิ่งที่รักเป็นยังไงบ้าง?**  
“มันดีค่ะ มีความสุข เราเป็นคนกำหนดชีวิตเราเอง (ยิ้ม)“

**ที่ผ่านมามันไม่มีอิสระเลยเหรอ?**  
“เวลาเรามีครอบครัว ทุกครอบครัวก็จะมีข้อตกงลงกัน แต่ในส่วนของครอบครัวกบอาจจะมากกว่าครอบครัวอื่นนิดนึง ก็เลยทำให้รบกวนพื้นที่ส่วนตัวของเราไปในความเป็นตัวของเราเอง ซึ่งมันก็เป็นเรื่องเบสิกค่ะ แต่บางทีก็เราก็เลยไม่เป็นตัวของตัวเอง”