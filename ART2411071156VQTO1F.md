---
layout: post
code: "ART2411071156VQTO1F"
origin_url: "https://www.khaosod.co.th/special-stories/news_9495239"
image: "https://github.com/user-attachments/assets/b48e1131-7650-4b50-8651-25356bf177cf"
title: "โจรงัดโรงเรียน ครูสาวไปแจ้งความเจอผอ.ด่า บอกถ้ามันมาบ้านพักครู ให้ขืนใจก่อน"
description: "โจรงัดโรงเรียน ครูสาวกลัว ไปแจ้งความ กลับเจอผอ.ด่า บอกถ้าคราวหน้ามันบุกมาบ้านพักครู อย่าลืมบอกให้โจรมันขืนใจก่อน แล้วค่อยฆาตกรรม"
category: "SPECIAL_STORIES"
language: "th"
date: 2024-11-07T12:00:46.948Z
---

# โจรงัดโรงเรียน ครูสาวไปแจ้งความเจอผอ.ด่า บอกถ้ามันมาบ้านพักครู ให้ขืนใจก่อน

[![โจรงัดโรงเรียน ครูสาวไปแจ้งความเจอผอ.ด่า บอกถ้ามันมาบ้านพักครู ให้ขืนใจก่อน](https://www.khaosod.co.th/wpapp/uploads/2024/11/udon.jpg "โจรงัดโรงเรียน ครูสาวไปแจ้งความเจอผอ.ด่า บอกถ้ามันมาบ้านพักครู ให้ขืนใจก่อน")](https://www.khaosod.co.th/wpapp/uploads/2024/11/udon.jpg)

**โจรงัดโรงเรียน ครูสาวกลัว ไปแจ้งความ กลับเจอผอ.ด่า บอกถ้าคราวหน้ามันบุกมาบ้านพักครู อย่าลืมบอกให้โจรมันขืนใจก่อน แล้วค่อยฆาตกรรม**

ความคืบหน้าคนร้าย 3 คน บุกเข้ามางัดโรงเรียนแห่งหนึ่ง ต.บ้านม่วง อ.บ้านดุง จ.อุดรธานี สังกัดสำนักงานประถมศึกษาเขต 3

ภายหลัง ผอ.โรงเรียน ทราบเรื่องว่ามีคนร้ายบุกเข้ามาขโมยทรัพย์สินภายในโรงเรียน แต่ไม่ดำเนินการใด ๆ จนกลัวคนร้ายกลับมาก่อเหตุอีก จึงนำเรื่องไปร้องเรียนในสื่อโซเซียล พร้อมแจ้งความที่ สภ.ดงเย็น

ต่อมาผู้อำนวยการได้เรียกครูเข้าประชุม ถึงเรื่องที่เกิดขึ้น โดย ครูเอ (นามสมมติ) อายุ 32 ปี เล่าว่า ผอ.ตำหนิ ที่เอาไปคลิปคนร้ายบุกห้องเด็กอนุบาลไปลงสื่อโซเซียล พร้อมบอกว่าจะมีการคาดโทษวินัย แต่ตนมั่นใจว่าไม่ได้ทำอะไรผิด เมื่อผอ.ไม่ไปแจ้งความ พวกเราเลยไปแจ้งเอง เราแค่ปกป้องโรงเรียนและปกป้องตัวเอง

นี่ไม่ใช่ครั้งแรกที่คนร้ายเข้ามาลักทรัพย์สิน หากครั้งหน้าคนร้ายบุกเข้ามาขโมยมากกว่าทรัพย์สินหมายเอาชีวิตครูจะทำอย่างไร

_**“แต่ที่หนูไม่สบายใจคือ ผอ. พูดกับครูผู้หญิงในโรงเรียนก่อนเข้าประชุม บอกว่า ถ้ามีคนร้ายบุกเข้ามาในโรงเรียน พวกที่อยู่บ้านพักครูในโรงเรียนและนอกโรงเรียนให้ระวังตัวกันด้วย ถ้ามันงัดเข้ามาเราอาจจะไม่ได้พูดอะไร แต่อย่าลืมบอกมันนะว่า ให้ข่มขืนก่อนแล้วค่อยฆ่า ก่อนจะหัวเราะ แม้เหมือนจะดูว่าพูดเล่น แต่พวกหนูไม่ขำ ไม่ตลกด้วย”**_

ผู้สื่อข่าวพยายามติดต่อขอสัมภาษณ์ผู้บริหารโรงเรียน แต่ได้รับการปฏิเสธให้ข้อมูลใด ๆ ขณะที่ล่าสุดตำรวจชุดสืบสวน สภ.ดงเย็น สามารถจับกุมตัวได้แล้วทั้งหมด 3 คน ประกอบด้วย นายอนุวัฒน์ อายุ 29 ปี, นายวรชัย อายุ 20 ปี และ นายบี (นามสมมติ) อายุ 16 ปี