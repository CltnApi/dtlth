---
layout: post
code: "ART24110909412YBU78"
origin_url: "https://www.khaosod.co.th/entertainment/drama/news_9497858"
image: "https://github.com/user-attachments/assets/c6e8df76-df8e-4cfc-89a7-4d99da16b8cb"
title: "ไมกี้ ปณิธา สวมวิญญาณหนุ่มขี้อ้อน เดินหน้าง้อ แมท ภีรนีย์ หลังเกิดปัญหาชีวิตคู่"
description: "ไมกี้ ปณิธา สวมวิญญาณหนุ่มขี้อ้อน เดินหน้าง้อ แมท ภีรนีย์ หลังเกิดปัญหาชีวิตคู่ ทะเลาะกันอย่างหนัก แฟนๆ เตรียมปาดน้ำตา ใน “หวานรักต้องห้าม”"
category: "ENTERTAINMENT"
language: "th"
date: 2024-11-09T09:45:32.253Z
---

# ไมกี้ ปณิธา สวมวิญญาณหนุ่มขี้อ้อน เดินหน้าง้อ แมท ภีรนีย์ หลังเกิดปัญหาชีวิตคู่

[![ไมกี้ ปณิธา สวมวิญญาณหนุ่มขี้อ้อน เดินหน้าง้อ แมท ภีรนีย์ หลังเกิดปัญหาชีวิตคู่](https://www.khaosod.co.th/wpapp/uploads/2024/11/ปกขาว4คำ-เส้น-13.jpg "ไมกี้ ปณิธา สวมวิญญาณหนุ่มขี้อ้อน เดินหน้าง้อ แมท ภีรนีย์ หลังเกิดปัญหาชีวิตคู่")](https://www.khaosod.co.th/wpapp/uploads/2024/11/ปกขาว4คำ-เส้น-13.jpg)

**ไมกี้ ปณิธา สวมวิญญาณหนุ่มขี้อ้อน เดินหน้าง้อ แมท ภีรนีย์ หลังเกิดปัญหาชีวิตคู่ ทะเลาะกันอย่างหนัก แฟนๆ เตรียมปาดน้ำตา ใน “หวานรักต้องห้าม”**

ยิ่งฉายยิ่งเดือดปรอทแตกขึ้นเรื่อยๆ สำหรับ “หวานรักต้องห้าม” ทางช่อง 3 หลังจากออกอากาศไปได้เพียง 10 อีพี แฟนละครก็เม้าธ์กันให้แฟ่ด ถึงความแซ่บของบทที่มีทั้งดราม่า มันส์ สนุก สะใจ สมเป็นละครของผู้จัดคนเก่ง แอน ทองประสม ที่ได้ นุชี่-อนุชา บุญยวรรธนะ มานั่งแท่นกำกับ

![](https://www.khaosod.co.th/wpapp/uploads/2024/11/IMG_6391_-696x464.jpg)

ความหวานน่าหมั่นไส้ให้นางเอกสาวตัวแม่ แมท ภีรนีย์ และพระเอกรุ่นน้อง ไมกี้ ปณิธาน ที่สร้างปราฏการณ์กระแสแรงติดเทรนด์ X ทุกสัปดาห์

![](https://www.khaosod.co.th/wpapp/uploads/2024/11/IMG_6475_-696x464.jpg)

แต่สำหรับ อีพี 11 นี้ ขอเบรกความหวานมาแจกความซึ้ง ดราม่าต่อมน้ำตาแตกให้ชมกันบ้าง _โดยเป็นตอนที่คธา (ไมกี้ ปณิธาน) กับ ผกามาลิน (แมท ภีรนีย์) ทะเลาะกันอย่างหนัก ต่างคนต่างน้อยใจ เพราะคำพูดจากคนอื่นที่ทำให้คธาคิดว่าตัวเองเกาะลินหรือเปล่า แต่สุดท้ายคธาก็คิดได้และตัดสินใจมาง้อลิน_

ADVERTISEMENT

![](https://www.khaosod.co.th/wpapp/uploads/2024/11/IMG_6461_-696x464.jpg)

สวมวิญญาณไอ้ต้าวบ๊อกแบ๊กเดินหน้าง้อขอโทษทันที เจอลูกง้อจัดหนักขนาดนี้ ทำเอาสุดที่รักอย่างลินต่อมน้ำตาแตกกันเลยทีเดียว แถมยังเจอเซอร์ไพรส์ที่ทำให้เจ้าตัวถึงกับยิ้มกว้างกว่าเดิม เมื่อคธาซ่อนดอกไม้มาในหนังสือแทนคำขอโทษทำเอาเจ้าตัวใจระทวยสุดๆ

![](https://www.khaosod.co.th/wpapp/uploads/2024/11/IMG_6488_-696x464.jpg)

โดยฉากนี้ถ่ายทำกันที่โกดัง จ.สระบุรี เป็นฉากหวานอีกฉากหนึ่งของแมทและไมกี้ อยู่ในช่วงฉากแรกๆ ที่ทะเลาะกันหลังจากตกลงเป็นแฟนกันแล้ว ทั้งสาวแมท และ ไมกี้ ต่างต้องบิ้วอารมณ์กันก่อนเข้าฉาก เนื่องจากฉากนี้ค่อนข้างมีหลากหลายอารมณ์ในฉากเดียว

![](https://www.khaosod.co.th/wpapp/uploads/2024/11/IMG_6491_-696x464.jpg)

ต้องแสดงความรัก ร้องไห้กอดกัน หลังเกิดปัญหาชีวิตคู่ โดยผู้กำกับ นุชี่ อนุชา ต้องถ่ายทำหลายมุมกล้องเพื่อถ่ายทอดความรู้สึกต่างๆ ที่เกิดขึ้น จนออกมาเป็นความน่ารักที่คุณต้องยิ้มทั้งน้ำตาแน่นอน

![](https://www.khaosod.co.th/wpapp/uploads/2024/11/IMG_6527_-696x464.jpg)

เตรียมตัว เตรียมใจ เตรียมทิชชู่ไว้ซับน้ำตาไว้ได้เลยใน “หวานรักต้องห้าม” วันจันทร์ที่ 11 พฤศจิกายนนี้ เวลา 20.30 น. ทางช่อง 3 ดูทีวีกด 33 ดูมือถือกด 3Plus