---
layout: post
code: "ART241118141737J7EO"
origin_url: "https://www.khaosod.co.th/special-stories/news_9511371"
image: "https://github.com/user-attachments/assets/e2bb0cf6-0cd9-41cc-9764-20397d41b6d7"
title: "มุกใหม่แก๊งค้ายา! เฮโรอีน-ยาไอซ์ สอดไส้ในพระพุทธรูปองค์ใหญ่ เข้าประเทศไทย"
description: "มุกใหม่แก๊งค้ายา! เฮโรอีน-ยาไอซ์ สอดไส้ในพระพุทธรูปองค์ใหญ่ เข้าประเทศไทย เจ้าหน้าที่ตรวจยึดได้มูลค่าไม่ต่ำกว่า 100 ล้านบาท"
category: "SPECIAL_STORIES"
language: "th"
date: 2024-11-18T14:26:35.208Z
---

# มุกใหม่แก๊งค้ายา! เฮโรอีน-ยาไอซ์ สอดไส้ในพระพุทธรูปองค์ใหญ่ เข้าประเทศไทย

[![มุกใหม่แก๊งค้ายา! เฮโรอีน-ยาไอซ์ สอดไส้ในพระพุทธรูปองค์ใหญ่ เข้าประเทศไทย](https://www.khaosod.co.th/wpapp/uploads/2024/11/ice-3.jpg "มุกใหม่แก๊งค้ายา! เฮโรอีน-ยาไอซ์ สอดไส้ในพระพุทธรูปองค์ใหญ่ เข้าประเทศไทย")](https://www.khaosod.co.th/wpapp/uploads/2024/11/ice-3.jpg)

**มุกใหม่แก๊งค้ายา! เฮโรอีน-ยาไอซ์ สอดไส้ในพระพุทธรูปองค์ใหญ่ เข้าประเทศไทย เจ้าหน้าที่ตรวจยึดได้มูลค่าไม่ต่ำกว่า 100 ล้านบาท**

วันที่ 18 พ.ย. พ.ต.ท.เรวัฒ จำปาน ผบ.ร้อย ตชด.237 จ.นครพนม ได้รับเบาะแสจะมีการขนส่งยาเสพติดเข้ามาในพื้นที่ จึงประสาน หน่วยงานความมั่นคง ลงพื้นที่ลาดตระเวนหาข่าว

กระทั่งพบพระพุทธรูป 3 องค์ ประกอบด้วยพระประธานปางสมาธิ นาคปรก ขนาดหน้าตัก ประมาณ 1.5 เมตร ความสูง ประมาณ 2 เมตร ประกอบด้วย องค์สีทอง องค์สีเขียว และ อ.สีดำ ถูกทิ้งริมถนน ข้างป่าช้าบ้านดอนแดงน้อย หมู่ 15 ต.ท่าจำปา อ.ท่าอุเทน จ.นครพนม จึงยึดมาตรวจสอบ

จากการตรวจสอบพระพุทธรูปทั้ง 3 องค์ มีการซุกซ่อนยาเสพติดเป็นห่อขนาดเล็กไว้ภายใน ประกอบด้วยเฮโรอีน 32 แท่ง แท่งละประมาณ 400 กรัม รวมน้ำหนัก 12 กิโลกรัม

นอกจากนี้ ยังมียาไอซ์บรรจุในถุงชาจีน 3 สี 117 ห่อ ห่อละ 1 กิโลกรัม มีน้ำหนักรวม 117 กิโลกรัม รวมมูลค่า เป็นเงินไม่ต่ำกว่า 100 ล้านบาท

เจ้าหน้าที่หน่วยงานความมั่นคง เชื่อว่าการขนย้ายครั้งนี้ลำเลียงผ่านแม่น้ำโขง มาจาก สปป.ลาว ผ่านชายแดน จ.นครพนม และเข้าสู่ประเทศไทย