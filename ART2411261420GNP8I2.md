---
layout: post
code: "ART2411261420GNP8I2"
origin_url: "https://www.khaosod.co.th/sports/news_9522648"
image: "https://github.com/user-attachments/assets/13617847-7ac3-484e-89cc-878948ff9982"
title: "บุรีรัมย์ พ่ายฟรอนตาเลคาบ้าน โอกาสเข้ารอบเอเอฟซี แชมเปียนส์ลีก อีลิท เหนื่อย"
description: "บุรีรัมย์ ยูไนเต็ด แม้ว่าจะได้เล่นในบ้านตัวเอง แต่ว่าโดนทีมแกร่งอย่าง คาวาซากิ ฟรอนตาเล จากญี่ปุ่น บุกมาเชือดถึงถิ่นโอกาสเข้ารอบต่อไปลุ้นเหนื่อย"
category: "SPORTS"
language: "th"
date: 2024-11-26T19:45:51.237Z
---

# บุรีรัมย์ พ่ายฟรอนตาเลคาบ้าน โอกาสเข้ารอบเอเอฟซี แชมเปียนส์ลีก อีลิท เหนื่อย

[![บุรีรัมย์ พ่ายฟรอนตาเลคาบ้าน โอกาสเข้ารอบเอเอฟซี แชมเปียนส์ลีก อีลิท เหนื่อย](https://www.khaosod.co.th/wpapp/uploads/2024/11/Buriram-6.jpg "บุรีรัมย์ พ่ายฟรอนตาเลคาบ้าน โอกาสเข้ารอบเอเอฟซี แชมเปียนส์ลีก อีลิท เหนื่อย")](https://www.khaosod.co.th/wpapp/uploads/2024/11/Buriram-6.jpg)

บุรีรัมย์ ยูไนเต็ด แม้ว่าจะได้เล่นในบ้านตัวเอง แต่ว่าโดนทีมแกร่งอย่าง คาวาซากิ ฟรอนตาเล จากญี่ปุ่น บุกมาเชือดถึงถิ่นโอกาสเข้ารอบต่อไปลุ้นเหนื่อย

บุรีรัมย์ ยูไนเต็ด ตัวแทนจากไทยลีก มีโปรแกรมลงสนามนัดที่ 5 ฟุตบอลเอเอฟซี แชมเปียนส์ลีก อีลิท โซนตะวันออก ด้วยการเปิดช้าง อารีนา รับการมาเยือนของ คาวาซากิ ฟรอนตาเล ตัวแทนจากเจลีก ญี่ปุ่น เมื่อ 26 พ.ย.

ก่อนลงสนามแมตช์นี้ปราสาทสายฟ้าเก็บได้ 7 คะแนนจาก 4 นัด ส่วนฟรอนตาเลเก็บได้ 6 คะแนน หากชนะเกมนี้โอกาสเข้ารอบไปยังเปิดกว้าง ปรากฏว่าเกมนี้แม้ว่าทั้งสองทีมจะครองบอลได้คู่คี่สูสีโดยทีมเยือนจากญี่ปุ่นมีโอกาสจบสกอร์มากกว่าเล็กน้อย แต่ว่าความเฉียบคมเหนือกว่า

เข้าสู่นาที 79 มิอูระ โซตะ ส่งบอลเข้าสู่ก้นตาข่ายให้ฟรอนตาเลขึ้นนำก่อน 1-0 หลังจากเสียประตูเจ้าบ้านเร่งเครื่องอย่างหนักเพื่อทวงประตูคืนรักษาโอกาสเข้ารอบสอง แต่ว่ากลับโดนทีเด็ดของฟรอนตาเลสวนกลับขึ้นนำ 2-0 จาก ไดยะ โทโนะ นา 90+3 ก่อนที่ โซมะ คันดะ จะตอกย้ำชัยชนะให้ฟรอนตาเลบุกมาเชือดบุรีรัมย์ถึงบ้าน 3-0 เก็บเพิ่มเป็น 9 คะแนนจาก 5 นัด ขึ้นไปอยู่อันดับ 3 ของตารางคะแนน ส่วนบุรีรัมย์หล่นมาอยู่ที่ 9 ขณะที่ยังเหลือแมตช์ให้เล่นอีก 3 นัด