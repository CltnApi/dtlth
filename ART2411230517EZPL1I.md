---
layout: post
code: "ART2411230517EZPL1I"
origin_url: "https://www.khaosod.co.th/special-stories/news_9517871"
image: "https://github.com/user-attachments/assets/b59238d4-82bc-4cca-a256-bb3bc3b80ca9"
title: "\"หมอแล็บแพนด้า\" เตือนอย่าหาทำ 'แข่งกินเหล้าไว' เสี่ยงแอลกอฮอล์เป็นพิษ"
description: "\"หมอแล็บแพนด้า\" เตือนอย่าหาทำเด็ดขาด 'แข่งกินเหล้าไว-กินเหล้าทน' เสี่ยงแอลกอฮอล์เป็นพิษแบบเฉียบพลัน ลั่น แบบนี้ตายมาหลายเคสแล้ว"
category: "SPECIAL_STORIES"
language: "th"
date: 2024-11-23T05:58:21.036Z
---

# "หมอแล็บแพนด้า" เตือนอย่าหาทำ 'แข่งกินเหล้าไว' เสี่ยงแอลกอฮอล์เป็นพิษ

[!["หมอแล็บแพนด้า" เตือนอย่าหาทำ 'แข่งกินเหล้าไว' เสี่ยงแอลกอฮอล์เป็นพิษ](https://www.khaosod.co.th/wpapp/uploads/2024/11/beer-q-02.jpg ""หมอแล็บแพนด้า" เตือนอย่าหาทำ 'แข่งกินเหล้าไว' เสี่ยงแอลกอฮอล์เป็นพิษ")](https://www.khaosod.co.th/wpapp/uploads/2024/11/beer-q-02.jpg)

**“หมอแล็บแพนด้า” เตือนอย่าหาทำเด็ดขาด ‘แข่งกินเหล้าไว-กินเหล้าทน’ เสี่ยงแอลกอฮอล์เป็นพิษแบบเฉียบพลัน ลั่น แบบนี้ตายมาหลายเคสแล้ว**

เมื่อวันที่ 23 พ.ย. 2567 กลายเป็นโพสต์ไวรัลเรียกเสียงวิพากษ์วิจารณ์อย่างหนักในโลกโซเชียล เมื่อเพจชื่อดัง **“หมอแล็บแพนด้า”** ออกมาโพสต์ อย่าหาทำ แข่งกินเหล้าไว เสี่ยงดับ แอลกอฮอล์เป็นพิษแบบเฉียบพลัน

โดย เพจเฟซบุ๊ก **“หมอแล็บแพนด้า”** โพสต์ภาพที่เขียนข้อความว่า

ภาพประกอบ

งานนี้ **“หมอแล็บแพนด้า”** ซัดแรง _“มันจะดีเหรอครับหัวหน้า! จัดแข่งขันกินเหล้าไว ตายมาหลายเคสแล้วเด้อ”_

พร้อมอธิบายว่า _“ร่างกายคนเราไม่เหมือนกัน บางคนไม่เป็นไร แต่บางคนเสียชีวิตได้ การดื่มเยอะ ๆ รวดเดียวแบบนี้ **มันอาจจะเกิดภาวะแอลกอฮอล์เป็นพิษแบบเฉียบพลันได้** เพราะแอลกอฮอล์มันถูกเติมเข้าไปเรื่อย ๆ ไม่ปล่อยให้ร่างกายมีเวลาขับแอลกอฮอล์ออกจากร่างกายได้หมด”_

_“การกระดกเร็ว ๆ จะทำให้แอลกอฮอล์ในกระแสเลือดเพิ่มสูงขึ้นอย่างรวดเร็ว เ**สี่ยงต่อการสำลัก อาเจียน หายใจไม่ออก หยุดหายใจ หมดสติ”**_

ภาพประกอบ

_“ถ้าระดับแอลกอฮอล์ในเลือด 100 มิลลิกรัมเปอร์เซ็นต์ หรือดื่มเหล้า 12 แก้ว แก้วละ 2 ฝา อันนี้จะเริ่มเดินไม่ตรงทางละ”_

_“ถ้ามากกว่า 200 มิลลิกรัมเปอร์เซ็นต์ หรือดื่มเหล้า 24 แก้ว แก้วละ 2 ฝา จะเริ่มมีอาการสับสน”_

_“ถ้ามากกว่า 300 มิลลิกรัมเปอร์เซ็นต์ จะมีอาการง่วง งง และซึม”_

_“และมันจะน่าห่วงมาก ถ้าระดับแอลกอฮอล์ในเลือดมากกว่า 400 มิลลิกรัมเปอร์เซ็นต์ อันนี้อันตรายมาก ๆ จะสลบไปเลย และบางคนอาจถึงตายได้”_

_**“การดื่มเหล้าเยอะ ๆ ในระยะเวลาอันรวดเร็ว มีข่าวเคสเสียชีวิตเป็นระยะ ๆ เลยนะคร้าบ** เป็นห่วงๆ”_

