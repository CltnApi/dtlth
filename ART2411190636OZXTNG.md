---
layout: post
code: "ART2411190636OZXTNG"
origin_url: "https://www.khaosod.co.th/lifestyle/news_9510737"
image: "https://github.com/user-attachments/assets/c17591c3-2fbb-497e-87ee-ce85374c860c"
title: "เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้"
description: "เก็บตกบรรยากาศวันลอยกระทง 15 พ.ย.ที่ผ่านมา นายธนชน เคนสิงห์ ผู้อำนวยการสวนสัตว์นครราชสีมา เผยว่า สวนสัตว์นครราชสีมาจัดกิจกรรม"
category: "LIFESTYLE"
language: "th"
date: 2024-11-19T06:46:28.816Z
---

# เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้

[![เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้](https://www.khaosod.co.th/wpapp/uploads/2024/11/ปก-9-scaled.jpg "เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้")](https://www.khaosod.co.th/wpapp/uploads/2024/11/ปก-9-scaled.jpg)

เก็บตกบรรยากาศวันลอยกระทง 15 พ.ย.ที่ผ่านมา นายธนชน เคนสิงห์ ผู้อำนวยการสวนสัตว์นครราชสีมา เผยว่า สวนสัตว์นครราชสีมาจัดกิจกรรมเนื่องในโอกาสต้อนรับเทศกาลลอยกระทง เจ้าหน้าที่สวนสัตว์ร่วมแต่งชุดผ้าไทย นำกระทงฟักทองที่แกะสลักอย่างสวยงาม ภายในกระทงโรยด้วยผักและผลไม้หลากหลายชนิด เสิร์ฟให้ครอบครัวหนูยักษ์คาปิบาร่า ได้กินกันอย่างเพลิดเพลิน

![เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้](https://www.khaosod.co.th/wpapp/uploads/2024/11/01-14.jpg)

**ทั้งนี้ เจ้าหน้าที่สวนสัตว์ร่วมกันรำวงบริเวณหน้าส่วนแสดงหนูยักษ์คาปิบาร่า เพื่อสืบสานประเพณีไทยอันงดงาม และสร้างสีสันให้นักท่องเที่ยวที่มาเที่ยวชมภายในสวนสัตว์นครราชสีมา**

![เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้](https://www.khaosod.co.th/wpapp/uploads/2024/11/04-9.jpg)

_นอกจากนี้ สวนสัตว์นครราชสีมาจัดกิจกรรมเพื่อให้นักท่องเที่ยวมีส่วนร่วม ได้แก่ กิจกรรมลอยกระทงอาหารสัตว์ (ลิงชิมแปนซี) พร้อมชมนิทรรศการให้ความรู้เกี่ยวกับการส่งเสริมพฤติกรรมสัตว์ การเผยแพร่งานวิจัย ลอยกระทงอาหารสัตว์ ศิลปะ D.I.Y. สร้างความตระหนักการอนุรักษ์ทรัพยากรธรรมชาติและสิ่งแวดล้อม ณ ส่วนแสดงชิมแปนซี_

![เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้](https://www.khaosod.co.th/wpapp/uploads/2024/11/02-12.jpg)

![เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้](https://www.khaosod.co.th/wpapp/uploads/2024/11/03-8.jpg)

![เพื่อนตัวเล็ก - หนูยักษ์สวนสัตว์โคราช อิ่มอร่อยกระทงผลไม้](https://www.khaosod.co.th/wpapp/uploads/2024/11/05-รูปเด่น-2.jpg)

**ในช่วงกลางคืน จัดกิจกรรมร่วมส่งเสริมและอนุรักษ์ประเพณีลอยกระทงบริเวณริมสระน้ำ 35 ไร่ ที่งดงามท่ามกลางธรรมชาติของสวนสัตว์นครราชสีมา กิจกรรมดนตรีในสวน และกิจกรรม Korat Night Zoo ชมสัตว์ยามรัตติกาลในคืนวันลอยกระทง**

**เกษม ชนาธินาถ**