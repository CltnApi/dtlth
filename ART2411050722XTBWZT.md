---
layout: post
code: "ART2411050722XTBWZT"
origin_url: "https://www.khaosod.co.th/breaking-news/news_9490493"
image: "https://github.com/user-attachments/assets/11edf805-6e72-4f78-944f-915d487a77f4"
title: "เปิดผลงาน 1 เดือน 'บิ๊กต่าย' จับกุม 3.9 หมื่นคดี ปราบปรามอาชญากรรม 5 ด้านหลัก"
description: "เปิดผลงาน 1 เดือน 'บิ๊กต่าย' จับกุม 3.9 หมื่นคดี กวาดล้างเว็บการพนันออนไลน์ 4 เว็บไซต์ ขับเคลื่อน ปราบปรามอาชญากรรม 5 ด้านหลัก"
category: "HOT_NEWS"
language: "th"
date: 2024-11-05T07:41:07.251Z
---

# เปิดผลงาน 1 เดือน 'บิ๊กต่าย' จับกุม 3.9 หมื่นคดี ปราบปรามอาชญากรรม 5 ด้านหลัก

[![เปิดผลงาน 1 เดือน 'บิ๊กต่าย' จับกุม 3.9 หมื่นคดี ปราบปรามอาชญากรรม 5 ด้านหลัก](https://www.khaosod.co.th/wpapp/uploads/2024/11/police-1.jpg "เปิดผลงาน 1 เดือน 'บิ๊กต่าย' จับกุม 3.9 หมื่นคดี ปราบปรามอาชญากรรม 5 ด้านหลัก")](https://www.khaosod.co.th/wpapp/uploads/2024/11/police-1.jpg)

**เปิดผลงาน 1 เดือน ‘บิ๊กต่าย’ จับกุม 3.9 หมื่นคดี กวาดล้างเว็บการพนันออนไลน์ 4 เว็บไซต์ ขับเคลื่อน ปราบปรามอาชญากรรม 5 ด้านหลัก**

เมื่อวันที่ 5 พ.ย.67 ที่สำนักงานตำรวจแห่งชาติ (ตร.) รายงานผลสรุปการปฏิบัติงานในระยะเวลา 1 เดือน (ตั้งแต่วันที่ 5 ต.ค.- 5 พ.ย.2567) ภายใต้การกำกับดูแลของ พล.ต.อ.กิตติ์รัฐ พันธุ์เพ็ชร์ ผบ.ตร. ซึ่งประกอบไปด้วย 5 ด้าน ดังนี้ การดำเนินคดีความผิดคดีอาญา 5 กลุ่ม ทั้งหมด 43,973 คดี จับกุมได้ 39,850 คดี (90%)

[![](https://www.khaosod.co.th/wpapp/uploads/2024/11/617807_0-696x464.jpg)](https://www.khaosod.co.th/wpapp/uploads/2024/11/617807_0.jpg)

1.ประเภทอุกฉกรรจ์และสะเทือนขวัญ 186 คดี จับกุมได้ 164 คดี (88%)

2.ประเภทชีวิต ร่างกายและเพศ 1,252 คดี จับกุมได้ 1,092 คดี (87%)

3.ประเภททรัพย์ 3,319 คดี จับกุมได้ 2,897 คดี (87%)

4.ประเภทคดีที่น่าสนใจ 2,449 คดี จับกุมได้ 1,053 คดี (43%)

5.ประเภทรัฐเป็นผู้เสียหาย 7,331 คดี จับกุมได้ 7,047 คดี (96%)

[![](https://www.khaosod.co.th/wpapp/uploads/2024/11/S__281108497_0-696x696.jpg)](https://www.khaosod.co.th/wpapp/uploads/2024/11/S__281108497_0.jpg)

การปราบปราม-จับกุมคดียาเสพติดทั่วประเทศ จับกุมข้อหาร้ายแรง 10,970 คดี, ข้อหาสมคบ 26 คดี, ยึดทรัพย์แล้ว 300 ล้านบาท, ออกหมายจับ 59 หมาย, ดำเนินคดีฟอกเงิน 2 คดี

[![](https://www.khaosod.co.th/wpapp/uploads/2024/11/S__281108499_0-696x696.jpg)](https://www.khaosod.co.th/wpapp/uploads/2024/11/S__281108499_0.jpg)

ตรวจยึดของกลางยาเสพติด ดังนี้ ยาบ้ารวม 59 ล้านเม็ด, ไอซ์ 2,600 กก., เฮโรอีน 326 กก., ยาอี 85,000 เม็ด, เคตามีน 480 กก.

[![](https://www.khaosod.co.th/wpapp/uploads/2024/11/S__281108500_0-696x696.jpg)](https://www.khaosod.co.th/wpapp/uploads/2024/11/S__281108500_0.jpg)

การปราบปรามอาชญากรรมทางเทคโนโลยี รับแจ้งความออนไลน์รวม 37,320 เรื่องความเสียหายกว่า 3,300 ล้านบาท ได้ขออายัดบัญชี 40,186 บัญชี อายัดได้ 385 ล้านบาท โดยสามารถจับกุมผู้ต้องหาได้ 113 ราย มูลค่าความเสียหาย 903 ล้านบาท

[![](https://www.khaosod.co.th/wpapp/uploads/2024/11/S__281108501_0-696x696.jpg)](https://www.khaosod.co.th/wpapp/uploads/2024/11/S__281108501_0.jpg)

กวาดล้างเว็บการพนันออนไลน์ 4 เว็บไซต์ จับกุมผู้ต้องหา 23 ราย มียอดเงินหมุนเวียน 544 ล้านบาทต่อปี ปิดกั้นเว็บพนันออนไลน์ 6,172 URL ปิดกั้นเพจเฟซบุ๊ก ที่เข้าข่ายผิดกฎหมาย 3,681 เพจ และปิดกั้น Line ที่เข้าข่ายผิดกฎหมาย 2,325 แอคเค้าท์

[![](https://www.khaosod.co.th/wpapp/uploads/2024/11/S__281108502_0-696x696.jpg)](https://www.khaosod.co.th/wpapp/uploads/2024/11/S__281108502_0.jpg)

การปราบปรามการค้ามนุษย์ สามารถสืบสวนปราบปรามการกระทำผิดเกี่ยวกับการค้ามนุษย์ทั่วประเทศ โดยได้จับกุมดำเนินคดีแล้ว 21 คดี ผู้ต้องหา 33 ราย ส่วนผู้เสียหายอยู่ระหว่างการช่วยเหลือในกระบวนการฟื้นฟูต่อไป

ส่วนสุดท้ายการแก้ไขปัญหาหนี้นอกระบบ รับดำเนินการ 234 ราย ดำเนินการเสร็จสิ้นแล้ว 197 บาท อยู่ระหว่างดำเนินการ 37 ราย มูลหนี้รวม 5.2 ล้านบาท

