---
layout: post
code: "ART24110318534E3KOU"
origin_url: "https://www.khaosod.co.th/sports/news_9488727"
image: "https://github.com/user-attachments/assets/21a16eca-0b74-4ac5-9871-88cfdfdbbf3a"
title: "แมนเชสเตอร์ ยูไนเต็ด แบ่งแต้ม เชลซี ศึกพรีเมียร์ ลีก"
description: "การแข่งขันฟุตบอลพรีเมียร์ ลีก อังกฤษ คู่ใหญ่ประจำวันที่ 3 พ.ย. แมนเชสเตอร์ ยูไนเต็ด เปิดสนามโอลด์ แทร็ฟฟอร์ด รับการมาเยือนของ เชลซี"
category: "SPORTS"
language: "th"
date: 2024-11-03T19:01:10.558Z
---

# แมนเชสเตอร์ ยูไนเต็ด แบ่งแต้ม เชลซี ศึกพรีเมียร์ ลีก

[![แมนเชสเตอร์ ยูไนเต็ด แบ่งแต้ม เชลซี ศึกพรีเมียร์ ลีก](https://www.khaosod.co.th/wpapp/uploads/2024/11/garna.jpg "แมนเชสเตอร์ ยูไนเต็ด แบ่งแต้ม เชลซี ศึกพรีเมียร์ ลีก")](https://www.khaosod.co.th/wpapp/uploads/2024/11/garna.jpg)

การแข่งขันฟุตบอลพรีเมียร์ ลีก อังกฤษ คู่ใหญ่ประจำวันที่ 3 พ.ย. แมนเชสเตอร์ ยูไนเต็ด เปิดสนามโอลด์ แทร็ฟฟอร์ด รับการมาเยือนของ เชลซี

เกมนี้ รุด ฟาน นิสเตลรอย กุนซือรักษาการยังทำหน้าที่คุมทีมผีแดงต่อเป็นนัดที่สอง ระหว่างรอโค้ชคนใหม่อย่าง รูเบน อโมริม เข้ามาทำงานอย่างเป็นทางการในวันที่ 11 พ.ย. นี้

โดยคู่นี้ครึ่งแรกทั้งสองทีมยังทำอะไรกันไม่ได้ หมดเวลา 45 นาทีแรก เสมอกัน 0-0

ครึ่งหลัง แมนฯ ยูไนเต็ด ออกนำก่อน 1-0 จากจังหวะที่ ราสมุส ฮอยจ์ลุนด์ ถูก โรเบิร์ต ซานเชซ ทำฟาวล์ในเขตโทษ และเป็น บรูโน แฟร์นานเดส รับหน้าที่สังหารเข้าไป ในนาที 70

แต่หลังจากนั้นอีก 4 นาทีต่อมา เชลซี ตีเสมอ 1-1 จากลูกยิงไกลของ มอยเซส ไกเซโด ในนาที 74

ช่วงที่เหลือไม่มีทีมไหนยิงเพิ่มได้ จบเกม ทั้งสองทีมเสมอกันไป 1-1 ทำให้ เชลซี มี 18 แต้ม จาก 10 นัด อยู่อันดับ 4 ส่วน แมนฯ ยูไนเต็ด มี 12 แต้ม อยู่อันดับ 13

