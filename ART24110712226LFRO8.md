---
layout: post
code: "ART24110712226LFRO8"
origin_url: "https://www.khaosod.co.th/sports/news_9495325"
image: "https://github.com/user-attachments/assets/222f8d4e-ee58-4c79-a322-42e586a3f4f7"
title: "เมืองทอง สุดโหดไล่ถล่มเซบูจากฟิลิปปินส์ยับเยิน - ปรเมศย์กดแฮตทริกถ้วยเอเชีย"
description: "เมืองทอง ยูไนเต็ด คืนฟอร์มเยี่ยมกลับมาอีกครั้งหลังผลงานบู่ในช่วงหลัง ด้วยการบุกเชือดเซบู เอฟซี ถึงฟิลิปปินส์ ยับเยิน คว้าชัยถ้วยแชมเปียนส์ลีก ทู"
category: "SPORTS"
language: "th"
date: 2024-11-07T12:26:22.820Z
---

# เมืองทอง สุดโหดไล่ถล่มเซบูจากฟิลิปปินส์ยับเยิน - ปรเมศย์กดแฮตทริกถ้วยเอเชีย

[![เมืองทอง สุดโหดไล่ถล่มเซบูจากฟิลิปปินส์ยับเยิน - ปรเมศย์กดแฮตทริกถ้วยเอเชีย](https://www.khaosod.co.th/wpapp/uploads/2024/11/Muangthong.jpg "เมืองทอง สุดโหดไล่ถล่มเซบูจากฟิลิปปินส์ยับเยิน - ปรเมศย์กดแฮตทริกถ้วยเอเชีย")](https://www.khaosod.co.th/wpapp/uploads/2024/11/Muangthong.jpg)

เมืองทอง ยูไนเต็ด คืนฟอร์มเยี่ยมกลับมาอีกครั้งหลังผลงานบู่ในช่วงหลัง ด้วยการบุกเชือดเซบู เอฟซี ถึงฟิลิปปินส์ ยับเยิน คว้าชัยถ้วยแชมเปียนส์ลีก ทู

เมืองทอง ยูไนเต็ด ตัวแทนจากไทยลีก มีคิวออกไปเยือนเซบู เอฟซี ทีมจากฟิลิปปินส์ เกมนัดที่ 4 กลุ่มเอช ฟุตบอลเอเอฟซี แชมเปียนส์ลีก ทู 2024-25 ที่ริซาล เมโมเรียล ประเทศฟิลิปปินส์ เมื่อ 7 พ.ย. โดยนัดที่ผ่านมาเมืองทองทำได้เพียงเสมอกับเซบู 2-2

เริ่มเกมได้เพียง 7 นาที เฟลิซิโอ บราวน์ ยิงให้ทีมเยือนขึ้นนำ 1-0 จากนั้นนาที 13 ปรเมศย์ อาจวิไล ยิงจุดโทษให้กิเลนผยองนำห่าง 2-0 แต่ว่นาที 20 กายโธ มิจลันด์ จะยิง 2 ประตูในนาที 20 และ 23 ให้เจ้าบ้านตามตีเสมอ 2-2

อย่างไรก็ดี คคนะ คำยก เหมาคนเดียว 2 ประตูในนาที 37 และ 39 ช่วยให้เมืองทองกลับมานำ 4-2 ก่อนที่ เฟลิซิโอ บราวน์ จะยิงในนาที 45+2 ให้กิเลนผยองทิ้งเป็น 5-2 ก่อนที่นาที 45+6 ปรเมศย์ อาจวิไล ยิงประตูที่ 2 ของตัวเองให้เมืองทิ้งห่าง 6-2

ครึ่งหลังนาที 51 ปรเมศย์ อาจวิไล ทำแฮตทริกในเกมนี้เมื่อยิงให้เมืองทองนำขาด 7-2 ก่อนที่ ปุรเชษฐ์ ทอดสนิท จะยิงนาที 65 ให้ทีมเยือนนำ 8-2 และนาที 82 ทรงวุฒิ ใคร่ครวญ จะปิดท้ายให้เมือทองถล่มชนะเซบู 9-2 เก็บเพิ่มเป็น 5 คะแนนจาก 4 นัด ยังมีโอกาสเข้ารอบต่อไป