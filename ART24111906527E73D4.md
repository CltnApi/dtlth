---
layout: post
code: "ART24111906527E73D4"
origin_url: "https://www.khaosod.co.th/sports/news_9512104"
image: "https://github.com/user-attachments/assets/af3dceb0-37d6-4cb1-9f4d-e8cef4b34d95"
title: "เชลซี ร่วมแจมสองทีมดังลีกอิตาลี ล่าตัว เคลเลเฮอร์ เฝ้าเสา"
description: "ควีวีน เคลเลเฮอร์ นายด่านของ ลิเวอร์พูล กำลังได้รับความสนใจจาก เชลซี ทีมร่วมพรีเมียร์ ลีก อังกฤษ รวมถึงสองทีมดังจากอิตาลี อย่าง นาโปลี และ ยูเวนตุส"
category: "SPORTS"
language: "th"
date: 2024-11-19T07:03:01.016Z
---

# เชลซี ร่วมแจมสองทีมดังลีกอิตาลี ล่าตัว เคลเลเฮอร์ เฝ้าเสา

[![เชลซี ร่วมแจมสองทีมดังลีกอิตาลี ล่าตัว เคลเลเฮอร์ เฝ้าเสา](https://www.khaosod.co.th/wpapp/uploads/2024/11/cee.jpg "เชลซี ร่วมแจมสองทีมดังลีกอิตาลี ล่าตัว เคลเลเฮอร์ เฝ้าเสา")](https://www.khaosod.co.th/wpapp/uploads/2024/11/cee.jpg)

ควีวีน เคลเลเฮอร์ นายด่านของ ลิเวอร์พูล กำลังได้รับความสนใจจาก เชลซี ทีมร่วมพรีเมียร์ ลีก อังกฤษ รวมถึงสองทีมดังจากอิตาลี อย่าง นาโปลี และ ยูเวนตุส

สำนักข่าวเดอะซัน รายงานว่า เชลซี กลายเป็นสโมสรล่าสุดที่ให้ความสนใจในการคว้าตัว ควีวีน เคลเลเฮอร์ นายด่านทีมชาติไอร์แลนด์ของ ลิเวอร์พูล

สำหรับเคลเลเฮอร์ทำผลงานได้ยอดเยี่ยมเสมอเมื่อได้รับโอกาสลงเล่นแทน อลิสซอน เบกเกอร์ นายทวารมือ 1 ของทีม

อย่างไรก็ตามจากการที่สโมสรด้เซ็นสัญญาล่วงหน้ากับ จอร์จี มามาร์ดาชวิลี นายทวารทีมชาติจอร์เจีย ที่จะย้ายมาอยู่ในแอนฟิลด์ในซีซันหน้า ทำให้มีความเป็นไปได้ว่าเจ้าตัวอาจหล่นไปเป็นมือ 3 ของทีม

ทั้งนี้รายงานระบุว่าลิเวอร์พูลไม่ต้องการจะขายนักเตะที่ดีให้กับทีมร่วมลีก แต่หากเชลซียอมจ่ายในราคา35ล้านปอนด์ก็อาจทำให้ทางสโมสรยอมพิจารณาเงื่อนไข

และนอกจากเชลซีแล้วรายงานระบุว่ายังมี ยูเวนตุส และ นาโปลี สองทีมดังจากเซเรีย อา อิตาลี ที่อยากได้ตัวนายด่านรายนี้เช่นกัน