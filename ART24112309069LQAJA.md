---
layout: post
code: "ART24112309069LQAJA"
origin_url: "https://www.khaosod.co.th/special-stories/news_9518357"
image: "https://github.com/user-attachments/assets/0094a6ce-93d1-4a51-ab0d-f9047fd8d363"
title: "วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ"
description: "วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ ชาวบ้านบ่นอุบทำการจราจรติดขัดเป็นอย่างมาก "
category: "SPECIAL_STORIES"
language: "th"
date: 2024-11-23T09:35:40.654Z
---

# วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ

[![วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ](https://www.khaosod.co.th/wpapp/uploads/2024/11/hilow2.jpg "วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ")](https://www.khaosod.co.th/wpapp/uploads/2024/11/hilow2.jpg)

**วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ ชาวบ้านบ่นอุบทำการจราจรติดขัดเป็นอย่างมาก**

วันที่ 23 พ.ย.2567 ผู้สื่อข่าวรายงานว่า กลุ่มรถจักรยานยนต์ “ทริปน้ำไม่อาบ” กว่า 6,000 คัน แห่เข้าจังหวัดเพชรบูรณ์ ตั้งแต่ช่วงเช้า เพื่อร่วมกิจกรรมท่องเที่ยวตามที่นัดหมายไว้ โดยมีจุดหมายปลายทางหลักคือ ภูทับเบิก และเขาค้อ

ทั้งนี้เจ้าหน้าที่ตำรวจได้มีการตั้งจุดตรวจ จุดสกัด และวางกำลังดูแลความเรียบร้อยตลอดเส้นทาง เพื่อป้องกันอุบัติเหตุและควบคุมความประพฤติของผู้ร่วมทริป โดยเน้นย้ำเรื่องการขับขี่ปลอดภัย การไม่ดื่มแอลกอฮอล์ และการเคารพกฎจราจรอย่างเคร่งครัด

ล่าสุดในโลกออนไลน์ต่างพากันวิพากษ์วิจารณ์พฤติกรรมต่างๆของผู้ร่วมทริปไม่อาบเป็นอย่างมาก หลังจากมีผู้ได้รับบาดเจ็บและเสียชีวิตจากการขับขี่บนท้องถนน และยังทำให้การจราจรติดขัดเป็นอย่างมาก

นอกจากนี้ยังมีการแชร์ภาพผู้ร่วมทริปบางส่วนที่เดินทางไปถึงที่หมายแล้วนั้น ได้มีการตั้งวงเล่นการพนันกันแล้วถ่ายภาพลงโซเชียล โดยชาวเน็ตส่วยใหญ่ต่างเรียกร้องให้เจ้าหน้าที่ตำรวจเข้าไปตรวจสอบกวนขันพฤติกรรมต่างๆของผู้ร่วมทริปน้ำไม่อาบ บางส่วนออกมาต่อว่าถึงทริปดังกล่าวว่า ไหนว่าเป็นทริปสายบุญ แต่ทำผิดศีล5 ข้ออบายมุข การพนัน เป็นต้น

วิจารณ์สนั่น ทริปน้ำไม่อาบ ไหนว่าสายบุญ ถึงที่หมายตั้งวงเล่นการพนัน ชาวเน็ตวอนตำรวจเร่งจัดการ

