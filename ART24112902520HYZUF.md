---
layout: post
code: "ART24112902520HYZUF"
origin_url: "https://www.khaosod.co.th/entertainment/news_9526510"
image: "https://github.com/user-attachments/assets/88a2d322-6dd3-4410-9364-c9fac675670c"
title: "บอกลาช่อง3 แล้ว ผู้ประกาศข่าวสาวคนดัง เผยเทปสุดท้าย สรยุทธ ก็มาเมนต์"
description: "ประกาศลาช่อง3 แล้ว ผู้ประกาศข่าวสาวคนดัง ดาว อภิสรา เผยเทปสุดท้าย สิ้นสุดการเป็นพนักงาน ตอนนี้ว่างอยู่ ติดต่องานกันมาได้ พี่ยุทธ สรยุทธ ก็เข้ามาคอมเมนต์"
category: "ENTERTAINMENT"
language: "th"
date: 2024-11-29T03:01:29.416Z
---

# บอกลาช่อง3 แล้ว ผู้ประกาศข่าวสาวคนดัง เผยเทปสุดท้าย สรยุทธ ก็มาเมนต์

[![บอกลาช่อง3 แล้ว ผู้ประกาศข่าวสาวคนดัง เผยเทปสุดท้าย สรยุทธ ก็มาเมนต์](https://www.khaosod.co.th/wpapp/uploads/2024/11/daobyech32911679998.jpg "บอกลาช่อง3 แล้ว ผู้ประกาศข่าวสาวคนดัง เผยเทปสุดท้าย สรยุทธ ก็มาเมนต์")](https://www.khaosod.co.th/wpapp/uploads/2024/11/daobyech32911679998.jpg)

บอกลาช่อง3 แล้ว ผู้ประกาศข่าวสาวคนดัง ดาว อภิสรา เผยเทปสุดท้าย สิ้นสุดการเป็นพนักงาน รอบนี้เลิกจ้างเยอะจริงๆ เผยตอนนี้ว่างติดต่องานกันมาได้ พี่ยุทธ สรยุทธ ก็เข้ามาคอมเมนต์

ผู้ประกาศข่าวสาว [ดาว อภิสรา](https://www.instagram.com/dao_apisara/) โพสต์คลิป “บ้ายบาย ช่อง3 จนกว่าจะพบกันใหม่ งานพิธีกรยังรับอยู่นะ ติดต่อเข้ามาเร็ว” โดย ดาว กล่าวว่า “หลายคนได้โทรเข้ามา ทั้งโทรเข้ามา ส่งข้อความหรือว่าถามมาทางช่องทางต่างๆ”

“เกี่ยวกับช่อง3 หลายคนคงจะได้ยินสถานการณ์ของช่อง3 ตอนนี้ ดาว เป็นพนักงานช่อง3 อยู่มาตั้งแต่ปี 48 ก็ประมาณ 19 ปีแล้ว เหมือนบ้านที่ทุกคนน่ารัก ทั้งเจ้านาย เพื่อนๆ พี่ๆ น้องๆ ชาวช่อง3 ทุกคน หลายคนเป็นห่วงใยว่ายังอยู่ไหม”

_“วันนี้จะมาบอกทุกคน จริงๆ ช่อง3 ปรับลดพนักงานครั้งนี้เยอะมาก จริงๆมีมาหลายรอบ รอบนี้ ด้วยความดาวอยู่กับช่อง3 มานาน ช่อง3 ได้ดูแลเราให้มีวันนี้”_

[![](https://www.khaosod.co.th/wpapp/uploads/2024/11/daobyech32911671.jpg)](https://www.khaosod.co.th/wpapp/uploads/2024/11/daobyech32911671.jpg)

ADVERTISEMENT

“วันนี้สิ้นสุดการเป็นพนักงานช่อง3 แล้ว สำหรับ ดาว ตอนนี้เป็นฟรีแลนซ์ แต่ยังไม่สิ้นสุดการทำงาน ยังรับงานรับจ๊อบ พิธีกรอีเวนต์ต่างๆ งานสอนบรรยาย หรืองานอื่นๆ ติดต่อมาได้เหมือนเดิม”

“จะเจอดาวเทปสุดท้ายสิ้นเดือนธันวาคม เทปสุดท้ายผู้หญิงยกกำลังแจ๋วของดาวเอง ฝากติดตามช่อง3 ต่อไปสนับสนุนพี่ๆน้องๆที่ยังอยู่ผลิตคอนเทนต์ดีๆต่อไป”

“ไม่ต้องห่วงเป็นความสมัครใจของเราด้วย เรามาถึงตรงนี้อยู่มานานมากพอสมควร ให้โอกาสคนรุ่นใหม่ๆ น้องๆ ได้ขึ้นมาด้วย ตอนนี้ว่างอยู่ใครจะติดต่องานดาวได้เลย”

ขณะที่คนบันเทิงก็เข้ามาส่งกำลังใจ อาทิ ดุ๊ก ภาณุเดช , ดีเจดาด้า วรินดา รวมทั้ง พี่ยุทธ สรยุทธ _ผู้ประกาศข่าวรุ่นใหญ่ร่วมช่อง และ_ ตูน ปรินดา _ก็เช่นกันเข้ามาส่งคอมเมนต์หัวใจให้ด้วย_

[![](https://www.khaosod.co.th/wpapp/uploads/2024/11/daobyech32911672.jpg)](https://www.khaosod.co.th/wpapp/uploads/2024/11/daobyech32911672.jpg)