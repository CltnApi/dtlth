---
layout: post
code: "ART2411211157CJQAZN"
origin_url: "https://www.khaosod.co.th/entertainment/news_9515841"
image: "https://github.com/user-attachments/assets/4f8bd96e-98f2-479f-8145-d45639b1e75a"
title: "จั๊กกะบุ๋ม เปิดใจ หลังปลดหนี้ “แม่ปูนา” ได้สำเร็จ ส่วนหนี้ที่เหลือ ตั้งใจเคลียร์ภายในปีนี้"
description: "เปิดใจที่แรก! “จั๊กกะบุ๋ม” ปลดหนี้ “แม่ปูนา” ได้สำเร็จ ส่วนหนี้ที่เหลือ ตั้งใจเคลียร์ภายในปีนี้ ลบคำครหาคนตั้งฉายา “จั๊กกะเบี้ยวบิดหนี้”"
category: "ENTERTAINMENT"
language: "th"
date: 2024-11-21T12:03:43.427Z
---

# จั๊กกะบุ๋ม เปิดใจ หลังปลดหนี้ “แม่ปูนา” ได้สำเร็จ ส่วนหนี้ที่เหลือ ตั้งใจเคลียร์ภายในปีนี้

[![จั๊กกะบุ๋ม เปิดใจ หลังปลดหนี้ “แม่ปูนา” ได้สำเร็จ ส่วนหนี้ที่เหลือ ตั้งใจเคลียร์ภายในปีนี้](https://www.khaosod.co.th/wpapp/uploads/2024/11/jakkabum1-1.jpg "จั๊กกะบุ๋ม เปิดใจ หลังปลดหนี้ “แม่ปูนา” ได้สำเร็จ ส่วนหนี้ที่เหลือ ตั้งใจเคลียร์ภายในปีนี้")](https://www.khaosod.co.th/wpapp/uploads/2024/11/jakkabum1-1.jpg)

_**เปิดใจที่แรก! “จั๊กกะบุ๋ม” ปลดหนี้ “แม่ปูนา” ได้สำเร็จ ส่วนหนี้ที่เหลือ ตั้งใจเคลียร์ภายในปีนี้ ลบคำครหาคนตั้งฉายา “จั๊กกะเบี้ยวบิดหนี้”**_

หลังจากที่ก่อนหน้านี้เป็นประเด็นร้อนในโลกโซเชียล กับกรณีตลกดัง **“จั๊กกะบุ๋ม เชิญยิ้ม”** จากเหตุการณ์ที่มีการโดนทวงหนี้ จำนวน 284,400 บาท กลางรายการดัง จนต้องออกมาประกาศว่าจะเคลียร์หนี้ **“แม่ปูนา”** เจ้าหนี้ให้หมดภายในสิ้นปีนี้

[![](https://www.khaosod.co.th/wpapp/uploads/2024/11/jakkabum3.jpg)](https://www.khaosod.co.th/wpapp/uploads/2024/11/jakkabum3.jpg)

ล่าสุดจั๊กกะบุ๋มก็เคลียร์หนี้สำเร็จโอนเงินคืนก้อนสุดท้ายต่อหน้าสื่อ โดยงานนี้ **“จั๊กกะบุ๋ม”** ได้เปิดใจผ่านทางรายการ คุยแซ่บshow ทางช่องOne31 ที่มี **ดีเจพุฒ พุฒิชัย และ เอส กันตพงศ์** เป็นพิธีกรดำเนินรายการ

**เป็นยังไงบ้างความรู้สึกหลังจากที่เราใช้หนี้ก้อนสุดท้ายไป****?** “โอ้ย ก็ถือว่าโล่งไปอีกเปราะ เพราะว่าก่อนหน้านี้มันเหมือนมีอะไรอยู่ในอกเรา มันหนักมันอึดอัด มันแน่นไปหมด และมีความรู้สึกว่าหลังจากที่เราได้เอามันออกจากตรงอกจากหัวใจมันโล่งเลย เบาสบายมากๆ มันมีความสุขหลังจากที่เราเครียดมานาน 7 เดือน”

**แล้วทำไมถึงเลือกที่จะโอนเงินเงินก้อนสุดท้ายกลางวงสัมภาษณ์****?** “คือไม่ได้เตี๊ยม ไม่ได้นัดแต่พอดีพี่ๆ สื่อมวลชนโทรมา เพราะว่าก่อนที่ผมจะปิดยอดหนี้ได้ทำการไลฟ์สดแล้วก็มีคลิปๆ นึงที่มีคนทวงถามผมว่าจะปิดยอดแม่ปูนาเมื่อไหร่ พอคลิปนั้นมันออกไปเป็นไวรัล พี่ๆ สื่อมวลชนก็เลยมาตามติด ใจไหนพี่ๆ สื่อมวลชนมาแล้ว งั้นเดี๋ยวผมโอนก่อนเลย เป็นการยืนยันว่าผมโอนจริงจะได้เห็นหลักฐานกันไปเลย ว่าได้โอนคืนแม่ปูนาหมดแล้ว”

ADVERTISEMENT

**ยอดที่เป็นหนี้กับแม่ปูนาเท่าไหร่****?** “284,400 บาทครับ ณ ตอนนี้เคลียร์ก้อนใหญ่หมดแล้วทุกสตางค์ หมดเกลี้ยงหมดเลยครับ **(อันนี้คือใช้เวลาเท่าไหร่ในการโอนคืนทั้งหมด****?)** ร่วม 7 เดือน **ตอนนี้ไม่เหลืออะไรค้างแล้วกับแม่ปูนา แต่ผมยังมีเจ้าหนี้เจ้าอื่นอยู่ ก็ไม่ได้นิ่งนอนใจพยายามจัดสรรปันส่วนแล้วก็วางระบบวางระเบียบในการบริหารจัดการใช้หนี้ท่านอื่นๆ** เพราะว่า ในระหว่างทางผมก็ไม่ได้ใช้หนี้แม่ปูนาท่านเดียว ผมก็ยังมีใช้หนี้หนี้รายวันหมวกกันน็อกมากน้อยแบ่งสรรไปตามสัดส่วนของมันไป”

[![](https://www.khaosod.co.th/wpapp/uploads/2024/11/jakkabum4.jpg)](https://www.khaosod.co.th/wpapp/uploads/2024/11/jakkabum4.jpg)

**ณ วันนี้สรุปให้ฟังหน่อยได้ไหมว่าเหลือหนี้อะไรบ้าง****?** “ส่ง เหลือพวกหมวกกันน็อกและพวกเจ้าหนี้ที่ผมโทรไปยืม 3000 หน่อย 2000 เหลืออีกประมาณไม่กี่ท่าน **(ถ้าให้ลองเดาว่าท่านอื่นๆ จะใช้เวลาอีกนานเท่าไหร่****?) ผมตั้งใจว่าไม่เกินปลายปีนี้หมด** ประมาณเดือนหน่อยๆ ก้อนกลมๆ รวมๆ ประมาณหลักหมื่น ไม่เกินสิ้นปีแน่นอน”

**ระหว่างที่โอนเงินไปให้แม่ปูนามีได้พูดคุยกันบ้างไหม****?** “คือทุกครั้งที่ผมโอนเงินไปให้ผมจะทำคลิปบอกสื่อและหลังจากทำคลิปเสร็จก็ส่งสลิปและคำขอบคุณทุกครั้งที่โอนเงินไปให้แม่ปูนา **(แล้วแม่เขาตอบอะไรกลับมามั้ย****?)** ก็ช่วงแรกๆ ยังตอบอยู่แต่ช่วงหลังๆ ผมก็ไม่รู้ว่ามันเกิดอะไรขึ้น เห็นเค้านิ่งเงียบไป เลยไม่กล้าที่จะโทรหาเลยไม่กล้าที่จะอะไรเค้าไม่เปิดอ่าน Messenger ผมเลย”

**แล้วเขาจะรู้ไหมว่าเราใช้หนี้เขาแล้ว****?** “เค้าน่าจะเห็นผ่านสื่อและดูเงินในบัญชีเขาก็น่าจะรู้ว่าผมโอนเข้าไป **(หรือเค้าบล็อกพี่ไปแล้วหรือเปล่า****?)** ไม่บล็อกนะครับ ผมยังเห็นเฟซบุ๊กเค้าออนอยู่ หลักฐานทุกอย่างก็ยังอยู่เหมือนเดิม สลิปทุกครั้ง ที่ผมโอนก็ยังอยู่ในแชทพร้อมคำขอบคุณ”

**นอกจากส่งข้อความยังมีความคิดที่อยากจะไปเจอแม่เค้าตัวต่อตัวมั้ย****?** “คือเจอกันก็ไม่ติดนะ เพราะผมไม่ได้มีอะไรที่จะไปโกรธไปแค้นไปเคืองอะไรก็ต้องบอกก่อนเลยว่าสิ่งที่ผมทำคือเรื่องผิดนะ ผมไม่ใช่ผู้ชนะผู้ถูก มันคือเรื่องที่ผมทำผิดกับคนๆ นึงเพราะฉะนั้น ผมจะไปโกรธเค้าไม่ได้ ผมไปเกลียดเขาไม่ได้สามารถเจอเขาได้ตลอด ผมสามารถพูดคุยกับเขาได้ตลอดอยู่ที่ว่ามันจะเป็นเวลาไหนที่เหมาะสมเท่านั้น”

[![](https://www.khaosod.co.th/wpapp/uploads/2024/11/jakkabum5.jpg)](https://www.khaosod.co.th/wpapp/uploads/2024/11/jakkabum5.jpg)

**เห็นว่ามีหนี้อีกอันนึง หนี้หมวกกันน็อกนี่มันคืออะไร****?** “หนี้รายวันไงครับ กู้นอกระบบเป็นพวกขี่มอเตอร์ไซค์ คนที่มาเก็บเงิน ถ้าไม่จ่ายเขา เขาก็จะมามาหาที่บ้านมาทวงที่ทำงานหรือบุกไปที่ที่เราทำงานอยู่ คือผมส่งรายวันส่งรายวัน ก่อนหน้านี้ผมส่งวันละ 50,000 บาท 10,000 ละ 500 สมมตินะถ้ากู้ดอกละ 100 ละ 20 คือ 24 วันต้องส่งวันละ 500 ส่ง 24 วัน คิดดูว่าผมต้องส่งวันละเท่าไหร่ มันคือการกู้อันนี้มาโปะอันนั้นกู้อันนั้นมาโปะอันนี้ มันก็เลยกลายเป็นว่าดินพอกหางหมูสาเหตุมันเกิดมาจากที่เราจะมีเงินอนาคต เดี๋ยวเราจะได้เงินจากงานนี้งานนู้นแล้วเดี๋ยวจะเอามาให้ตรงนี้ก็คิดว่ามันจะไม่มีปัญหาอะไรสิ่งที่เราคาดหวังมันเป็นไปตามอย่างนั้น งานก็ถูกแคนเซิล ดวงผมเหมือนมันตก ที่เราคาดหวังว่าอีกห้าวันเดี๋ยวจะได้ตังค์มันแคนเซิลไปผมก็เลยคิดว่าจะต้องทำยังไงดีก็เลยต้องโทรหาเจ้าใหม่เพื่อที่จะเอามาโปะเจ้าที่เรารับปากมันก็เลยพอกๆ เป็นพอกหางหมู**”**

**แล้วทุกวันนี้จ่ายค่าหนี้หมวกกันน็อกกี่บาทต่อวัน****?** “มีที่ผมส่งบางเจ้า เจ้าละ 5,000 บ้าง 2000 บ้าง 1,000 บ้าง ผมขอเลยเจรจาเลยว่าผมไม่สามารถได้ยอดเท่าเดิมแล้วผมขอเหลือวันละ 200 ได้ไหมจากเคยส่ง 5000 เพราะว่าตอนนี้ผมมีกำลังเท่านี้ แรกๆ มีเดี๋ยวผมจะไปหาพี่ที่บ้านเลย ไปคุยกันพี่อยู่ไหน พี่ถามว่าผมทำแบบนี้ได้ประโยชน์อะไร อยากให้พี่ดูเจตนาผมก่อน เจตนาเจรจาหมายความว่าผมอยากใช้หนี้พี่ให้หมด แต่ตอนนี้ผมไม่รู้จะไปหาที่ไหน ถ้าผมมีปัญญาส่งเท่านี้พี่โอเคกับผมเท่าไหน ผมไม่หนี ได้น้อยหน่อยพี่เอาไหมและระยะเวลามันอาจจะเยอะแต่ผมให้พี่เนี่ย มันโอเคมั้ย ถ้าพี่ได้ผมก็มีเวลาหา มันก็วินวินทั้งคู่แหละ”

**อย่าง 200 ที่เราจ่ายมันหักต้นหักดอกเท่าไหร่****?** “ผมบอกเขาว่าหยุดคิดดอกกับผมเลยแล้วก็คิด ยอดที่ผมจะต้องใช้อ่ะ ว่าผมมียอดเท่าไหร่ ยอด 20,000 สมมุติว่าหักร้อยละ 20 ก็คิดยอดมา ผมขอผมไม่มีแล้วไม่งั้นมันจะยืด ให้คิดเป็นก้อนกลมๆ เลย ต้องให้พี่เท่าไหร่ แล้วก็ทยอยใช้ให้มันเป็นยอดกลมๆ ไม่ต้องคิดเรื่องทบต้นทบดอกไม่อย่างนั้นมันจะยาวและไม่จบ”

[![](https://www.khaosod.co.th/wpapp/uploads/2024/11/jakkabum6.jpg)](https://www.khaosod.co.th/wpapp/uploads/2024/11/jakkabum6.jpg)

**กู้เงินยืมตอนแรก เพราะอยากเอาเงินไปทำธุรกิจ****?** “ก็เงินส่วนนึงแล้ว แต่ความโลภของเราอยากเพิ่ม อยากได้เพิ่ม แต่ทุกอย่างก็ไม่ได้เป็นเหมือนที่เราคาดหวังไว้ มันก็เลยพัง **(ทุกวันนี้ยังไปออกบูธขายปลาร้าทอดอยู่****?)** ครับ”

**เห็นว่ามีคำนึงประโยคนึงที่พี่ไม่ค่อยพอใจ****?** “ไม่ใช่ไม่พอใจ แต่เค้าเรียกว่าจั๊กกะบิดเบี้ยวหนี้ จั๊กกะบุ๋มเบี้ยวหนี้ ที่ตลกทีโพ มันเยอะนะช่วงนั้นน่ะ เค้าเข้ามาพิมพ์ในคอมเมนต์ นั้นเป็นเรื่องของความสนุกสนาน สนุกทางอารมณ์ของคนที่ได้ดูข่าว ถามว่าตอนแรกเครียดไหม โมโหไหม ก็มี บางอารมณ์ตอนนั้นมี แต่เราระงับมันด้วยเหตุผล เราหาเหตุมันก่อนว่า เค้ามาใช้คำพูดแบบนี้กับเรามันมาจากเรื่องอะไร เราก็จะเปลี่ยนจากสิ่งที่เขากำลังบอกผมปรมาผมดูถูกผมมาเป็นแรงบันดาลใจให้พิสูจน์ว่าผม ไม่ใช่จั๊กกะบิด ผมไม่ใช่จั๊กกะเบี้ยว ผมคือจั๊กกะบุ๋มที่มีความตั้งใจที่จะทำมาหากินใช้หนี้เพียงแต่ วันนั้นผมไม่มีโอกาสใช้หนี้เนื่องจากผมไม่มีงาน ผมไม่มีโอกาสแต่วันนี้ผมมีโอกาสผมมีช่องทางแล้ว ผมก็ใช้ช่องทางตรงเนี่ยพิสูจน์ให้ทุกๆ คนที่คอมเม้นต์แบบเนี่ยให้เห็นไปเลยว่าผมทำได้”

**ช่วงนั้นที่เป็นข่าวก็จะเห็นว่ามีทั้ง คนคอมเม้นต์ เดินมาหาว่าจะใช้หนี้เมื่อไหร่ เป็นซึมเศร้ามั้ยครับ มีความคิดที่อยากจะฆ่าตัวตายมั้ย****?** “ผมไม่รู้ว่าโรคซึมเศร้าคืออะไรนะ แต่ว่าอารมณ์ในช่วงนั้น มันรู้สึกเคว้งคว้าง กินไม่ได้นอนไม่ได้ทุกอย่างมัน ประเดประดังเข้ามาในหัวเราหมดเลย อยู่กับไฟหัวนอนดวงเดียวให้ตัวเองตอบเรื่องราวทั้งหมดที่มันเกิดขึ้นมันคืออะไรแล้วทำไมวันนี้เราโดนมรสุมลูกที่มันใหญ่จังเลย เราจะรับมือกับมันได้ไหม เราจะทำยังไงดี เราจะเดินหน้าต่อไปเราจะทำไงดี ภาษาสมัยนี้เค้าจะเรียกว่าดิ่งใช่ไหม มันดิ่งมันดาวน์ สุดท้ายแล้วสิ่งที่มันเกิดขึ้นเนี่ย ถ้าทุกคนเค้าไม่อยากจะให้โอกาสเรา เค้าเห็นถึงความผิดที่มันเป็นความผิดในมุมมองของเค้า คิดว่าความผิดที่เราทำมันเป็นเรื่องร้ายแรงสุดท้ายเค้าอยากเห็นเราตายหรือเปล่าวะ สุดท้ายเราต้องตายหรือเปล่าวะ คิดไปถึงขนาดนั้นเลย ทุกคนต้องการภาพนั้นหรอ แล้วเราต้องทำแบบนั้นไหม ถ้าสิ่งๆ นี้มันทำให้ทุกคนสบายใจผมยอมนะ ผมยอม”

**แล้วอะไรที่ทำให้พี่กลับมาจากความคิดเหล่านั้นถ้าทุกคนอยากเห็นผมตาย ผมจบชีวิตตัวเองก็ได้ เราเอาตัวเองกลับมายังไง****?** “มันมีโทรศัพท์สายหนึ่งเข้ามาจากพี่คนหนึ่ง ผมก็ต้องบอกว่าเค้าเป็นคนที่เปลี่ยนชีวิตเหมือนกันขออนุญาตเอ่ยชื่อพี่ญาญ่า พี่บุ๋มทีมงานที่จัดเชิญยิ้มเชิญอร่อย โทรมา ถามว่าทำอะไรอยู่เราก็บอกว่าไม่ไหวแย่มากเลย และแกจะทำยังไงต่อก็หาหนทางเจอ เพราะตอนนั้นผมมีที่ขายของคือที่อยุธยา ขายของข้างหน้าตรงที่เค้ามาไหว้พระ นั่นคือที่ๆ เดียว ที่ตอนนั้นผมมีรายได้อยู่ สมมุติว่าก็คุยกันไปกันมาถ้าฉันจะเปิดโอกาสให้แกมาขายในงานนี้แกจะมาไหม ผมไม่ปฏิเสธเลยผมบอกผมไป เพราะผมเชื่อว่าถ้าผมมีโอกาสเพิ่ม ผมจะหารายได้ที่มันมากขึ้นกว่าเดิมได้ ผมรับปากตอนนั้นผมเหมือนทุบหม้อล้มเลย ไปแล้วขอให้ตายในขณะที่เราได้สู้อีกซักทีเถอะวะ สู้กับมันไม่ได้คือไม่ได้ ลุย เพราะโอกาสนั้นเลยทำให้เราได้สู้ทั้งที่เรากำลังจะตายอยู่แล้ว ก่อนตายก็ขอฮึดสู้”

[![](https://www.khaosod.co.th/wpapp/uploads/2024/11/jakkabum9.jpg)](https://www.khaosod.co.th/wpapp/uploads/2024/11/jakkabum9.jpg)

**เป็นการทุบหม้อข้าวครั้งสุดท้ายที่ถือว่าถูกต้อง****?** “มันเหมือนชีวิตใหม่ผมเลย เพราะเหมือนที่ผมบอกวันแรกผมกลัวมนุษย์มากๆ ครับแต่กลับกลายเป็นว่าวันที่ผมมาขายของวันแรกๆ มันเปลี่ยนโลกผมเลย”

**แล้ววันสุดท้ายที่ปิดหนี้กับ “ปูนา” ก็ได้มีโอกาสคุยกับ “พ่อเป็ด” ด้วย****?** “ครับ ผมเสร็จจากงานที่กรุงเทพผมก็ตีรถไปต่องานพ่อเป็ดที่ลพบุรี ก็ไปเจอพ่อเป็ดก็เหมือนเดิมเลยก้มกราบ พ่อเป็ดก็จับหัวผมแล้วก็ให้กำลังใจ มันผ่านไปแล้ว เหลืออีกนิดนึงในการพิสูจน์ เอ็งทำซะไม่ต้องไปสนใจใคร โฟกัสกับคนที่ให้กำลังใจโฟกัสคนที่เปิดโอกาส โฟกัสคนที่มาอุดหนุนสินค้าของเรา วันนี้มีเงินใช้หนี้ใช้สินได้ไม่ต้อง ขอบคุณใครเลย (เสียงสั่น) ขอบคุณคนที่มาซื้อปลาร้า ขอบคุณคนที่มาซื้อปลาส้มผม นี่แหละคือคนใช้หนี้ให้ (ร้องไห้) มึงไม่ต้องมา มึงไม่ต้องมาไหว้กู กูแค่ให้พื้นที่ แต่คนมึงควรจะขอบคุณมากที่สุดคือคนที่รักมึง”

**นี่คือคำที่อาเป็ดบอก แล้วพี่ตอบเอาเป็ดไปว่าอย่างไร****?** “ผมก็บอกว่าพ่อ วันนี้สิ่งนี้ผมอยากจะทำให้มากที่สุดก็คือ ผมจะไม่ทำให้คนที่เสียเงินมาซื้อของผม ผิดหวังในตัวผม อยากให้เขาเห็นว่าเงินทุกบาททุกสตางค์ที่เขามาซื้อของผมอุดหนุนสินค้าผมเนี่ยมันเหมือนเงินซื้อชีวิตใหม่ให้กับผม ขอบคุณผมไม่รู้จะขอบคุณยังไงสำหรับทุกจังหวัดที่ผมไปมาผมได้รับอะไรดีๆ มากกว่าอะไรอะไรไม่ดี ผมมีความสุขทุกวันเลยยิ้มได้คุยได้ขายมีความสุขมาก ก็รับปากว่าจะไม่ทำเสียใจต่อไป มันจะมีแต่เรื่องของการทำมาหากินต่อสู้กันต่อไป”

[![](https://www.khaosod.co.th/wpapp/uploads/2024/11/jakkabum10.jpg)](https://www.khaosod.co.th/wpapp/uploads/2024/11/jakkabum10.jpg)

**นอกจากขอบคุณคนมาซื้อปลาส้มปลาร้าทอดมีอะไรอยากบอกกับ “อาเป็ด”****?** “ผมบอกได้คำเดียวว่าผมกราบผู้ชายคนนี้ได้สนิทหัวใจเลย มันเหมือนกับเค้าฉุดผมมาจากโคลนจากหลุมที่ใครหลายคนพร้อมจะฝังผม แต่คนๆ นี้เลือกที่จะยื่นไม้ให้ผมหยิบจับแล้วดึงผมขึ้นมา ในขณะที่เนื้อตัวผมมันแปดเปื้อนไปทั้งโคลนตมแต่เขาให้โอกาสผมได้ล้างเนื้อล้างตัว ได้มีเสื้อผ้าใหม่ได้มีข้าวมื้อใหม่ได้มีรองเท้าใหม่ได้มีอะไรใหม่ๆ เข้ามาในชีวิต คำขอบคุณไม่พอ ก่อนหน้านี้ที่ผมบอกจะบวชผมไม่ได้บวชหนีหนี้นะ พูดมาตลอดว่าหลังจากที่จบเรื่อง ไม่รู้จะตอบแทนบุญคุณของคนที่เมตตาผมยังไงผมก็อยากจะตอบแทนคุณด้วยความบริสุทธิ์จากผ้าเหลืองคือบวช”

**มีอีกคนที่คอยให้กำลังใจนั่นคือแฟนของพี่****?** “ก็มีเอมที่อยู่ด้วยกันและให้กำลังใจกันมาตลอด ในวันที่ผมไม่เหลือใคร ก็ยังมีเขาพิสูจน์อะไรหลายๆ อย่าง มีแต่คนแทบจะไม่มองหน้าเรา ไม่อยากสนทนาอะไรกับเราด้วย โทรไปยังไม่รับสาย แต่เขาก็ก็ยังอยู่ข้างๆ ผม เขาให้กำลังใจทุกอย่างคือการใช้ชีวิตอยู่ด้วยกัน ผมคิดว่าคนเรามันพิสูจน์กันตรงนี้แหละ ยามมีมันไม่ค่อยเห็นยามลำบากเนี่ยเราจะเห็นได้ชัด คนที่อยู่กับเราตอนลำบากเราควรจะรักษาเขาเอาไว้ไม่ใช่แค่เอม เราควรจะตอบแทนเขาอะไรที่ทำได้ก็ทำไปเลย”

[![](https://www.khaosod.co.th/wpapp/uploads/2024/11/jakkabum7.jpg)](https://www.khaosod.co.th/wpapp/uploads/2024/11/jakkabum7.jpg)

ติดตามชมรายการคุยแซ่บShow ทุกวันจันทร์-วันศุกร์ เวลา13.15-14.15 น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama

คลิปสัมภาษณ์ : [https://youtu.be/FbKfJj6K91E?si=6fn4ifZn1h6RfWZn](https://youtu.be/FbKfJj6K91E?si=6fn4ifZn1h6RfWZn)