---
layout: post
code: "ART2411151932WE230Y"
origin_url: "https://www.khaosod.co.th/entertainment/news_9507862"
image: "https://github.com/user-attachments/assets/59bf061b-e533-4917-aec6-281a881f7f36"
title: "“ญาญ่า” ร่วมขบวนแห่นางนพมาศทางน้ำประเพณีลอยกระทง เจ้าตัวปลื้มได้ใส่ชุดไทย"
description: "“ญาญ่า” ร่วมขบวนแห่นางนพมาศทางน้ำประเพณีลอยกระทง เจ้าตั..."
category: "ENTERTAINMENT"
language: "th"
date: 2024-11-15T19:37:01.044Z
---

# “ญาญ่า” ร่วมขบวนแห่นางนพมาศทางน้ำประเพณีลอยกระทง เจ้าตัวปลื้มได้ใส่ชุดไทย

[![“ญาญ่า” ร่วมขบวนแห่นางนพมาศทางน้ำประเพณีลอยกระทง เจ้าตัวปลื้มได้ใส่ชุดไทย](https://www.khaosod.co.th/wpapp/uploads/2024/11/yayayaya.jpg "“ญาญ่า” ร่วมขบวนแห่นางนพมาศทางน้ำประเพณีลอยกระทง เจ้าตัวปลื้มได้ใส่ชุดไทย")](https://www.khaosod.co.th/wpapp/uploads/2024/11/yayayaya.jpg)

**“ญาญ่า” ร่วมขบวนแห่นางนพมาศทางน้ำประเพณีลอยกระทง เจ้าตัวปลื้มได้ใส่ชุดไทย อุบชื่อลูก มีในใจแล้ว ณเดชน์ ซีเรียสมากถ้าออกเสียงไม่ถูก**

เมื่อช่วงค่ำ วันที่ 15 พ.ย.67 ผู้สื่อข่าวรายงานว่า มีการจัดงาน “สีสันแห่งสายน้ำ มหกรรมลอยกระทง” ณ คลองผดุงกรุงเกษม (ย่านหัวลำโพง) กทม. โดยมี นายสรวงศ์ เทียนทอง รัฐมนตรีว่าการกระทรวงการท่องเที่ยวและกีฬา เป็นประธานในพิธีเปิดงาน พร้อมด้วย น.ส.ฐาปนีย์ เกียรติไพบูลย์ ผู้ว่าการการท่องเที่ยวแห่งประเทศไทย (ททท.) จัดเต็มแสงสี Lighting Installation แต่งแต้มคลองผดุงกรุงเกษม ชูแนวคิด “มหัศจรรย์ สีสันแห่งศรัทธา” ตระการตาด้วยขบวนแห่นางนพมาศทางน้ำ

โดยมี “ญาญ่า – อุรัสยา เสปอร์บันด์” สร้างสีสันบนผืนน้ำด้วยไฮไลต์สายธารประทีป 5 พื้นที่เอกลักษณ์ ได้แก่ เชียงใหม่ สุโขทัย ตาก สมุทรสงคราม และร้อยเอ็ด พร้อมผสานเทคโนโลยีทันสมัยให้ลอยกระทงอย่างสร้างสรรค์ สะท้อนคุณค่าความเป็นไทย และใส่ใจสิ่งแวดล้อม ซึ่งงานนี้จะมีตั้งแต่วันที่ 13-16 พ.ย.67 ณ ถนนเลียบคลองผดุงกรุงเกษม กทม.

หลังจบงาน ญาญ่า ได้ให้สัมภาษณ์ถึงความภูมิใจ กับการได้เป็นนางนพมาศปี 2567  
ญาญ่า เผยว่า “ดีใจมากๆ เลยค่ะ ถือเป็นครั้งแรกที่ได้นั่งเรือในฐานะนางนพมาศ ก็ต้องขอบคุณ ททท. ที่ชวนมา อยากให้คนมาเฉลิมฉลองกันเยอะๆ เป็นวัฒนธรรมที่สวยงามมากจริงๆ จริงๆเป็นคนที่ชอบแต่งชุดไทย ชอบมาก เป็นวัฒนธรรมที่สวยมากๆ มีแต่คนอยากแต่งชุดไทย“

ชุดสวยมากด้วยวันนี้?  
“ชอบมากค่ะ ถือว่าเป็นวันที่เรียบร้อยที่สุด ชฎาที่ใส่ฐานแข็งแรงมาก ไม่หนักเลย รู้สึกว่าอยากจะใส่ให้สวย เรียบร้อยเลยไม่กล้าขยับเยอะ วันนี้ก็ทานอาหารที่ย่อยง่าย เพราะเขาเย็บเอาเข้าจนญ่าเอวเหลือ 20 ซม. ปกติเอวญ่าอยู่ที่ 22-23 ซม. ชุดที่ใส่ใช้เวลาเกือบชั่วโมง ชุดไทยเป็นอะไรที่ผู้หญิงใส่แล้วสวยแน่นอน”

มีโอกาสได้ลอยกระทงบ่อย?  
“ไม่ค่อยมีค่ะ เพราะทำงาน ถือว่าปีนี้เป็นปีที่โชคดีที่ได้ลอยกระทง”

ADVERTISEMENT

เป็นลูกครึ่งที่มีโอกาสได้ใส่ชุดไทยบ่อยมาก?  
“ชอบมากๆ จริงๆแล้วเป็นคนที่สะสมผ้าซิ่นด้วย ก็ซื้อเก็บเรื่อยๆ ยังรู้สึกว่าหาโอกาสที่จะได้ใส่น้อยพอสมควร ดีใจที่วันนี้ได้ใส่เต็มยศมากๆ เป็นครั้งแรกที่ใส่ชุดเต็ม ได้นั่งเรือแบบนี้”

ณเดชน์ชมบ่อยไหม?  
“เขาก็ชมเรื่อยๆ จริงพี่แบร์ชอบที่จะได้ใส่ผ้าไทย เราทั้งคู่ชอบใส่ผ้าไทยนะคะ ตอนไปเมืองนอกก็จะตัดชุดที่เป็นผ้าไทยไปใส่กัน”

ชุดแบบนี้พิธีเช้าไม่ติด?  
“ต้องรออาจารย์วีรธรรม (วีรธรรม ตระกูลเงินไทย บรมครูผ้าไหม) ก่อนนะคะ ชุดที่ใส่วันนี้ของอาจารย์วีรธรรม ญ่าก็ขอไว้เรียบร้อยแล้ว“

จองตัวอาจารย์วีรธรรมไว้แล้ว?  
“ใช่ค่ะ ขออนุญาตนะคะ ยังไม่คุยเลยค่ะ ถือว่าเป็นการขอผ่านสื่อ ทีมของอาจารย์มีความรู้เยอะมากๆ เขาก็จะอธิบายตั้งแต่ที่มาที่ไปของผ้า รู้สึกว่าผ้าดูสวยขึ้นมาก รู้สึกโชคดีมากๆ ที่ได้ใส่”

อนาคตจะวันงานจะได้เห็นชุดอาจารย์วีรธรรมในงานแต่งงาน?  
“บอกธีมอาจารย์ไว้แล้วว่าอยากใส่สีอะไร”

เป็นความตั้งใจของเราเลยไหมว่าวันแต่งงานจะต้องแต่งชุดไทย?  
”แน่นอนค่ะ อยากให้มันเกิดขึ้นเร็วๆ มากๆๆๆ เลย เป็นวัฒนธรรมที่ฝรั่งหลายคนอยากบินมาเพื่อมาทำด้วยซ้ำ เลยคิดว่านี่คือบ้านเกิดของเรา เราได้ไปขอนแก่นบ้านพี่ณเดชน์ด้วย อันนี้จะถือว่าเป็นสิ่งที่คอมพลีตที่สุดในชีวิต แต่ก็ยังไม่รู้ว่าธรรมเนียมทางอีสานเขาจะต้องใส่ชุดแบบไหนบ้าง“

คิดชุดไทยเป็นชุดแรกในงาน?  
“ใช่ค่ะ คิดไปถึงเพื่อนเจ้าบ่าว เจ้าสาวเรียบร้อยแล้ว ชื่อชุดสะใภ้ขอนแก่น”

แต่งวันไหนรู้หรือยัง?  
“ยังไม่มีวัน แต่รู้แล้วว่าปีไหม พี่ณเดชน์ยังไม่ได้พูดเหรอ (ยัง! แค่บอกว่ามีชื่อลูกแล้ว?) เข้าใจมาตลอดว่าณเดชน์พูดแล้ว (หัวเราะ) (ชื่อลูกมายังไง?) ใช่ๆ เดินอยู่ แต่จริงๆ ก็มีชื่อในใจมานานมากๆ แล้ว แต่ยากพอสมควร ออกเสียงยาก เป็นภาษาอังกฤษ มันเป็นการรวมตัวอักษรกันเลยต้องออกเสียงเยอะ (คุณปู่คุณย่าจะออกเสียงได้ไหม?) เขาซ้อมกันหมดแล้วค่ะ“

ณเดชน์บอกว่าซีเรียสมากถ้าออกเสียงไม่ถูก?  
”ใช่ค่ะ แต่พี่แบร์ตั้งชื่อผู้หญิงนะคะ (แสดงว่าจะแฝด?) ไม่เอาๆ ทีละคน (ตกลงชื่ออะไร?) เคยพูดแล้วค่ะ แต่ไม่ได้ทั้งชื่อนะคะ เริ่มต้นด้วย อาร์ ค่ะ (มีความหมายมั้ย?) ไม่มีค่ะ (มีชื่อเรียกง่ายๆ ด้วยไหมแบบพยางค์เดียว?) ไม่มีค่ะ ถ้าบอกไปทุกคนจะรู้เลยว่าชื่ออะไร“

ชื่อเด็กผู้ชายได้มาจากไหน?  
“หนูอ่านหนังสืออยู่ แล้วอ่านว่านางเอกของเรื่องชื่อว่าอะไรค่ะ (ที่ไม่บอกเพราะกลัวคนเอาไปตั้งก่อนหรือเปล่า?) ไม่ค่ะ ไม่รูัว่าเขาพูดกันไหม (มีคนใช้ชื่อนี้ไหม?) มี 1 คนที่พวกเราชอบมากๆ เป็นนักแสดงค่ะ”

เรื่องเลี้ยงลูกก็ถนัดเลย เพราะไปงานเพื่อนก็อุ้มเด็ก?  
“ก็แค่ 6 เดือนเลยไม่หนัก จริงๆ หนูค่อนข้างแข็งแรง (ซ้อมรอไว้แล้ว?) ยัง คุยกับพี่ณเดชน์ว่าอีกนานๆ เลย เพราะว่ากว่าจะแต่งก็อีก 2 ปีแล้ว”

จะมีพร้อมคิมเบอร์รี่?  
“ไม่ค่ะ (คิมจะมีก่อน?) ได้เลย พร้อมซัพพอร์ตค่ะ”

2026 ช่วงไหน?  
“รอดูฤดูกาลค่ะ มี 3 ที่ นอร์เวย์ ขอนแก่น กรุงเทพฯ”

เรื่องละครยังไงบ้าง สู้ทุกคน?  
“จริงๆ เป็นละครที่สบายตอนเล่นมากๆ เลยค่ะ เพราะว่าไม่ได้คิดก่อนทำอะไรเลย มันโรแมนซ์ ฟีลกู้ดสุดๆ เล่นแล้วสบายใจมากๆ แล้ววันนี้ดีใจมาก คนเรียกหนูอนงค์มากกว่าญาญ่า ปลื้มใจมากๆ ”

อนงค์เป็นไอดอลเรื่องลูกสะใภ้สู้แม่ผัว?  
“อนงค์เขาสู้เพื่อความสุขในอนาคต (ถ้าญาญ่าเจอแม่ผัวอย่างนี้?) ก็จะพยายามคลี่คลายสถานการณ์เพื่ออนาคตที่มีความสุขกันทุกคน (โชคดีไม่เจอแบบนั้น?) แฮปปี้กันทุกคน”

อนงค์เปลี่ยนชุดมากี่ชุด?  
“เพิ่งเห็นพี่เก๋ลงว่า ประมาณ 115 มังคะ (หลายคนแต่งตาม?) น่ารักมากเก่งกันนะคะ เพราะมันร้อนพอสมควร ใครดูฝากกดไลก์ด้วยนะคะ ฝากไว้ด้วย อีก 2 วันจบแล้วค่ะ ฝากอนงค์กับคุณพระด้วยนะคะ ขอบคุณค่ะ”

