---
layout: post
code: "ART24111208567NQ1OF"
origin_url: "https://www.khaosod.co.th/entertainment/news_9501986"
image: "https://github.com/user-attachments/assets/1e50e005-66e1-4933-bc39-327cdc4ac20f"
title: "ฟิล์ม รับผิดจริง กรรชัย โทรมาด่า เผยคำหนึ่งเสียใจมาก แจงทำไม20ล้านต้องเงินสด"
description: "ผมเป็นพี่หนุ่มผมก็โมโห ฟิล์ม ยอมรับผิดจริง กรรชัย โทรมาด่า เผยมาคำหนึ่งเสียใจมาก เข้าใจเขาเสียใจพี่น้องในวงการกัน แจง ทำไม 20 ล้านต้องรับเงินสด"
category: "ENTERTAINMENT"
language: "th"
date: 2024-11-12T09:01:35.496Z
---

# ฟิล์ม รับผิดจริง กรรชัย โทรมาด่า เผยคำหนึ่งเสียใจมาก แจงทำไม20ล้านต้องเงินสด

[![ฟิล์ม รับผิดจริง กรรชัย โทรมาด่า เผยคำหนึ่งเสียใจมาก แจงทำไม20ล้านต้องเงินสด](https://www.khaosod.co.th/wpapp/uploads/2024/11/2filmch8kanchai1211679998.jpg "ฟิล์ม รับผิดจริง กรรชัย โทรมาด่า เผยคำหนึ่งเสียใจมาก แจงทำไม20ล้านต้องเงินสด")](https://www.khaosod.co.th/wpapp/uploads/2024/11/2filmch8kanchai1211679998.jpg)

ผมเป็นพี่หนุ่มผมก็โมโห ฟิล์ม ยอมรับผิดจริง กรรชัย โทรมาด่า เผยมาคำหนึ่งเสียใจมาก เข้าใจเขาเสียใจพี่น้องในวงการกัน แจง ทำไม 20 ล้านต้องรับเงินสด ทำไมไม่กล้าไปออกโหนกระแส

ฟิล์ม รัฐภูมิ กล่าวในรายการ คนดังนั่งเคลียร์ กรณีประเด็นร้อน คลิปเสียงร่วมกันรีดทรัพย์ 20 ล้าน พาออกรายการโหนกระแสด้วยว่า _“พี่หนุ่มโทรมาเมื่อวาน ผมก็รับฟังว่า ผมผิดจริงๆ พี่เขาก็ด่าเรา ด่าเหมือนในรายการ เขาก็ด่าว่า ไม่ควรเลย แล้วผมก็รู้สึกผิดมากๆ_ _จริงๆ ผมก็ไม่ควรเอาชื่อเสียงของพี่เขามาพูดเลย เพราะเรารู้เท่าไม่ถึงการณ์จริงๆ เพราะเขาก็บอกมาคำหนึ่ง แล้วผมเสียใจมาก เขาบอกว่า เขาสร้างสมประสบการณ์มาตั้งนานจะเสียเพราะ ฟิล์ม เหรอ”_

_“ผมก็บอกผมขอโทษ_ ผมไม่มีเจตนาจะไปทำให้พี่เขาเสียอะไรเลย ผมมีแต่ความรู้สึกผิดว่า ผมไปหลงเชื่อคนกลางว่าเขาพูดอย่างนั้นอย่างนี้ ผมก็อยากได้งานก็แค่นั้นเอง ”

_**ถามว่าบรรยากาศที่คุณหนุ่ม กรรชัย โทรมาเป็นยังไง**_ ฟิล์ม ตอบว่า “พี่เขาไม่รู้เรื่อง เขาก็ต้องเสียใจว่า ทำไมอยู่ๆ ผมเอาชื่อเขาไปอ้าง ผมไม่ได้เจตนา ผมก็ขอโทษ ไม่ได้มีเจตนาเอาชื่อพี่ไปอ้างเลย เขาก็คงเสียใจ เพราะพี่น้องในวงการกัน ผมก็เข้าใจความรู้สึกเขา ”

[![](https://www.khaosod.co.th/wpapp/uploads/2024/11/2filmch8kanchai12116788.jpg)](https://www.khaosod.co.th/wpapp/uploads/2024/11/2filmch8kanchai12116788.jpg)

ADVERTISEMENT

_“ที่เขาด่ามาในรายการ ผมน้อมรับเลย ก็ปรับปรุงตัวให้ดีขึ้น_ ไม่ได้มีความรู้สึกโกรธอะไร เขาว่ามาก็ถูกต้อง ยืนยันได้พูดความจริงไปหมดแล้ว เรื่องก่อนกระบวนการนี้จะไปเป็นผู้ต้องหา ผมแค่บริษัทเล็กๆ บริษัทหนึ่งที่ไปรับงานพีอาร์มา จบงานแล้วผมก็พรีเซ็นต์งานไม่ผ่าน ผมไม่ได้รับงานนี้ไป แค่นี้เอง ”

_“ส่วนที่ไปอ้างพี่หนุ่ม ก็ต้องขอโทษ ผมไม่ได้มีเจตนาอะไรเลย_ ผมแค่อยากให้เขาไปออกรายการ ให้เขาได้ดีแคลร์ ทั้งหมดทั้งมวลผมอาจไปอ้างชื่อพี่เขา ที่เขาว่ามาผมก็น้อมรับผมผิดจริงๆ ผมคงไปเชื่อคนกลางมากเกินไป ในการพรีเซ็นต์ว่าบริษัทนั้นเขาดี ต้องไปช่วยพีอาร์ เขามีงบเท่านี้ เราก็ไปเชื่อเขา ทั้งหมดที่ทำแค่อยากได้งานแค่นั้น ”

_**ถามว่าทำไม 20 ล้านต้องรับเงินสด**_ ฟิล์ม ตอบว่า “เป็นคนพูดที่คนกลางเขาบอก ว่ายังไงให้พูดราคานี้นะ เพราะคุยกันมาแล้ว ผมก็คล้ายคนส่งงาน เขาไปจบกันมาในราคานั้น เราก็ต้องพูดในราคาที่เขาต้องการ ”

_**มีคนพูดว่าทำไมไม่กล้าไปออกรายการโหนกระแส**_ ฟิล์ม ตอบว่า “จริงๆ แล้วผมจะไปออกก็ได้ ไม่ได้ติดอะไร แต่ผมก็ไปทำให้ พี่หนุ่ม เขาลำบากใจ ขนาดนั้น เขาก็ว่าเรามาขนาดนั้น ผมก็ไม่อยากให้เขาลำบากใจอีก ผมต้องไปนั่งตรงนั้น ผมเชื่อว่า ถ้าผมเป็นพี่หนุ่ม ผมก็โมโห อยู่ๆได้ยินคลิปเสียงแบบนี้ ผมเอารายการเขาไปอ้างอะไร ผมไม่ได้เจตนา ผมก็ประมาทกับชีวิตเอง รับไปรับงานมาเท่านั้นเอง ”