---
layout: post
code: "ART2411061332MQONL1"
origin_url: "https://www.khaosod.co.th/sports/news_9493637"
image: "https://github.com/user-attachments/assets/1d8a738d-fb7a-486f-838c-c783f70a2c02"
title: "รถถัง เผยชกในบ้านสุดกดดัน - น้ำหนักยังเกินนิดหน่อยแต่ไม่กังวล"
description: "รถถัง จิตรเมืองนนท์ มีคิวขึ้นป้องกันแชมป์โลก เผยน้ำหนักยังเกินอยู่นิดหน่อยแต่ไม่กังวล รับชกในบ้านสุดกดดัน แต่ยังมั่นใจป้องแชมป์ได้"
category: "SPORTS"
language: "th"
date: 2024-11-06T13:38:23.547Z
---

# รถถัง เผยชกในบ้านสุดกดดัน - น้ำหนักยังเกินนิดหน่อยแต่ไม่กังวล

[![รถถัง เผยชกในบ้านสุดกดดัน - น้ำหนักยังเกินนิดหน่อยแต่ไม่กังวล](https://www.khaosod.co.th/wpapp/uploads/2024/11/fgttewt.jpg "รถถัง เผยชกในบ้านสุดกดดัน - น้ำหนักยังเกินนิดหน่อยแต่ไม่กังวล")](https://www.khaosod.co.th/wpapp/uploads/2024/11/fgttewt.jpg)

เมื่อวันที่ 6 พ.ย.67 ที่ห้อง Great Room ชั้น 3 โรงแรมดับเบิ้ลยู กรุงเทพฯ นายชาตรี ศิษย์ยอดธง ประธานและซีอีโอ วันแชมเปียนชิพ เป็นประธานในงานแถลงข่าวความพร้อม การแข่งขัน ONE 169 ที่จะจัดขึ้น ที่สนามมวยเวทีลุมพินี (รามอินทรา) วันที่ 9 พ.ย.67 เวลา 08.00 น.

![](https://www.khaosod.co.th/wpapp/uploads/2024/11/S__24395806.jpg)

ไฮไลต์ที่คนไทยเฝ้ารอ เป็นการป้องกันแชมป์โลก ONE มวยไทย รุ่นฟลายเวต (125-135 ป.) ของ **รถถัง จิตรเมืองนนท์** ซึ่งจะขึ้นป้องกันแชมป์โลกครั้งที่ 6 กับ จาค็อบ สมิธ นักชกจากสหราชอาณาจักร ซึ่งจะขึ้นชกเป็นคู่รองคู่เอกในรายการนี้

**รถถัง** กล่าวว่า ในวันเสาร์ที่จะถึงนี้ สำหรับผมเป็นการป้องกันแชมป์มวยไทย ที่ผ่านมามีการเตรียมการมาอย่างดี ตอนนี้พร้อม 100 เปอร์เซ็นเต็ม ส่วนคู่ชกในครั้งนี้ไม่ได้กังวลอะไร ทุกอย่างอยู่บนเวที แต่จะไม่ประมาทคู่ต่อสู้ จะพยายามอยู่ในเกมของเรา แต่ถ้าเขาพลาดในยกไหนก็จะพยายามจบให้ได้

![](https://www.khaosod.co.th/wpapp/uploads/2024/11/S__24395797.jpg)

“ยอมรับว่าไม่ค่อยชอบต่อยในประเทศไทย เพราะรู้สึกกดดัน คนอื่นอาจจะมั่นใจเวลาได้ชกในบ้าน แต่ผมไม่เคยมั่นใจในตัวเองตั้งแต่เด็กจนโต กลัวว่าจะทำให้แฟนคนไทยผิดหวัง ต่างกันเวลาไปชกเมืองนอกจะไม่กดดัน อย่างไรก็แล้วแต่ก็จะเต็มที่ทุกครั้ง”

**_“ส่วนเรื่อวน้ำหนักตัวเป็นไปตามแผนที่วางเอาไว้ เกินอยู่ประมาณ 1 กิโลกรัมหลังจากนี้ยังมีเวลาน่าจะพอดี ไม่มีปัญหา และไม่กดดันอะไรกับเรื่องน้ำหนักตัว”_** **รถถัง** กล่าว