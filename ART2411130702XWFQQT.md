---
layout: post
code: "ART2411130702XWFQQT"
origin_url: "https://www.khaosod.co.th/special-stories/news_9503089"
image: "https://github.com/user-attachments/assets/88835340-5063-480e-b8a0-7150efedfd91"
title: "แชร์อุทาหรณ์ เจอหนุ่ม ม.ดัง ทำทีขอยืมหูฟัง-ลักษณะส่อคุกคาม"
description: "สาวออกมาแชร์อุทาหรณ์ เตือนคนอื่น หลังเจอหนุ่มนิสิต ของมหาวิทยาลัยชื่อดัง ทำทีมาถามเรื่องหูฟัง-ขอยืม ชวนคุยลักษณะส่อคุกคาม"
category: "SPECIAL_STORIES"
language: "th"
date: 2024-11-13T07:10:48.485Z
---

# แชร์อุทาหรณ์ เจอหนุ่ม ม.ดัง ทำทีขอยืมหูฟัง-ลักษณะส่อคุกคาม

[![แชร์อุทาหรณ์ เจอหนุ่ม ม.ดัง ทำทีขอยืมหูฟัง-ลักษณะส่อคุกคาม](https://www.khaosod.co.th/wpapp/uploads/2024/11/cu-2.jpg "แชร์อุทาหรณ์ เจอหนุ่ม ม.ดัง ทำทีขอยืมหูฟัง-ลักษณะส่อคุกคาม")](https://www.khaosod.co.th/wpapp/uploads/2024/11/cu-2.jpg)

**สาวออกมาแชร์อุทาหรณ์ เตือนคนอื่น หลังเจอหนุ่มนิสิต ของมหาวิทยาลัยชื่อดัง ทำทีมาถามเรื่องหูฟัง-ขอยืม ชวนคุยลักษณะส่อคุกคาม**

ผู้ใช้ X รายหนึ่งได้โพสต์เล่าเหตุการณ์ หลังเจอหนุ่มนิสิตมหาวิทยาลัยชื่อดัง ย่านสยาม เข้ามาชวนคุย ขณะกำลังโดยสาร MRT แต่เข้าข่ายลักษณะเหมือนคุกคามให้เกิดความลำบากใจ

โดยสาวรายนี้เล่าว่า เธอกำลังใช้บริการ MRT ในช่วงเวลากลางวัน ขณะนั้นสวมหูฟังกำลังฟังเพลงอยู่ ก็ได้มีชายสวมชุดนิสิตของมหาวิทยาลัยดังสีชมพู เดินเข้ามาใกล้ เธอจึงถอดหูฟังออก อีกฝ่ายจึงถามเธอว่า **“หูฟังพี่รุ่นอะไรเหรอครับ”**

[![](https://www.khaosod.co.th/wpapp/uploads/2024/11/1-29.jpg)](https://www.khaosod.co.th/wpapp/uploads/2024/11/1-29.jpg)

หลังจากบอกไป อีกฝ่ายกลับพยายามเข้ามาใกล้เพื่อขอตื๊อยืมลองใช้ แต่เธอก็ได้ปฏิเสธไป เนื่องจากรู้สึกแปลก และหูฟังก็เป็นของมีค่าส่วนตัว

อีกฝ่ายทำทียอมเดินจากไป แต่ไม่ถึงนาทีก็เดินกลับเข้ามาหาเธออีกเพื่อถามว่า **“พี่ไม่เคยให้ใครยืมหูฟังเลยเหรอ กับเพื่อนสนิทก็ไม่ให้ยืมเหรอครับ”**

[![](https://www.khaosod.co.th/wpapp/uploads/2024/11/cats-9-696x619.jpg)](https://www.khaosod.co.th/wpapp/uploads/2024/11/cats-9.jpg)

เธอก็ตอบด้วยความอึดอัดใจว่า **“ไม่ค่ะ มันสกปรก”** ชายรายนี้จึงถามว่า **“นี่คือการปฏิเสธใช่ไหมครับ”** ไม่เพียงเท่านั้น ชายรายนี้ยังขอจับมือของเธอ ด้วยความกลัวจะโดนทำร้าย เธอจึงยอมให้จับไป โชคดีที่ใกล้จะถึงจุดหมาย ไม่นานเธอจึงรีบขอตัวลง

อีกฝ่ายยังพูดกับเธอว่า **“ผมเห็นพี่ใส่หูฟังยืนอยู่มันสวยมากครับ และพี่ก็สวยมากเหมือนกัน”** ซึ่งพอได้ฟังก็ยิ่งทำให้เธอรู้สึกไม่สบายใจมากขึ้นไปอีก

[![](https://www.khaosod.co.th/wpapp/uploads/2024/11/cats-10-696x320.jpg)](https://www.khaosod.co.th/wpapp/uploads/2024/11/cats-10.jpg)

หลังจากโพสต์ออกไป เธอก็พบว่ามีคนจำนวนมากเคยเจอเหตุการณ์ลักษณะคล้ายกัน ทั้งตกเป็นเหยื่อ หรือเห็นเหตุการณ์ ซึ่งเกิดเหตุมาตั้งแต่หลายปีก่อนก็มี

[![](https://www.khaosod.co.th/wpapp/uploads/2024/11/clipboard9-vert-696x508.jpg)](https://www.khaosod.co.th/wpapp/uploads/2024/11/clipboard9-vert.jpg)

ทำเอาหลายคนรู้สึกเป็นกังวลใจ เพราะดูเหมือนว่าชายรายนี้จะกระทำการแบบเดิมซ้ำๆมาหลายปี กับหลายคน แม้ตอนนี้จะยังไม่มีเหตุการณ์รุนแรง แต่การสร้างความหวาดผวาทางจิตใจ ก็อาจส่งผลอื่นๆได้ในอนาคต