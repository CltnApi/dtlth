---
layout: post
code: "ART2411031308CVIRQA"
origin_url: "https://www.khaosod.co.th/sports/news_9488649"
image: "https://github.com/user-attachments/assets/36d175d1-a4b9-4b8f-b5c9-fae959a882ec"
title: "ฟุตซอลไทย ฟอร์มแรงต่อเนื่อง ทุบ ติมอร์ เลสเต รั้งจ่าฝูงกลุ่ม ศึกชิงแชมป์อาเซียน"
description: "การแข่งขันฟุตซอลชิงแชมป์อาเซียน รายการ อาเซียน ฟุตซอล แชมเปียนชิพ 2024 ที่ศูนย์การค้า เทอร์มินอล 21 จังหวัดนครราชสีมา เมื่อวันที่ 3 พ.ย. ที่ผ่านมา"
category: "SPORTS"
language: "th"
date: 2024-11-03T13:13:08.866Z
---

# ฟุตซอลไทย ฟอร์มแรงต่อเนื่อง ทุบ ติมอร์ เลสเต รั้งจ่าฝูงกลุ่ม ศึกชิงแชมป์อาเซียน

[![ฟุตซอลไทย ฟอร์มแรงต่อเนื่อง ทุบ ติมอร์ เลสเต รั้งจ่าฝูงกลุ่ม ศึกชิงแชมป์อาเซียน](https://www.khaosod.co.th/wpapp/uploads/2024/11/Fusal.jpg "ฟุตซอลไทย ฟอร์มแรงต่อเนื่อง ทุบ ติมอร์ เลสเต รั้งจ่าฝูงกลุ่ม ศึกชิงแชมป์อาเซียน")](https://www.khaosod.co.th/wpapp/uploads/2024/11/Fusal.jpg)

การแข่งขันฟุตซอลชิงแชมป์อาเซียน รายการ อาเซียน ฟุตซอล แชมเปียนชิพ 2024 ที่ศูนย์การค้า เทอร์มินอล 21 จังหวัดนครราชสีมา เมื่อวันที่ 3 พ.ย. ที่ผ่านมา ทีมฟุตซอลทีมชาติไทย แชมป์เก่า และแชมป์อาเซียน 16 สมัย ลงทำการแข่งขันแมตช์ที่สอง พบกับ ติมอร์ เลสเต

โดยผลงานนัดแรกของทีมฟุตซอลทีมชาติไทย ประเดิมด้วยการเอาชนะ บรูไน มาได้ 13-0

ส่วนแมตช์นี้ มิเกล โรดริโก้ กุนซือชาวสเปนของทีมชาติไทย ส่งผู้เล่น 5 คนแรก ประกอบด้วย เจริญพงศ์ ประสานสัตย์ เป็นผู้รักษาประตู, กฤษณ์ อรัญสัญญาลักษณ์, ปิยะวัฒน์ เพ็ชรน้อย, ณรงค์ศักดิ์ วิงวอน และ เทอดศักดิ์ เจริญพงษ์

ผลการแข่งขันปรากฎว่า เกมนี้แข้งโต๊ะเล็กทีมชาติไทย ยังคงโชว์ฟอร์มเยี่ยม ด้วยการเอาชนะ ติมอร์ เลสเต ไปได้ 7-1 โดยได้ประตูจากการทำเข้าประตูตัวเองของ มิเกล เลย์ ในนาทีที่ 3, เชาวว์วาลา ศรีอาวุธ นาทีที่ 7, รามอส ฆิเมเนซ ทำเข้าประตูตัวเองในนาทีที่ 12, ธนวัฒน์ เกิดบางระจัน นาทีที่ 21, อธิปพงศ์ มุ่นพลาย ทำสองประตู นาทีที่ 25 และ 37, เทอดศักดิ์ เจริญพงษ์ นาทีที่ 28 ขณะที่ ติมอร์ได้คืนมาหนึ่งประตูจาก ชูเอา ซูซ่า นาทีที่ 21

ทีมฟุตซอลทีมชาติไทย เก็บชัยสองนัดติด ยังนำเป็นจ่าฝูงของกลุ่ม ด้วยการมี 6 แต้มเต็ม

ขณะที่ผลการแข่งขันอีกคู่ในกลุ่มเดียวกัน บรูไน แพ้ มาเลเซีย 0-11

สำหรับโปรแกรมต่อไปของ ฟุตซอลไทย จะลงสนามพบกับ มาเลเซีย ที่ สนาม เทอร์มินอลฮอลล์ ศูนย์การค้าเทอร์มินอล 21 จังหวัดนครราชสีมา ในวันที่ 5 พฤศจิกายน 2567 เวลา 18.00 น.