---
layout: post
code: "ART24110508564KBRUP"
origin_url: "https://www.khaosod.co.th/entertainment/drama/news_9491350"
image: "https://github.com/user-attachments/assets/fafcebf6-0d02-4bd5-8cfb-9cfc779ba8d2"
title: "ใหม่ ดาวิกา งานงอก ศึกรอบด้าน เป้ย ปานวาด-เฟิร์น นพจิรา คู่แข่งตัวตึง"
description: "ใหม่ ดาวิกา มาเหนือเหล่าสนม ขึ้นถวายตัว ตุ้ย ธีรภัทร์ เป็นคนแรก เกิดงานงอกอย่างแรง ศึกรอบด้าน เป้ย ปานวาด - เฟิร์น นพจิรา คู่แข่งตัวตึง"
category: "ENTERTAINMENT"
language: "th"
date: 2024-11-05T11:01:27.085Z
---

# ใหม่ ดาวิกา งานงอก ศึกรอบด้าน เป้ย ปานวาด-เฟิร์น นพจิรา คู่แข่งตัวตึง

[![ใหม่ ดาวิกา งานงอก ศึกรอบด้าน เป้ย ปานวาด-เฟิร์น นพจิรา คู่แข่งตัวตึง](https://www.khaosod.co.th/wpapp/uploads/2024/11/ปกขาว4คำ-เส้น-6.jpg "ใหม่ ดาวิกา งานงอก ศึกรอบด้าน เป้ย ปานวาด-เฟิร์น นพจิรา คู่แข่งตัวตึง")](https://www.khaosod.co.th/wpapp/uploads/2024/11/ปกขาว4คำ-เส้น-6.jpg)

**ใหม่ ดาวิกา มาเหนือเหล่าสนม ขึ้นถวายตัว ตุ้ย ธีรภัทร์ เป็นคนแรก เกิดงานงอกอย่างแรง ศึกรอบด้าน เป้ย ปานวาด – เฟิร์น นพจิรา คู่แข่งตัวตึง**

![](https://www.khaosod.co.th/wpapp/uploads/2024/11/01-6-696x464.jpg)



ผ่านมา 3 อีพี ยังคงทวีความแรงต่อเนื่อง สำหรับ ซีรีส์ “แม่หยัว” ทาง ช่องวัน31 จาก oneD ORIGINAL เรียกว่า ยอดชมทั้งทางทีวี และออนไลน์ พุ่งทะยาน จนขึ้นแท่น ซีรีส์ ทอล์ค ออฟ เดอะ ทาวน์ ยิ่งกว่านั้น ความสนุก สุดพิเศษ เวอร์ชั่น UNCUT ที่สามารถดูย้อนหลัง ฟรี! ได้ทาง แอปฯ oneD

![](https://www.khaosod.co.th/wpapp/uploads/2024/11/02-4-696x464.jpg)

ซึ่งสัปดาห์ที่ผ่านมา ยืนหนึ่งความฉลาด และเอาตัวรอดเก่งที่สุด ต้องยกให้ ท้าวศรีสุดาจันทร์ หรือ จินดา ซึ่งรับบทโดย ใหม่-ดาวิกา โฮร์เน่ ที่มาเหนือกว่าเหล่าสนมทั้งปวง ได้เดินเฉิดฉาย ขึ้นถวายตัว ต่อ ตุ้ย-ธีรภัทร์ สัจจกุล (พระไชยราชา) เป็นคนแรก

ADVERTISEMENT

![](https://www.khaosod.co.th/wpapp/uploads/2024/11/S__16449583-696x464.jpg)

ทำเอา เหล่าพระสนมคนอื่นๆ ต่างสั่นคลอน เพราะหาก ใหม่ตั้งครรภ์ และให้กำเนิดพระโอรส ตำแหน่ง พระอัครมเหสี คงมิอาจหลุดลอย เป็นของผู้อื่นแน่ งานนี้ พระสนมรุ่นพี่ อย่าง เป้ย-ปานวาด เหมมณี (จิตรวดี) ที่หวังอยากได้ตำแหน่ง แต่เพิ่งสูญเสียลูกไป

![](https://www.khaosod.co.th/wpapp/uploads/2024/11/S__15876209_0-696x415.jpg)

จากการโดนวางยาพิษ ของ บิ๊นท์-สิรีธร ลีห์อร่ามวัฒน์ (ละอองคำ) จนทำให้ ตนเองต้องโทษประหารชีวิต งานนี้ สาวเป้ยจะยอมอยู่เฉย มองดูสาวใหม่ปาดหน้าเค้ก แย่งตำแหน่งไปหรือไม่

![](https://www.khaosod.co.th/wpapp/uploads/2024/11/S__16449586-696x464.jpg)

ส่วน พระสนมน้องน้อย อย่าง เฟิร์น-นพจิรา ฤกษ์ขจรนามกุล (ตันหยง) ที่ฉลาด หลักแหลม แต่ชอบสวมบทนักสืบ คอยตามจับสังเกตใหม่ทุกฝีก้าว จะใช้ความหูตาสับปะรด มาเล่นแง่กับเรื่องนี้อย่างไร ดูทรงแล้ว สาวใหม่ งานงอกอย่างแรง

![](https://www.khaosod.co.th/wpapp/uploads/2024/11/001-696x667.jpg)

นอกจากภารกิจใหญ่ค้ำคอ ต้องจัดการสังหารตุ้ยแล้ว ยังต้องระแวดระวัง ศึกรอบด้าน จากเหล่าพระสนมตัวตึงอีก ใหม่จะหยุดทุกความยุ่งยากครั้งนี้อย่างไร ตามลุ้นกันได้ วันพุธที่ 6 พฤศจิกายนนี้ (อีพี4) เวลา 20.30 น. ทาง ช่องวัน31