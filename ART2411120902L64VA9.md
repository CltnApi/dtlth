---
layout: post
code: "ART2411120902L64VA9"
origin_url: "https://www.khaosod.co.th/entertainment/news_9502031"
image: "https://github.com/user-attachments/assets/2da13d6b-2781-413c-b95f-11e64f7f16ae"
title: "ฟูจิอิ คาเสะ ร่ายมนต์สะกดแฟนไทย เสิร์ฟอรรถรสเต็มอิ่ม สมมง “ศิลปินแห่งยุค”"
description: "ฟูจิอิ คาเสะ เสิร์ฟอรรถรสเต็มอิ่ม สมมง “ศิลปินแห่งยุค” ร่ายมนต์สะกดแฟนชาวไทย ในคอนเสิร์ตแห่งปี “Best of Fujii Kaze 2020-2024 ASIA TOUR in Bangkok” ที่บัตรหมดเกลี้ยงทุกที่นั่ง"
category: "ENTERTAINMENT"
language: "th"
date: 2024-11-12T09:11:54.091Z
---

# ฟูจิอิ คาเสะ ร่ายมนต์สะกดแฟนไทย เสิร์ฟอรรถรสเต็มอิ่ม สมมง “ศิลปินแห่งยุค”

[![ฟูจิอิ คาเสะ ร่ายมนต์สะกดแฟนไทย เสิร์ฟอรรถรสเต็มอิ่ม สมมง “ศิลปินแห่งยุค”](https://www.khaosod.co.th/wpapp/uploads/2024/11/fujik111.jpg "ฟูจิอิ คาเสะ ร่ายมนต์สะกดแฟนไทย เสิร์ฟอรรถรสเต็มอิ่ม สมมง “ศิลปินแห่งยุค”")](https://www.khaosod.co.th/wpapp/uploads/2024/11/fujik111.jpg)

_**ฟูจิอิ คาเสะ เสิร์ฟอรรถรสเต็มอิ่ม สมมง “ศิลปินแห่งยุค” ร่ายมนต์สะกดแฟนชาวไทย ในคอนเสิร์ตแห่งปี “Best of Fujii Kaze 2020-2024 ASIA TOUR in Bangkok” ที่บัตรหมดเกลี้ยงทุกที่นั่ง**_

**อิมแพ็คของจริง!** ไม่ใช่แค่ชื่อสถานที่จัดคอนเสิร์ต แต่หมายถึงความรู้สึกที่เกิดขึ้นในคอนเสิร์ต _**“Best of Fujii Kaze 2020-2024 ASIA TOUR in Bangkok”**_ การแสดงเต็มรูปแบบของ **ฟูจิอิ คาเสะ (Fujii Kaze)** ซึ่งจัดขึ้นในวันที่ 9 และ 10 พฤศจิกายน 2567 ที่ผ่านมา ณ อิมแพ็ค อารีน่า เมืองทองธานี

[![](https://www.khaosod.co.th/wpapp/uploads/2024/11/333333333333-5.jpg)](https://www.khaosod.co.th/wpapp/uploads/2024/11/333333333333-5.jpg)

งานนี้ได้รับการตอบรับอย่างร้อนแรงจาก **“คาเสะทาเรียน”(Kazetarian – ชื่อเรียกแฟนคลับ)** และแฟนเพลงชาวไทย ทำให้บัตรขายหมดอย่างรวดเร็วในวันแรกที่เปิดจำหน่าย ตอกย้ำความเป็น **“ศิลปินแห่งยุค”** ที่ทุกคนยอมรับว่า ผู้จัด _**Avalon Live**_ ยังคงรักษาคุณภาพการจัดงานมาตรฐานดีเยี่ยม ทั้งโปรดักชั่น แสง สี เสียง เช่นเคย

เข้าสู่ช่วงเวลาที่ทุกคนรอคอย วินาทีที่ไฟในอิมแพ็คอารีน่าดับลง เสียงเปียโนก็ดังขึ้นท่ามกลางความเงียบสงัดของคนดูทั้งฮอลล์ _**ก่อนที่ คาเสะ จะเริ่มต้นด้วยเพลง Yasashisa ทำเอาแฟนๆ ตื่นเต้นและปรบมือไปตามอารมณ์ เพราะทุกคนได้ฟังเพลงที่รอคอยอย่างเต็มอิ่ม**_

[![](https://www.khaosod.co.th/wpapp/uploads/2024/11/22222222222222-4.jpg)](https://www.khaosod.co.th/wpapp/uploads/2024/11/22222222222222-4.jpg)

ADVERTISEMENT

จากนั้น คาเสะ ค่อยๆ พาแฟนๆ ไต่ระดับอารมณ์ไปกับเพลง **Nan-Nan, Mo-Eh-Wa, Kiri Ga Naikara, Hedemo Ne-Yo, Grace และ Seishun Ssick** ซึ่งในแต่ละช่วง แต่ละจังหวะ สร้างความสนุกสนาน จนทำให้แฟนๆ อดใจไม่ไหวจนต้องลุกขึ้นมาโยกและโบกมือตาม

แน่นอนว่า **Best of Fujii Kaze 2020-2024 ASIA TOUR in Bangkok** ได้รวบรวมเพลงที่แฟนๆ รอคอยจำนวนมาก ทั้ง Feelin’ Go(o)d, Hana, Garden, Workin’ Hard, Mo-Eh-Wa, Kirari, Damn และ Tabiji ซึ่ง **คาเสะ** ไม่ได้เพียงร้องเพลงเท่านั้น **แต่เขายังแสดงทักษะด้านดนตรี ทั้งเล่นเปียโน เป่าแซกโซโฟน รวมถึงการเต้นร่วมกับแดนเซอร์ ซึ่งทุกการเคลื่อนไหวสื่อถึงเสน่ห์เฉพาะตัว ผสมกับมุมกล้องที่จัดมาอย่างตั้งใจ ทำให้ทุกคนในฮอลล์ไม่อาจละสายตาไปจากดาวเด่นในค่ำคืนนี้ได้เลย**

[![](https://www.khaosod.co.th/wpapp/uploads/2024/11/5555555555555-6.jpg)](https://www.khaosod.co.th/wpapp/uploads/2024/11/5555555555555-6.jpg)

ตลอดการแสดง **คาเสะ** ไม่ได้มีเพียงเพลงที่ดึงดูดคนดูเท่านั้น แต่ยังเผยตัวตนหลากหลายด้าน ไม่ว่าจะเป็นพาร์ตความเท่ ร้อนแรง หรืออารมณ์อ่อนโยนกับแฟนๆ ด้วยคำพูดปลอบโยนในระหว่างเพลง พร้อมทักทายแฟนๆ ชาวไทยด้วยภาษาไทย เช่น **“น่ารักจังเลย”** และ **“หน้าตาดีนะครับ”** แสดงให้เห็นถึงความใส่ใจของเขาที่ทำให้แฟนๆ ยิ่งรักในตัวเขามากขึ้น

ในคอนเสิร์ตนี้ยังมีไฮไลต์เด็ดจากเพลง **Michi Teyu Ku (Overflowing)** ที่ซึมลึกเข้าถึงหัวใจของแฟนๆ ไปจนถึงเพลง **Shinunoga E-wa** โดยคาเสะจบเพลงด้วยการทิ้งตัวนอนบนเวที เสมือนการสื่อความหมายจากเพลง

[![](https://www.khaosod.co.th/wpapp/uploads/2024/11/77777777777777-4.jpg)](https://www.khaosod.co.th/wpapp/uploads/2024/11/77777777777777-4.jpg)

ก่อนปิดท้ายด้วยเพลง **Matsuri** ที่แฟนๆ ต่างรอคอย เพราะในคอนเสิร์ต **คาเสะ** ได้ใส่ดนตรีไทยเข้าไปและผสานโชว์ทั้ง 2 วันให้มีความแตกต่างกัน **_วันเสาร์บรรเลงทำนองเพลงไหว้ครูของศิลปะแม่ไม้มวยไทย ในขณะที่วันอาทิตย์เพิ่มดีกรีความสนุกสนานด้วยทำนองเพลงลอยกระทง_** เรียกเสียงกรี๊ด และเสียงปรบมือจากแฟนเพลงชาวไทยอย่างล้นหลาม

เรียกว่าเป็นการปิดฉากคอนเสิร์ต 2 วันอย่างสวยงาม จนคนดูทุกคนลุกขึ้นปรบมือให้กับสุดยอดการแสดงในประเทศไทยในครั้งนี้ **ย้ำภาพความเป็นตัวตนของ** **ฟูจิอิ คาเสะ** **ศิลปินที่มอบความรักให้กับแฟนๆ ด้วยหัวใจที่บริสุทธิ์จริงๆ**

[![](https://www.khaosod.co.th/wpapp/uploads/2024/11/111111111111111.jpg)](https://www.khaosod.co.th/wpapp/uploads/2024/11/111111111111111.jpg)

[![](https://www.khaosod.co.th/wpapp/uploads/2024/11/666666666666-3.jpg)](https://www.khaosod.co.th/wpapp/uploads/2024/11/666666666666-3.jpg)

[![](https://www.khaosod.co.th/wpapp/uploads/2024/11/9999999999999.jpg)](https://www.khaosod.co.th/wpapp/uploads/2024/11/9999999999999.jpg)

[![](https://www.khaosod.co.th/wpapp/uploads/2024/11/444444444444-1.jpg)](https://www.khaosod.co.th/wpapp/uploads/2024/11/444444444444-1.jpg)

[![](https://www.khaosod.co.th/wpapp/uploads/2024/11/888888888888888-1.jpg)](https://www.khaosod.co.th/wpapp/uploads/2024/11/888888888888888-1.jpg)