---
layout: post
code: "ART24111510119XFM20"
origin_url: "https://www.khaosod.co.th/breaking-news/news_9507350"
image: "https://github.com/user-attachments/assets/34b6d080-6bd2-48f2-a898-39fdc3840012"
title: "กรมอุตุนิยมวิทยา พยากรณ์ สภาพอากาศ วันพรุ่งนี้ เปิดชื่อ 26 จังหวัดฝนฟ้าคะนอง กรุงเทพ ยังหนักสุด"
description: "กรมอุตุนิยมวิทยา พยากรณ์สภาพอากาศ วันพรุ่งนี้ เปิดชื่อ 26 จังหวัดฝนฟ้าคะนอง กรุงเทพ ยังหนักสุด ไทยตอนบนอากาศเย็นกับมีหมอกในตอนเช้า "
category: "HOT_NEWS"
language: "th"
date: 2024-11-15T14:31:48.709Z
---

# กรมอุตุนิยมวิทยา พยากรณ์ สภาพอากาศ วันพรุ่งนี้ เปิดชื่อ 26 จังหวัดฝนฟ้าคะนอง กรุงเทพ ยังหนักสุด

[![กรมอุตุนิยมวิทยา พยากรณ์ สภาพอากาศ วันพรุ่งนี้ เปิดชื่อ 26 จังหวัดฝนฟ้าคะนอง กรุงเทพ ยังหนักสุด](https://www.khaosod.co.th/wpapp/uploads/2024/11/weather-a-1.jpg "กรมอุตุนิยมวิทยา พยากรณ์ สภาพอากาศ วันพรุ่งนี้ เปิดชื่อ 26 จังหวัดฝนฟ้าคะนอง กรุงเทพ ยังหนักสุด")](https://www.khaosod.co.th/wpapp/uploads/2024/11/weather-a-1.jpg)

**กรมอุตุนิยมวิทยา พยากรณ์ สภาพอากาศ วันพรุ่งนี้ เปิดชื่อ 26 จังหวัดฝนฟ้าคะนอง กรุงเทพ ยังหนักสุด ไทยตอนบนอากาศเย็นกับมีหมอกในตอนเช้า**

วันที่ 15 พ.ย.2567 **[กรมอุตุนิยมวิทยา](https://www.tmd.go.th/forecast/daily)** พยากรณ์อากาศ 24 ชั่วโมงข้างหน้า ลมตะวันออกและลมตะวันออกเฉียงใต้พัดนำความชื้นจากทะเลจีนใต้ และอ่าวไทยเข้ามาปกคลุมภาคตะวันออกเฉียงเหนือตอนล่าง ภาคตะวันออก ภาคกลาง รวมทั้งกรุงเทพมหานครและปริมณฑล และภาคใต้ตอนบน ทำให้บริเวณดังกล่าวมีฝนฟ้าคะนองเกิดขึ้นได้

**โดยมีฝนตกหนักบางแห่งบริเวณภาคกลางตอนล่างรวมทั้งกรุงเทพมหานครและปริมณฑล ภาคตะวันออก และภาคใต้**

ในขณะที่บริเวณความกดอากาศสูงหรือมวลอากาศเย็นกำลังอ่อนปกคลุมภาคเหนือและภาคตะวันออกเฉียงเหนือตอนบน ทำให้บริเวณภาคเหนือและภาคตะวันออกเฉียงเหนือตอนบนยังคงมีอากาศเย็นกับมีหมอกในตอนเช้า

ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลง รวมทั้งระมัดระวังในการสัญจรผ่านบริเวณที่มีหมอก ส่วนเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรเนื่องจากฝนที่อาจเกิดขึ้นในระยะนี้ไว้ด้วย

สำหรับมรสุมตะวันออกเฉียงเหนือกำลังอ่อนพัดปกคลุมอ่าวไทยและภาคใต้ ทำให้ภาคใต้มีฝนฟ้าคะนองบางแห่ง ส่วนคลื่นลมบริเวณอ่าวไทยและทะเลอันดามันมีกำลังอ่อน โดยมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวหลีกเลี่ยงการเดินเรือในบริเวณที่มีฝนฟ้าคะนอง

**ภาคเหนือ**

อากาศเย็นกับมีหมอกในตอนเช้า โดยมีฝนเล็กน้อยบางแห่ง  
อุณหภูมิต่ำสุด 18-23 องศาเซลเซียส  
อุณหภูมิสูงสุด 33-36 องศาเซลเซียส  
บริเวณยอดดอยอากาศเย็นถึงหนาว อุณหภูมิต่ำสุด 9-16 องศาเซลเซียส  
ลมตะวันออกเฉียงเหนือ ความเร็ว 10-15 กม./ชม.

**ภาคตะวันออกเฉียงเหนือ**

อากาศเย็นทางตอนบนของภาค กับมีหมอกในตอนเช้า และอุณหภูมิจะสูงขึ้นอีกเล็กน้อย  
โดยมีฝน ร้อยละ 10 ของพื้นที่ ส่วนมากบริเวณ **จังหวัดชัยภูมิ นครราชสีมา บุรีรัมย์**  
**สุรินทร์ ศรีสะเกษ และอุบลราชธานี**  
อุณหภูมิต่ำสุด 19-25 องศาเซลเซียส  
อุณหภูมิสูงสุด 34-36 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 14-18 องศาเซลเซียส  
ลมตะวันออก ความเร็ว 10-20 กม./ชม.

**ภาคกลาง**

มีหมอกบางในตอนเช้า โดยมีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดกาญจนบุรี สุพรรณบุรี พระนครศรีอยุธยา ราชบุรี นครปฐม**  
**สมุทรสาคร และสมุทรสงคราม**  
อุณหภูมิต่ำสุด 23-24 องศาเซลเซียส  
อุณหภูมิสูงสุด 32-36 องศาเซลเซียส  
ลมตะวันออกเฉียงใต้ ความเร็ว 10-20 กม./ชม.

**ภาคตะวันออก**

มีหมอกบางในตอนเช้า โดยมีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดนครนายก ฉะเชิงเทรา ชลบุรี ระยอง จันทบุรี และตราด**  
อุณหภูมิต่ำสุด 23-26 องศาเซลเซียส  
อุณหภูมิสูงสุด 32-35 องศาเซลเซียส  
ลมตะวันออกเฉียงใต้ ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง  
บริเวณ **จังหวัดเพชรบุรี ประจวบคีรีขันธ์ ชุมพร และยะลา**  
อุณหภูมิต่ำสุด 23-24 องศาเซลเซียส  
อุณหภูมิสูงสุด 32-33 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดกระบี่ ตรัง และสตูล**  
อุณหภูมิต่ำสุด 23-25 องศาเซลเซียส  
อุณหภูมิสูงสุด 32-35 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีหมอกบางในตอนเช้า **โดยมีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง**  
อุณหภูมิต่ำสุด 25-27 องศาเซลเซียส  
อุณหภูมิสูงสุด 30-34 องศาเซลเซียส  
ลมตะวันออกเฉียงใต้ ความเร็ว 10-20 กม./ชม.

กรมอุตุนิยมวิทยา พยากรณ์ สภาพอากาศ วันพรุ่งนี้ เปิดชื่อ 26 จังหวัดฝนฟ้าคะนอง กรุงเทพ ยังหนักสุด