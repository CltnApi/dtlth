---
layout: post
code: "ART2411191347FJKEMO"
origin_url: "https://www.khaosod.co.th/sports/news_9512889"
image: "https://github.com/user-attachments/assets/c1ab5c78-90bc-4a4e-83e5-184bde2b7588"
title: "เผย คล็อปป์ เล็ง อันโตนี ร่วมทัพ ลิเวอร์พูล แทน ซาลาห์ เมื่อปี 2022"
description: "สื่อเผย เจอร์เกน คล็อปป์ อดีตผู้จัดการทีม ลิเวอร์พูล ได้เล็ง อันโตนี แนวรุก แมนเชสเตอร์ ยูไนเต็ด ไว้เป็นหนึ่งในตัวแทนของ โมฮาเหม็ด ซาลาห์ ซึ่งกำลังจะหมดสัญญาในปี 2022"
category: "SPORTS"
language: "th"
date: 2024-11-19T13:51:32.912Z
---

# เผย คล็อปป์ เล็ง อันโตนี ร่วมทัพ ลิเวอร์พูล แทน ซาลาห์ เมื่อปี 2022

[![เผย คล็อปป์ เล็ง อันโตนี ร่วมทัพ ลิเวอร์พูล แทน ซาลาห์ เมื่อปี 2022](https://www.khaosod.co.th/wpapp/uploads/2024/11/salah-antony-8533.jpg "เผย คล็อปป์ เล็ง อันโตนี ร่วมทัพ ลิเวอร์พูล แทน ซาลาห์ เมื่อปี 2022")](https://www.khaosod.co.th/wpapp/uploads/2024/11/salah-antony-8533.jpg)

**สื่อเผย เจอร์เกน คล็อปป์ อดีตผู้จัดการทีม ลิเวอร์พูล ได้เล็ง อันโตนี แนวรุก แมนเชสเตอร์ ยูไนเต็ด ไว้เป็นหนึ่งในตัวแทนของ โมฮาเหม็ด ซาลาห์ ซึ่งกำลังจะหมดสัญญา**

โดยย้อนไปเมื่อปี 2022 ซาลาห์ เหลือสัญญากับ ลิเวอร์พูล อีกเพียงปีเดียวถึงกระนั้นสุดท้ายแล้วเจ้าตัวก็ตัดสินใจต่อสัญญาใหม่จนถึงซัมเมอร์ 2025

อย่างไรก็ตามล่าสุด “พอล จอยซ์” ผู้สื่อข่าวคนดังจาก “เดอะ ไทมส์” รายงานว่า ในปี 2022 คล็อปป์ ซึ่งเป็นกุนซือของ ลิเวอร์พูล ได้วางแผนเรื่องการหาตัวแทนของดาวเตะทีมชาติอียิปต์ไว้เผื่อกรณีที่แข้งรายดังกล่าวไม่ต่อสัญญา และย้ายออกจากทีม

และหนึ่งในแข้งตัวเลือกที่จะมาแทน ซาลาห์ นั่นก็คือ อันโตนี แนวรุก แมนฯ ยูไนเต็ด ซึ่งขณะนั้นค้าแข้งอยู่กับ อาแจ็กซ์ ทว่าสุดท้าย ไมค์ กอร์ดอน ประธานกลุ่มเอฟเอสจีคือคนที่เลือกจะต่อสัญญาใหม่กับ ซาลาห์ ออกไป โดยมองว่าเป็นทางเลือกที่ดีสุดของสโมสร

ส่วน อันโตนี ก็ย้ายไปอยู่กับ แมนฯ ยูไนเต็ด ในปี 2022 ด้วยค่าตัวรวม 100 ล้านยูโร (ราว 3.65 พันล้านบาท) ทว่ากลับทำผลงานน่าผิดหวังจนกลายเป็นเป้าวิจารณ์มาจนถึงปัจจุบัน