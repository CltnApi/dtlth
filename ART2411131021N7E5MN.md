---
layout: post
code: "ART2411131021N7E5MN"
origin_url: "https://www.khaosod.co.th/entertainment/news_9504091"
image: "https://github.com/user-attachments/assets/76f13267-2c16-4e27-900b-ec612fe1fdf8"
title: "บิ๊ก ศรุต อัพเดตสุขภาพภรรยา หลังผ่าตัดกระเพาะ แฮปปี้ได้ใช้ชีวิตในแบบที่ไม่เคยได้ใช้"
description: "บิ๊ก ศรุต อัพเดตสุขภาพ อุ้ม ชณัญพัชร์ หลังผ่าตัดกระเพาะ สุดแฮปปี้ เห็นภรรยาได้ออกไปใช้ชีวิตในแบบที่ไม่เคยได้ใช้"
category: "ENTERTAINMENT"
language: "th"
date: 2024-11-13T10:26:01.170Z
---

# บิ๊ก ศรุต อัพเดตสุขภาพภรรยา หลังผ่าตัดกระเพาะ แฮปปี้ได้ใช้ชีวิตในแบบที่ไม่เคยได้ใช้

[![บิ๊ก ศรุต อัพเดตสุขภาพภรรยา หลังผ่าตัดกระเพาะ แฮปปี้ได้ใช้ชีวิตในแบบที่ไม่เคยได้ใช้](https://www.khaosod.co.th/wpapp/uploads/2024/11/bigggg111.jpg "บิ๊ก ศรุต อัพเดตสุขภาพภรรยา หลังผ่าตัดกระเพาะ แฮปปี้ได้ใช้ชีวิตในแบบที่ไม่เคยได้ใช้")](https://www.khaosod.co.th/wpapp/uploads/2024/11/bigggg111.jpg)

_**บิ๊ก ศรุต อัพเดตสุขภาพ อุ้ม ชณัญพัชร์ หลังผ่าตัดกระเพาะ สุดแฮปปี้ เห็นภรรยาได้ออกไปใช้ชีวิตในแบบที่ไม่เคยได้ใช้**_

นักแสดงหนุ่มชื่อดัง **บิ๊ก ศรุต วิจิตรานนท์** เดินทางมาโปรโมต **_Soul After Six – Soul Story Concert_** คอนเสิร์ตเดี่ยวครั้งแรกในรอบไม่ต่ำกว่า 5 ปีของวงดนตรีดังยุค 90 อย่าง **Soul After Six (โซลอาฟเตอร์ซิกซ์)** จัดขึ้นในวันเสาร์ที่ 23 พฤศจิกายน 2567 ที่ Phenix Grand Ballroom ชั้น 5 Phenix ประตูน้ำ สามารถจองบัตรได้ที่ Thai Ticketmajor ทุกช่องทาง

[![](https://www.khaosod.co.th/wpapp/uploads/2024/11/99999999999999.jpg)](https://www.khaosod.co.th/wpapp/uploads/2024/11/99999999999999.jpg)

หลังจากนั้น **บิ๊ก** ได้ให้สัมภาษณ์อัพเดตสุขภาพ **อุ้ม ชณัญพัชร์ ภรรยา** หลังเข้ารับการผ่าตัดกระเพาะไปเมื่อช่วงเดือนพ.ค.ที่ผ่านมา โดยบอกว่า “เหตุที่อุ้มตัดสินใจผ่าตัดกระเพาะ **_เกิดจากที่เขาน้ำหนักเยอะขึ้นเรื่อยๆ แล้วผมสังเกตว่าการใช้ชีวิตของเขาเริ่มยากขึ้น_** เหนื่อยง่ายขึ้น การเคลื่อนไหวต่างๆ ทำให้เขาลำบากมากขึ้น อุ้มก็ไปหาข้อมูลมาเพราะผมไม่ค่อยรู้เรื่องพวกนี้ _**พอเขามาปรึกษาว่าไปตัดกระเพาะดีมั้ย ซึ่งผมก็ไม่เคยรู้จักมาก่อนว่าคืออะไร จนสุดท้ายก็โอเคงั้นไปทำกัน”**_

[![](https://www.khaosod.co.th/wpapp/uploads/2024/11/11111111111111-1.jpg)](https://www.khaosod.co.th/wpapp/uploads/2024/11/11111111111111-1.jpg)

“แต่เล่าให้ฟังก่อนว่ากว่าที่จะถึงจุดนี้ ผมเคยคุยกับพูดกับอุ้มให้ลองออกกำลังกายดู ซึ่งผมจะบอกว่ามันไม่ใช่ทุกคนจะทำได้ เงื่อนไขร่างกายแต่ละคนไม่เหมือนกัน ตอนนั้นผมไม่เข้าใจหรอก คิดแค่ว่าถ้าน้ำหนักเยอะก็ออกกำลังกายสิ ลดได้ แต่สำหรับอุ้มที่มีภาวะไทรอยด์ มีเอฟเฟ็กต์จากยาที่กินเข้าไปทำให้น้ำหนักเขาขึ้นเยอะๆๆ บางทีผมก็รู้สึกว่าตัวเองพลาดไปเหมือนกันที่ไปเคี่ยวเข็ญให้เขาทำแบบนั้น เพราะมันลำบากกับเขามากจริงๆ”

ADVERTISEMENT

[![](https://www.khaosod.co.th/wpapp/uploads/2024/11/444444444444444-1.jpg)](https://www.khaosod.co.th/wpapp/uploads/2024/11/444444444444444-1.jpg)

**หลังจากไปตัดมาแล้วเป็นยังไงบ้าง?** “ตัดมาแล้วประมาณ 6 เดือน _น้ำหนักลดลงมา 27 กก. จากน้ำหนัก 133 กก. ตอนนี้ลงมาเหลือ 105 กก. แต่น้ำหนักลงได้มากกว่านี้ ตัวเลขที่คุณหมอบอกว่าผมเองก็ตกใจเหมือนกัน เขาต้องลดไปจนเหลือน้ำหนักประมาณ 67 กก. ตอนนี้ก็ยังต้องไปฟอลโลว์อัพกับคุณหมอเรื่อยๆ_ คือการผ่าตัดกระเพาะทำให้กระเพาเล็กลงก็จริง แต่มันไม่ใช่การผ่าตัดวิเศษที่ผ่าแล้วจะทำอะไรทุกอย่างตามใจชอบได้ เราก็ต้องมีวินัยในเรื่องของการรับประทานด้วย รวมถึงออกกำลังกายบ้าง”

“คุณหมอบอกมาว่าไม่ใช่ว่าตัดกระเพาะเล็กลงแล้วจะกินได้ตามใจ ถ้ากินจนกระทั่งอาเจียนออกมาอันนั้นเป็นสิ่งที่ไม่ควรทำมากๆ เลย แล้วก็มันสามารถกลับมาขยายได้เพราะมันเป็นอวัยวะที่ยืดหยุ่น”

[![](https://www.khaosod.co.th/wpapp/uploads/2024/11/55555555555.jpg)](https://www.khaosod.co.th/wpapp/uploads/2024/11/55555555555.jpg)

**“หลังจากผ่าตัดมาผมดีใจมากเลยที่สังเกตเห็นว่าอุ้มทำอะไรได้เยอะขึ้น** แต่ก่อนเวลาไปไหนผมชอบขึ้นรถไฟฟ้า แต่อุ้มจะไม่ค่อยขึ้นเพราะมันต้องเดินลงบันไดและเดินเยอะทำให้เขาเหนื่อย แต่เดี๋ยวนี้เขาไปรถไฟฟ้ากับผมแล้ว เดินเที่ยวด้วยกันได้ **ผมรู้สึกว่ามันสนุกมากเลย ดีมากๆ เหมือนได้ชีวิตใหม่ ทำให้เขาได้ออกกำลังกายไปในตัว อยากไปไหนเราก็ไปโดยที่ไม่ต้องเครียดอยู่บนถนน แล้วก็ได้ออกไปใช้ชีวิตที่เขาไม่ค่อยได้ใช้ในมุมนี้”**

[![](https://www.khaosod.co.th/wpapp/uploads/2024/11/2222222222-1.jpg)](https://www.khaosod.co.th/wpapp/uploads/2024/11/2222222222-1.jpg)

**สาเหตุที่ตัดสินใจผ่าตัดเพราะเรื่องสุขภาพเป็นหลัก?** “ความเป็นผู้หญิงแน่นอนว่าคิดเรื่องความสวยงามอยู่แล้ว _แต่เมนหลักที่ผมซัพพอร์ตเขาเต็มที่ให้ทำคือเรื่องสุขภาพ ถ้าเรื่องความสวยอย่างเดียวอุ้มเขาจะไม่ได้ยกขึ้นมาเป็นพอยต์ในการที่จะทำอะไรสักอย่าง เพราะชีวิตทุกคนสุขภาพเป็นเรื่องสำคัญมาก_ ฉะนั้นในวันที่เรายังซ่อมมันได้ให้ทำเลยก่อนที่มันจะถึงวันที่แก้ไขอะไรไม่ได้แล้ว ทุกวันนี้อุ้มก็แฮปปี้กับชีวิตมาก”

**การผ่าตัดไม่ได้กระทบกับสุขภาพในส่วนอื่นใช่ไหม?** “ไม่ครับ ในส่วนของไทรอยด์เขานิ่งแล้ว ไม่เจอในตัวแล้ว อย่างอื่นก็ไม่มีอะไร”

[![](https://www.khaosod.co.th/wpapp/uploads/2024/11/77777777777777-5.jpg)](https://www.khaosod.co.th/wpapp/uploads/2024/11/77777777777777-5.jpg)