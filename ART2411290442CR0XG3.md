---
layout: post
code: "ART2411290442CR0XG3"
origin_url: "https://www.khaosod.co.th/breaking-news/news_9526772"
image: "https://github.com/user-attachments/assets/9470a6ff-443d-48d1-9f8a-0f8876d56589"
title: "รมว.ยุติธรรม เผย ย้ายแดนขัง ทนายตั้ม พ้นคู่ขัดแย้ง ชี้ เจ้าตัวสบายใจขึ้น"
description: "\"ทวี สอดส่อง\" เผย ย้ายแดนขัง \"ทนายตั้ม\" พ้นคู่ขัดแย้ง หลังมีข่าวถูกจองกฐิน ชี้ เจ้าตัวสบายใจขึ้นแล้ว ยัน เรือนจำมีการดูแลเฝ้าระวัง"
category: "HOT_NEWS"
language: "th"
date: 2024-11-29T04:51:23.802Z
---

# รมว.ยุติธรรม เผย ย้ายแดนขัง ทนายตั้ม พ้นคู่ขัดแย้ง ชี้ เจ้าตัวสบายใจขึ้น

[![รมว.ยุติธรรม เผย ย้ายแดนขัง ทนายตั้ม พ้นคู่ขัดแย้ง ชี้ เจ้าตัวสบายใจขึ้น](https://www.khaosod.co.th/wpapp/uploads/2024/11/twtnt1.jpg "รมว.ยุติธรรม เผย ย้ายแดนขัง ทนายตั้ม พ้นคู่ขัดแย้ง ชี้ เจ้าตัวสบายใจขึ้น")](https://www.khaosod.co.th/wpapp/uploads/2024/11/twtnt1.jpg)

**“ทวี สอดส่อง” เผย ย้ายแดนขัง “ทนายตั้ม” พ้นคู่ขัดแย้ง หลังมีข่าวถูกจองกฐิน ชี้ เจ้าตัวสบายใจขึ้นแล้ว ยัน เรือนจำมีการดูแลเฝ้าระวัง**

เมื่อเวลา 10.00 น. วันที่ 29 พ.ย. 2567 ที่มหาวิทยาลัยราชภัฏเชียงใหม่ ศูนย์แม่ริม **พ.ต.อ.ทวี สอดส่อง รมว.ยุติธรรม** ให้สัมภาษณ์กรณีกระแสข่าวมีการจองกฐินนายษิทรา เบี้ยบังเกิด หรือทนายตั้ม ในเรือนจำว่า ทางผู้บัญชาการเรือนจำ (ผบ.เรือนจำ) ได้ไปตรวจดูภายใน และพบเจอกับทนายตั้มแล้ว ซึ่งทนายตั้มมีความสบายใจมากขึ้น

**พ.ต.อ.ทวี** กล่าวต่อว่า ทั้งนี้ ในเรือนจำจะมีการแยกขังบุคคลที่มีการข่าวว่าขัดแย้งกัน ซึ่งเจ้าตัวก็ได้ขอบคุณกับทางผบ.เรือนจำ ซึ่งเราไม่สามารถให้อยู่คนเดียวได้ เนื่องจากในเรือนจำมีความแออัด และผู้คุมเรือนจำจะมีการกวดขันดูแล ยืนยันว่าเราให้ความสำคัญกับเรื่องนี้ และเมื่อมีกระแสข่าวมาเราก็ต้องดูแล เพราะในเรือนจำมีผู้ป่วยที่เป็นจิตเวชบ้างก็ต้องมีการเฝ้าระวังอยู่แล้ว