---
layout: post
code: "ART2411240922K79ZEF"
origin_url: "https://www.khaosod.co.th/special-stories/news_9519213"
image: "https://github.com/user-attachments/assets/20294227-2a93-4f8e-a2ba-4a8ee524d290"
title: "เจ้าสาวสายร็อก โชว์ลีลากีตาร์ไฟฟ้ากลางงานแต่ง สุดเท่สุดมันส์จนเป็นไวรัล"
description: "เจ้าสาวเท่จัด โชว์ลีลากีตาร์ไฟฟ้าเพลงดังจนเป็นไวรัล ขนาดต้นฉบับยังต้องมาคอมเมนต์"
category: "SPECIAL_STORIES"
language: "th"
date: 2024-11-24T09:40:23.518Z
---

# เจ้าสาวสายร็อก โชว์ลีลากีตาร์ไฟฟ้ากลางงานแต่ง สุดเท่สุดมันส์จนเป็นไวรัล

[![เจ้าสาวสายร็อก โชว์ลีลากีตาร์ไฟฟ้ากลางงานแต่ง สุดเท่สุดมันส์จนเป็นไวรัล](https://www.khaosod.co.th/wpapp/uploads/2024/11/wed1124-1w.jpg "เจ้าสาวสายร็อก โชว์ลีลากีตาร์ไฟฟ้ากลางงานแต่ง สุดเท่สุดมันส์จนเป็นไวรัล")](https://www.khaosod.co.th/wpapp/uploads/2024/11/wed1124-1w.jpg)

**เจ้าสาวเท่จัด โชว์ลีลากีตาร์ไฟฟ้าเพลงดังจนเป็นไวรัล ขนาดต้นฉบับยังต้องมาคอมเมนต์**

เป็นไวรัลสนั่น เมื่อ **“คาชิวางิ มิยุ”** เจ้าสาวชาวญี่ปุ่นได้เปลี่ยนพิธีแต่งงานสุดหวาน ให้กลายเป็นคอนเสิร์ตร็อกสุดมันส์ ด้วยการโชว์ลีลากีตาร์ไฟฟ้าแสนเท่เร้าใจ

จากวิดีโอ เจ้าสาวเริ่มเล่นกีตาร์อย่างชำนาญท่ามกลางเสียงเชียร์ของแขก เพลงที่เธอเล่นคือ “Canon Rock” เพลงที่ถูกเรียบเรียงใหม่โดย Jerry C นักกีตาร์ชาวไต้หวัน ซึ่งหลังจากการแสดงจบลง มาดดุดันก็เปลี่ยนเป็นเจ้าสาวแสนหวานทันที เธอปิดปากและหัวเราะอย่างเขินอาย

[![](https://www.khaosod.co.th/wpapp/uploads/2024/11/wed1124-1.jpg)](https://www.khaosod.co.th/wpapp/uploads/2024/11/wed1124-1.jpg)

วิดีโอได้รับความนิยมอย่างรวดเร็ว มีผู้ชมมากกว่า 4 ล้านครั้ง ผู้ชมจำนวนมากต่างเอ่ยชมฝีมือของคาชิวางิว่ายอดเยี่ยม นอกจากนี้ ทาง JerryC ยังได้แชร์คลิปนี้และชื่นชมการแสดงด้วยว่า “เท่มาก!”

[![](https://www.khaosod.co.th/wpapp/uploads/2024/11/wed1124-2.jpg)](https://www.khaosod.co.th/wpapp/uploads/2024/11/wed1124-2.jpg)

คาชิวางิเผยว่า นอกจากเธอจะเป็นพนักงานบริษัทแล้ว เธอยังเป็นนักดนตรีด้วย โดยเธอเริ่มเล่นกีตาร์ตั้งแต่อยู่ชั้นมัธยม เพราะเธอเป็นแฟนตัวยงของ RADWIMPS วงดนตรีร็อกสัญชาติญี่ปุ่น

ส่วนที่มาของไอเดียนี้คือ เธอเคยเห็นเจ้าสาวเล่นกีตาร์ในโฆษณามาก่อน และประทับใจมากจนอยากเล่นกีตาร์ในงานแต่งงานของตัวเอง

[![](https://www.khaosod.co.th/wpapp/uploads/2024/11/wed1124-3.jpg)](https://www.khaosod.co.th/wpapp/uploads/2024/11/wed1124-3.jpg)

**ขอบคุณที่มา** [X](https://x.com/1009_myu)