---
layout: post
code: "ART2411111046Q0TWYK"
origin_url: "https://www.khaosod.co.th/breaking-news/news_9500437"
image: "https://github.com/user-attachments/assets/b8c7d5e5-84bf-4dac-8396-bae0977f0c4c"
title: "กรมอุตุนิยมวิทยา พยากรณ์ สภาพอากาศวันพรุ่งนี้ เผยชื่อจังหวัดฝนตก เปิดเส้นทางพายุ 2 ลูก"
description: "กรมอุตุนิยมวิทยา พยากรณ์ สภาพอากาศวันพรุ่งนี้ เผยชื่อจังหวัดฝนตก เปิดเส้นทางพายุ 2 ลูก เตือนภาคใต้ฝนตกหนัก ระวังน้ำท่วม-น้ำป่าหลาก"
category: "HOT_NEWS"
language: "th"
date: 2024-11-11T11:01:57.532Z
---

# กรมอุตุนิยมวิทยา พยากรณ์ สภาพอากาศวันพรุ่งนี้ เผยชื่อจังหวัดฝนตก เปิดเส้นทางพายุ 2 ลูก

[![กรมอุตุนิยมวิทยา พยากรณ์ สภาพอากาศวันพรุ่งนี้ เผยชื่อจังหวัดฝนตก เปิดเส้นทางพายุ 2 ลูก ](https://www.khaosod.co.th/wpapp/uploads/2024/11/weather-3.jpg "กรมอุตุนิยมวิทยา พยากรณ์ สภาพอากาศวันพรุ่งนี้ เผยชื่อจังหวัดฝนตก เปิดเส้นทางพายุ 2 ลูก ")](https://www.khaosod.co.th/wpapp/uploads/2024/11/weather-3.jpg)

**กรมอุตุนิยมวิทยา พยากรณ์ สภาพอากาศวันพรุ่งนี้ เผยชื่อจังหวัดฝนตก เปิดเส้นทางพายุ 2 ลูก เตือนภาคใต้ฝนตกหนัก ระวังน้ำท่วม-น้ำป่าหลาก**

เมื่อเวลา 17.00 น. วันที่ 11 พ.ย.2567 **[กรมอุตุนิยมวิทยา](https://www.tmd.go.th/)** **ประกาศกรมอุตุนิยมวิทยา** **เรื่อง พายุ “หยินซิ่ง”** **ฉบับที่ 15 (2****7****6/256****7****)** ความว่า เมื่อเวลา 16.00 น. วันนี้ (11 พ.ย. 2567) พายุโซนร้อน “หยินซิ่ง” บริเวณทะเลจีนใต้ตอนบนมีศูนย์กลางอยู่ห่างประมาณ 280 กิโลเมตรทางทิศตะวันออกของเมืองดานัง ประเทศเวียดนาม หรือที่ละติจูด 16.0 องศาเหนือลองจิจูด 110.8 องศาตะวันออก มีความเร็วลมสูงสุดใกล้ศูนย์กลางประมาณ 83 กิโลเมตรต่อชั่วโมง

พายุนี้เคลื่อนตัวไปทางทิศตะวันตกเฉียงใต้ ด้วยความเร็วประมาณ 20 กิโลเมตรต่อชั่วโมง คาดว่าจะเคลื่อนเข้าใกล้ชายฝั่งเมืองดานัง ประเทศเวียดนามตอนกลางในช่วงวันที่ 11-12 พ.ย. 2567 และจะอ่อนกำลังลงเป็นพายุดีเปรสชัน และหย่อมความกดอากาศต่ำกำลังแรงตามลำดับ

**โดยพายุนี้ไม่เคลื่อนเข้าสู่ประเทศไทย** ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**อนึ่ง** ในช่วงวันที่ 11\-12 พ.ย. 2567 ร่องมรสุมพาดผ่านภาคใต้ตอนล่าง และประเทศมาเลเซีย ประกอบกับมรสุมตะวันออกเฉียงเหนือกำลังปานกลางพัดปกคลุมอ่าวไทยตอนบน และภาคใต้ตอนบน

ลักษณะเช่นนี้ทำให้บริเวณภาคใต้มีฝนตกหนักบางแห่ง ขอให้ประชาชนในบริเวณดังกล่าวระวังอันตรายจากฝนตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและ น้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา [http://www.tmd.go.th](http://www.tmd.go.th/index.php) หรือที่ 0-2399-4012-13 และ 1182 ได้ตลอด 24 ชั่วโมง  
[![](https://www.khaosod.co.th/wpapp/uploads/2024/11/cats-6-642x696.jpg)](https://www.khaosod.co.th/wpapp/uploads/2024/11/cats-6.jpg)

**สำหรับพยากรณ์อากาศ 24 ชั่วโมงข้างหน้า** บริเวณความกดอากาศสูงหรือมวลอากาศเย็นจากประเทศจีนที่ปกคลุมประเทศไทยตอนบน และทะเลจีนใต้เริ่มมีกำลังอ่อนลง แต่ยังคงทำให้บริเวณดังกล่าวมีอากาศเย็นกับมีหมอกในตอนเช้า ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลงไว้ด้วย

สำหรับร่องมรสุมพาดผ่านภาคใต้ตอนล่าง และประเทศมาเลเซีย ประกอบกับมรสุมตะวันออกเฉียงเหนือกำลังปานกลางยังคงพัดปกคลุมอ่าวไทยตอนบนและภาคใต้ตอนบน ทำให้ภาคใต้มีฝนตกหนักบางแห่ง ขอให้ประชาชนในบริเวณดังกล่าวระวังอันตรายจากฝนตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

สำหรับคลื่นลมบริเวณอ่าวไทยและทะเลอันดามันมีกำลังปานกลาง โดยอ่าวไทยมีคลื่นสูง 1-2 เมตร ส่วนทะเลอันดามันมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

อนึ่ง **พายุโซนร้อน “หยินซิ่ง”** บริเวณทะเลจีนใต้ตอนบน มีแนวโน้มจะเคลื่อนเข้าใกล้ชายฝั่งประเทศเวียดนามตอนกลางในช่วงวันที่ 11-12 พ.ย. 67 คาดว่าพายุนี้จะอ่อนกำลังลงเป็นพายุดีเปรสชันและหย่อมความกดอากาศต่ำกำลังแรงตามลำดับ

ส่วน **พายุไต้ฝุ่น “โทราจี”** บริเวณเกาะลูซอน ประเทศฟิลิปปินส์ คาดว่าจะเคลื่อนลงสู่ทะเลจีนใต้ตอนบนในคืนนี้ (11 พ.ย. 2567) โดยพายุนี้จะเคลื่อนเข้าใกล้เกาะไหหลำ ประเทศจีนและประเทศจีนตอนใต้ในช่วงวันที่ 14 – 15 พ.ย. 2567 และจะอ่อนกำลังลงตามลำดับ

โดยพายุทั้งสองนี้ไม่เคลื่อนเข้าสู่ประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**ภาคเหนือ**

อากาศเย็นกับมีหมอกในตอนเช้า  
อุณหภูมิต่ำสุด 18-21 องศาเซลเซียส  
อุณหภูมิสูงสุด 31-34 องศาเซลเซียส  
บริเวณยอดดอยอากาศหนาว อุณหภูมิต่ำสุด 9-15 องศาเซลเซียส  
ลมตะวันออกเฉียงเหนือ ความเร็ว 10-15 กม./ชม.

**ภาคตะวันออกเฉียงเหนือ**

อากาศเย็นกับมีหมอกบางในตอนเช้า  
อุณหภูมิต่ำสุด 17-22 องศาเซลเซียส  
อุณหภูมิสูงสุด 32-34 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 12-16 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคกลาง**

อากาศเย็นกับมีหมอกบางในตอนเช้า  
อุณหภูมิต่ำสุด 21-24 องศาเซลเซียส  
อุณหภูมิสูงสุด 32-34 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

เมฆบางส่วน โดยมีฝนเล็กน้อยบางแห่ง  
อุณหภูมิต่ำสุด 22-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง  
บริเวณ **จังหวัดชุมพร สุราษฏร์ธานี นครศรีธรรมราช**  
**พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 23-25 องศาเซลเซียส อุณหภูมิสูงสุด 30-34 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 40 ของพื้นที่  
ส่วนมากบริเวณ **จังหวัดระนอง พังงา กระบี่ ตรัง และสตูล**  
อุณหภูมิต่ำสุด 24-25 องศาเซลเซียส  
อุณหภูมิสูงสุด 30-35 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

เมฆบางส่วน  
อุณหภูมิต่ำสุด 23-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.  
[![](https://www.khaosod.co.th/wpapp/uploads/2024/11/daily-11-nov-2024-1700-557x696.jpg)](https://www.khaosod.co.th/wpapp/uploads/2024/11/daily-11-nov-2024-1700.jpg)