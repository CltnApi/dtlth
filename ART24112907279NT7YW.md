---
layout: post
code: "ART24112907279NT7YW"
origin_url: "https://www.khaosod.co.th/lottery/news_9527261"
image: "https://github.com/user-attachments/assets/ca7cca07-6b2c-44b4-8d01-ec5f5f4a2328"
title: "แห่ขอโชคลาภ ปู่เสือ-ท้าวเวสสุวรรณ วัดดังชลบุรี หวังเป็นเศรษฐีคนที่ 9"
description: "แห่ขอโชคลาภ ปู่เสือ-ท้าวเวสสุวรรณ วัดดังชลบุรี หวังเป็นเศรษฐีคนที่ 9 หลังมีคนถูกรางวัลที่ 1 แล้ว 8 คน เผยที่มาเลขเด็ดที่ทำเอาถูกเกือบทุกงวด"
category: "LOTTERY"
language: "th"
date: 2024-11-29T07:36:16.620Z
---

# แห่ขอโชคลาภ ปู่เสือ-ท้าวเวสสุวรรณ วัดดังชลบุรี หวังเป็นเศรษฐีคนที่ 9

[![แห่ขอโชคลาภ ปู่เสือ-ท้าวเวสสุวรรณ วัดดังชลบุรี หวังเป็นเศรษฐีคนที่ 9](https://www.khaosod.co.th/wpapp/uploads/2024/11/lotto-5.jpg "แห่ขอโชคลาภ ปู่เสือ-ท้าวเวสสุวรรณ วัดดังชลบุรี หวังเป็นเศรษฐีคนที่ 9")](https://www.khaosod.co.th/wpapp/uploads/2024/11/lotto-5.jpg)

**แห่ขอโชคลาภ ปู่เสือ-ท้าวเวสสุวรรณ วัดดังชลบุรี หวังเป็นเศรษฐีคนที่ 9 หลังมีคนถูกรางวัลที่ 1 แล้ว 8 คน เผยที่มาเลขเด็ดที่ทำเอาถูกเกือบทุกงวด**

เมื่อเวลา 13.00 น. วันที่ 29 พ.ย.2567 ผู้สื่อข่าวเดินทางไปยัง วัดดอนทอง ต.วัดโบสถ์ อ.พนัสนิคม จ.ชลบุรี หลังทราบว่ามีชาวบ้าน แห่มาขอโชคลาภ กับองค์ปู่เสือ และท้าวเวชสุวรรณองค์สีเงิน ที่ต่างลือกันหนาหูว่าให้โชคลาภและให้หวยแม่นกับผู้ที่มาขอ จนมีผู้ถูกรางวัลที่ 1 รวยเป็นเศรษฐี จากวัดดอนทอง ติดต่อกันแล้วถึง 8 คน โดยผู้ที่มาต่างมีความหวังจะเป็นผู้โชคดีเศรษฐี คนที่ 9 รายต่อไป  
[![](https://www.khaosod.co.th/wpapp/uploads/2024/11/IMG_1329-696x392.jpeg)](https://www.khaosod.co.th/wpapp/uploads/2024/11/IMG_1329.jpeg)

พบชาวบ้านหลายร้อยคน กำลังจุดธูปเทียนขอโชคลาภท้าวเวสสุวรรณสีเงิน ที่ตั้งอยู่บริเวณหน้าศาลา และบางคนก็ได้เข้าไปกราบไหว้ขอโชคลาภกับ องค์ปู่เสือมงคล ที่ขึ้นชื่อเรื่องความให้โชคลาภและประสบความสำเร็จกับผู้ที่มาขอ

ซึ่งภายในวัดบรรยากาศเป็นไปด้วยความครึกครื้นนอกจากนี้ยังมีการทำพิธีอาบน้ำมนต์สะเดาะเคราะห์ปัดเป่าสิ่งไม่ดี และมีการเจิมหน้าด้วยแป้งขาว เป็นการเปิดโชคเปิดลาภ และเจิมมือ เพื่อเป็นการเสริมดวงชะตาด้านเมตตาค้าขาย กับ **พระอาจารย์เฉลิมฤทธิ์ คุเณสโก** หรือ **พระอาจารย์เอ้** แห่งวัดดอนทอง ที่ขึ้นชื่อและชื่อดังเกจิสายมู ชลบุรี

[![](https://www.khaosod.co.th/wpapp/uploads/2024/11/IMG_1333-696x392.jpeg)](https://www.khaosod.co.th/wpapp/uploads/2024/11/IMG_1333.jpeg)

โดยชาวบ้านที่มา ต่างมาจากทั่วสารทิศ เพื่อมาขอโชคลาภก่อนหวยออกและมาทำพิธีกับพระอาจารย์เอ้ ตามความเชื่อของส่วนบุคคล หลังจากที่มาแล้วกลับไปชีวิตได้ดีและมีโชคลาภ

สอบถาม **นายสหภพ โชคอุดมชัยวัฒน์** อายุ 47 ปี ผู้ที่มาอาบน้ำมนต์และเจิมหน้าเจิมมือกับพระอาจารย์เอ้ เปิดเผยว่า มาที่วัดเป็นครั้งที่ 9 ปกติเป็นเจ้าของธุรกิจ ก่อนหน้านี้ชีวิตลุ่มๆดอนๆ พอหลังจากที่ได้มาครั้งแรกรู้สึกว่าชีวิตมีความเปลี่ยนแปลงหน้าที่การงานดีขึ้น ด้วยความเชื่อส่วนบุคคลตนจึงได้มาเป็นครั้งที่ 2 ก็ปรากฏว่าเจริญหน้าที่การงานและมีโชคมีลาภอยู่บ่อยครั้ง

สาเหตุหลักที่มาคือมีความเคารพและศรัทธาในตัวพระอาจารย์เอ้ เมื่อมาแล้วสบายใจ ได้ฟังคำสอน ในการใช้ชีวิต แต่ทุกครั้งที่มาก็อดใจไม่ได้ ที่จะต้องเสี่ยงโชคตามประสา ซึ่งตนก็มีการเสี่ยงโชคจากเลขหางของบัตรคิวทุกครั้งที่มา ตลอดระยะเวลามาจำนวน 9 ครั้ง ตนมีโชคกับเลขหางบัตรคิวประจำทุกทุกครั้งเลย  
[![](https://www.khaosod.co.th/wpapp/uploads/2024/11/IMG_1332-696x392.jpeg)](https://www.khaosod.co.th/wpapp/uploads/2024/11/IMG_1332.jpeg)  
แต่อื่นใดก็อยู่ที่วิจารณญาณ ในความเชื่อส่วนบุคคล เพราะแต่ละคนที่มาไม่ต่ำกว่า 10 ครั้งเลย นั่นก็คือการเคารพและศรัทธาในตัวของพระอาจารย์เอ้ จึงทำให้มีลูกศิษย์เคารพรักและศรัทธาเดินทางมาจากหลายจังหวัด เพื่อมาพบและมาทำพิธี เพราะการทำพิธีนั้นพระอาจารย์เอ้ไม่มีการเรียกร้อง ค่าใช้จ่าย มีแต่แต่เพียงพานครู 12 บาท ที่ยกครูก่อนทำพิธีแค่นั้น

หลังจากที่ตนมาพระอาจารย์ก็มีความเปลี่ยนแปลงในการปรับปรุงบูรณะวัดมาโดยตลอดโดยพระอาจารย์เอ้เป็นพระนักพัฒนา และล่าสุดก็จะมีการปรับปรุงทำกุฎิพระใหม่ เนื่องจากกุฎิเก่าเป็นไม้ผุพังเวลาฝนตกก็ถูกน้ำท่วม จึงทำให้ลูกศิษย์เดินทางมาด้วยใจที่ศรัทธา

ทั้งนี้ผู้ที่มาหาเลขเด็ดวันนี้ ได้เลข 305 กลับไปเสี่ยงโชคตามความเชื่อ ในงวดวันที่ 1 ธ.ค.ที่จะถึงนี้  
[![](https://www.khaosod.co.th/wpapp/uploads/2024/11/IMG_1335-696x392.jpeg)](https://www.khaosod.co.th/wpapp/uploads/2024/11/IMG_1335.jpeg)