---
layout: post
code: "ART2411180927M4Z9XH"
origin_url: "https://www.khaosod.co.th/entertainment/news_9510772"
image: "https://github.com/user-attachments/assets/70357468-2183-4bc2-ab73-e39d3756e76e"
title: "ดราม่า แพรวพราว แสงทอง พาลูกสาววัย4ขวบ เดินสายไปร้องเพลงบนเวทีหมอลำ แฟนคลับแห่ป้อง"
description: "ดราม่า แพรวพราว แสงทอง พา น้องนาริตะ ลูกสาววัย 4ขวบ เดินสายไปร้องเพลงบนเวทีหมอลำ แฟนคลับแห่ป้อง บอกมันคือการสอนให้ลูกรู้จักทำมาหากิน"
category: "ENTERTAINMENT"
language: "th"
date: 2024-11-18T09:36:12.531Z
---

# ดราม่า แพรวพราว แสงทอง พาลูกสาววัย4ขวบ เดินสายไปร้องเพลงบนเวทีหมอลำ แฟนคลับแห่ป้อง

[![ดราม่า แพรวพราว แสงทอง พาลูกสาววัย4ขวบ เดินสายไปร้องเพลงบนเวทีหมอลำ แฟนคลับแห่ป้อง](https://www.khaosod.co.th/wpapp/uploads/2024/11/แพรวพราวแสงเดือน-1.jpg "ดราม่า แพรวพราว แสงทอง พาลูกสาววัย4ขวบ เดินสายไปร้องเพลงบนเวทีหมอลำ แฟนคลับแห่ป้อง")](https://www.khaosod.co.th/wpapp/uploads/2024/11/แพรวพราวแสงเดือน-1.jpg)

ดราม่า แพรวพราว แสงทอง พา น้องนาริตะ ลูกสาววัย 4ขวบ เดินสายไปร้องเพลงบนเวทีหมอลำ แฟนคลับแห่ป้อง บอกมันคือการสอนให้ลูกรู้จักทำมาหากิน

สืบเนื่องจากตอนนี้ **หมอลำสาว แพรวพราว แสงทอง** อดีตภรรยาของ **บิ๊ก ผู้ใหญ่บ้านฟินแลนด์** ได้พาลูกสาว **น้องนาริตะ วัย 4ขวบ** เดินสายไปทำงานด้วย ขึ้นเวทีหมอลำร้องเพลงกับแม่ โดยครั้งแรกที่ขึ้นโชว์ด้วยกันคือช่วงวันที่ 11 ตุลาคม ที่ผ่านมา กับเพลงที่มีชื่อว่า **บุษบาตาคม** ซึ่งงานนี้ทำเอาแม่แพรวพราว กลั้นน้ำตาสุดๆ และหลังจากนั้นก็มีคลิปที่แม่ลูกโชว์ด้วยกันออกมาอีกหลายงาน

![](https://www.khaosod.co.th/wpapp/uploads/2024/11/แพรวพราวแสงเดือน-1.png)

ซึ่งแฟนคลับหลายคนก็ชื่นชม ที่น้องเก่ง มีความสามารถ บอกว่าเลือดแม่แรง และชมแพรวพราวด้วยว่า เลี้ยงลูกให้รู้จักทำมาหากินตั้งแต่เด็ก พร้อมกันนี้ ยังมีแฟนคลับที่ติดตามน้องมาตั้งแต่ขึ้นเวทีครั้งแรก บอกว่า โชว์หลังๆ น้องเก่งขึ้นมาก

![](https://www.khaosod.co.th/wpapp/uploads/2024/11/แพรวพราวแสงเดือน-2.png)

**แต่ขณะเดียวกัน ไม่วายมีดราม่า** มีผู้ใช้เฟซบุ๊กรายนึง ตั้งโพสต์แสดงความคิดเห็น บอกว่า “ไม่มีอะไรน่าสนใจ ก็ต้องเอาลูกขึ้นเวทีละเนาะ ขาดทุนหลายงานละ แทนที่เด็กจะได้นอนอยู่บ้านดีๆ หอบมาลำบากเพื่อ?? บ้านก็ไม่ได้จน!! ความสามารถตัวเองก็มีใช่สิ! “

ADVERTISEMENT

และหลังจากนั้นก็มีคอมเมนต์ จากชาวเน็ตเข้ามาผสมโรงด้วยอีกมากมาย อาทิ ลูกต้องแบกแม่อีกกี่งานคะ?, แทนที่จะดันคนในวงให้มีจุดเด่นให้น่าสนใจมีเอฟซีเพิ่มจะได้มีงานเยอะๆเนาะแม่55, เวลาพ่อพาไปแซะไม่เคยหยุด55555, เด็กคนอื่นเรียนพิเศษภาษา พักผ่อนเต็มที่,

ไม่มีใครร้องเรียนกรมคุ้มครองสิทธิเด็กบ้างน๊อ (ไม่เห็นด้วยกับการเอาเด็กมาแสดงบนเวที ทุกวงค่ะ ตอนที่กำนันเอาน้องนาริตะมาก็ไม่เห็นด้วยนะคะ ), อย่าบอกนะว่า คิดจะเอาลูกมากดดันพ่อเรื่องค่าใช้จ่าย อยากได้ค่าใช้จ่ายเพิ่ม อยากไดัเงินจากฝั่งพ่อเพิ่มหรือเปล่า ฯลฯ เป็นต้น



![](https://www.khaosod.co.th/wpapp/uploads/2024/11/Screenshot-2024-11-18-154157.png)

![](https://www.khaosod.co.th/wpapp/uploads/2024/11/Screenshot-2024-11-18-154151.png)

**ซึ่งภายหลังได้มีเพจที่เป็นเอฟซีของครอบครัว แพรวพรว ไ**ด้ออกมาป้องและตอบโต้แทน โดยแคปพสต์นี้มาแล้วเขียนข้อความว่า “ลูกดารารวยหมื่นล้านแม่ยังพาออกงาน รับงานพรีเซ็นเตอร์ พาลูกทำงานหาเงินตั้งแต่ยังเล็กๆ ไม่มีใครดราม่า มีแต่ชื่นชม เก่ง น่ารัก

ลูกดาราบางคนครอบครัวรวยมากๆ (กบ สุวนันท์ , แอฟ ทักษอร ) ก็ยังให้ลูกทำงานแสดงละครตั้งแต่เด็ก

แต่พอเป็นแพรวพราว มีอาชีพเป็นหมอลำซิ่ง พาลูกขึ้นเวทีโชว์ความสามารถ สอนให้ลูกรู้จักทำมาหากิน ซึมซับอาชีพของพ่อแม่ตั้งแต่เด็ก ร้องเพลงแค่ช่วงเวลาสั้นๆของการแสดง โดนดราม่าทุกครั้ง

ลูกดารา = ออกงาน รับงานพรีเซ็นเตอร์ เล่นละคร

ลูกแม่ค้า = ช่วยพ่อแม่ขายของ

ลูกชาวไร่ชาวนา = ช่วยพ่อแม่ทำนาทำไร่

ลูกหมอลำ = ขึ้นเวทีร้องเพลงโชว์ความสามารถ

การที่พ่อแม่สอนให้ลูกรู้จักทำมาหากิน เปิดโอกาสให้ลูกได้โชว์ความสามารถ สนับสนุนในสิ่งที่ลูกชอบ จึงไม่เกี่ยวกับความจนความรวยค่ะ



![](https://www.khaosod.co.th/wpapp/uploads/2024/11/Screenshot-2024-11-18-154316.png)

**โดยด้าน แพราวพราว เอง เธอไม่ได้ชี้แจงหรือพูดอะไรเกี่ยวกับเรื่องนี้** แต่เธอน่าจะเห็นด้วยกับเพจที่ออกมาป้องแทนเธอ เพราะหมอลำสาว ได้แชร์โพสต์ พร้อมอิโมจิไหว้เพื่อเป็นการขอบคุณ ซึ่งก็มีแฟนๆเข้ามาคอมเมนต์ให้กำลังใจมากมาย

![](https://www.khaosod.co.th/wpapp/uploads/2024/11/Screenshot-2024-11-18-154915.png)



![](https://www.khaosod.co.th/wpapp/uploads/2024/11/Screenshot-2024-11-18-154926.png)

