---
layout: post
code: "ART2411120712EXNZ2B"
origin_url: "https://www.khaosod.co.th/special-stories/news_9501529"
image: "https://github.com/user-attachments/assets/53e58e14-8694-4337-a684-41861ba93074"
title: "โพสต์ฉะรถไฟ ไม่ชะลอเบรก เหยียบคันเร่งส่ง สงสารม้าโดนชนตาย คอมเมนต์เสียงแตก"
description: "โพสต์ฉะรถไฟ ไม่ชะลอเบรก เหยียบคันเร่งส่ง สงสารม้าโดนชนตาย งานนี้คอมเมนต์เสียงแตก แย้งคนโพสต์ รถไฟไม่ใช่รถยนต์เหยียบเบรกแล้ว จะหยุดได้เลย"
category: "SPECIAL_STORIES"
language: "th"
date: 2024-11-12T07:15:56.161Z
---

# โพสต์ฉะรถไฟ ไม่ชะลอเบรก เหยียบคันเร่งส่ง สงสารม้าโดนชนตาย คอมเมนต์เสียงแตก

[![โพสต์ฉะรถไฟ ไม่ชะลอเบรก เหยียบคันเร่งส่ง สงสารม้าโดนชนตาย คอมเมนต์เสียงแตก](https://www.khaosod.co.th/wpapp/uploads/2024/11/horse-train12-11-01.jpg "โพสต์ฉะรถไฟ ไม่ชะลอเบรก เหยียบคันเร่งส่ง สงสารม้าโดนชนตาย คอมเมนต์เสียงแตก")](https://www.khaosod.co.th/wpapp/uploads/2024/11/horse-train12-11-01.jpg)

_**โพสต์ฉะรถไฟ ไม่ชะลอเบรก เหยียบคันเร่งส่ง สงสารม้าโดนชนตาย งานนี้คอมเมนต์เสียงแตก แย้งคนโพสต์ รถไฟไม่ใช่รถยนต์เหยียบเบรกแล้ว จะหยุดได้เลย**_

วันที่ 12 พ.ย. 2567 ผู้สื่อข่าวรายงานว่า ผู้ใช้เฟซบุ๊กรายหนึ่ง โพสต์ภาพและคลิป ม้าถูกรถไฟชน พร้อมระบุว่า สงสารม้าครับ พูดไม่ออกขาผมสั่นไปหมด ม้าตกใจรถไฟวิ่งตัดรางมาอีกฝั่ง แล้ววิ่งขนานกับทางรถไฟ ถ้ารถไฟลดความเร็วลงแล้วชะลอเบรกบีบแตรไล่คงไม่เกิดเหตุการนแบบนี้ครับ เสากระเด็นมาห่างจากที่ผมถ่ายเพียงไม่กี่เมตร

เคสนี้ต้องเป็นกรณีศึกษา ผมไม่อยากเห็นเหตุการณ์แบบนี้ซ้ำแล้วซ้ำอีก รถไฟชะลอความเร็วเมื่อใกล้ถึงสถานีจะได้ไหม เตรียมพร้อมที่จะเบรคเมื่อมีสิ่งกีดขวางไม่ว่าคนหรือสัตว์ หรือรถยนต์ยวดยานชาวบ้าน อาจจะขวางทางรถไฟอยู่ ไม่ควรเหยียบคันเร่งส่ง ชนแล้วเบรกเสียเวลานาน แต่ชะลอเบรกแล้วไม่ชนเสียเวลานิดหน่อยครับ

[![](https://www.khaosod.co.th/wpapp/uploads/2024/11/horse-train12-11-03-696x392.jpg)](https://www.khaosod.co.th/wpapp/uploads/2024/11/horse-train12-11-03.jpg)

เมื่อโพสต์ดังกล่าวเผยแพร่ออกไป มีคนเข้ามาแสดงความคิดเห็นโต้แย้งกับผู้โพสต์ มีใจความว่า ขบวนรถทั้งขบวนหนักหลายร้อยตัน จะให้ลงห้ามล้อ (เบรก) แล้วรถจะหยุดเลยไม่ได้นะ ไม่ใช่รถยนต์หนักตันสองตัน ที่เหยียบเบรกแล้ว จะหยุดได้เลย

แล้วเขตรถไฟห้ามนำสัตว์เลี้ยงเข้ามาเลี้ยง และมาหาว่าเหยียบคันเร่งส่งให้เร็วขึ้น เป็นไปไม่ได้ ตรงเสาสัญญาณในคลิป มีป้ายความเร็ว 30 กม.ต่อชม. อยู่ พขร. ต้องลดความเร็วลงแล้ว

**ต่อมา เพจวัดเวฬุวนาราม** โพสต์แจ้งว่า ม้าที่ถูกรถไฟชนเมื่อเช้าหลวงพ่อให้คนติดต่อไปที่เจ้าของม้าแล้วเพื่อที่จะนำไปให้หมอรักษา ปรากฏว่าม้าตายก่อน เจ้าของกำลังชำแหละซากเพื่อฝัง หลวงพ่อเลยซื้อซากมาทำการเผาที่วัด เค้าทรมานมามากพอแล้ว ไม่อยากให้โดนชำแหละ

[![](https://www.khaosod.co.th/wpapp/uploads/2024/11/horse-train12-11-04-696x392.jpg)](https://www.khaosod.co.th/wpapp/uploads/2024/11/horse-train12-11-04.jpg)