---
layout: post
code: "ART24112313149OZMI8"
origin_url: "https://www.khaosod.co.th/sports/news_9518657"
image: "https://github.com/user-attachments/assets/d9e35fee-cae4-4411-b90f-6ad2a27e919e"
title: "เกือบถึงแพ้! การท่าเรือ นำก่อนโดน อุทัยธานี ตีเจ๊าท้ายเกม แบ่งแต้มสุดมัน"
description: "การแข่งขันฟุตบอลรีโว ไทยลีก ฤดูกาล 2024/25 เมื่อวันที่ 23 พ.ย. อุทัยธานี ฟอเรสต์ อันดับ 7 มี 18 คะแนน เปิดบ้านรับการมาเยือน การท่าเรือ เอฟซี อันดับ 3"
category: "SPORTS"
language: "th"
date: 2024-11-23T13:38:30.116Z
---

# เกือบถึงแพ้! การท่าเรือ นำก่อนโดน อุทัยธานี ตีเจ๊าท้ายเกม แบ่งแต้มสุดมัน

[![เกือบถึงแพ้! การท่าเรือ นำก่อนโดน อุทัยธานี ตีเจ๊าท้ายเกม แบ่งแต้มสุดมัน](https://www.khaosod.co.th/wpapp/uploads/2024/11/Gc6RTkBXsAI19Xs-1.jpg "เกือบถึงแพ้! การท่าเรือ นำก่อนโดน อุทัยธานี ตีเจ๊าท้ายเกม แบ่งแต้มสุดมัน")](https://www.khaosod.co.th/wpapp/uploads/2024/11/Gc6RTkBXsAI19Xs-1.jpg)

การแข่งขันฟุตบอลรีโว ไทยลีก ฤดูกาล 2024/25 เมื่อวันที่ 23 พ.ย. อุทัยธานี ฟอเรสต์ อันดับ 7 มี 18 คะแนน เปิดบ้านรับการมาเยือน การท่าเรือ เอฟซี อันดับ 3 มี 22 คะแนน

เกมนี้ การท่าเรือ ได้ประตูขึ้นนำก่อน 1-0 จาก ลอนซานา ดูมบูยา ตั้งแต่นาทีที่ 8 ก่อนที่ทั้งสองทีมจะสู้กันอย่างสนุก และจบครึ่งแรกด้วยสกอร์นี้

ครึ่งหลังทั้งสองทีมยังเปิดเกมรุกแลกันสุดมัน แล้วเป็น จัสติน บาส ที่ได้ลองซัดหน้ากรอบ ในนาที 79 บอลพุ่งเข้าซอง วรวุฒิ ศรีสุภา เหมือนจะรับได้สบาย แต่ซองแตกบอลปลิ้นเข้าประตู เป็นลูกตีเสมอ 1-1 ของ อุทัยธานี

จากนั้นทั้งสองทีมยังเปิดเกมรุกแลกกัน และเกือบได้ประตูชัยทั้งคู่ แต่จังหวะสุดท้ายยังขาดๆเกินๆ ทำให้ จบ 90 นาที อุทัยธานี ฟอเรสต์ เสมอ การท่าเรือ 1-1 แบ่งกันไปทีมละแต้ม