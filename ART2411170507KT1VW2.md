---
layout: post
code: "ART2411170507KT1VW2"
origin_url: "https://www.khaosod.co.th/special-stories/news_9509072"
image: "https://github.com/user-attachments/assets/2c339dea-43ea-40c1-9135-e45c8dffa6fd"
title: "ประวัติ 'วิกตอเรีย เคียร์ เธลวิก' Miss Universe 2024 ครูสอนเต้นสุดสวย แถมช่วยจิตอาสาเพียบ"
description: "เปิดประวัติสาวงาม Victoria Kjær Theilvig จากเดนมาร์ก เจ้าของตำแหน่ง Miss Universe 2024 ทั้งเก่งทั้งใจดี เผยมงกุฎนี้มีความหมายมาก"
category: "SPECIAL_STORIES"
language: "th"
date: 2024-11-17T05:11:51.744Z
---

# ประวัติ 'วิกตอเรีย เคียร์ เธลวิก' Miss Universe 2024 ครูสอนเต้นสุดสวย แถมช่วยจิตอาสาเพียบ

[![ประวัติ 'วิกตอเรีย เคียร์ เธลวิก' Miss Universe 2024 ครูสอนเต้นสุดสวย แถมช่วยจิตอาสาเพียบ](https://www.khaosod.co.th/wpapp/uploads/2024/11/den1117-1w.jpg "ประวัติ 'วิกตอเรีย เคียร์ เธลวิก' Miss Universe 2024 ครูสอนเต้นสุดสวย แถมช่วยจิตอาสาเพียบ")](https://www.khaosod.co.th/wpapp/uploads/2024/11/den1117-1w.jpg)

**เปิดประวัติสาวงาม Victoria Kjær Theilvig จากเดนมาร์ก เจ้าของตำแหน่ง Miss Universe 2024 ทั้งเก่งทั้งใจดีแถมเต้นเก่ง เผยมงกุฎนี้มีความหมายมาก**

จบไปแล้วกับเวทีกับเวทีการประกวด Miss Universe 2024 ณ ประเทศเม็กซิโก หลังแฟน ๆ นางงามแห่ลุ้นแห่เชียร์สนั่น ซึ่งสาวงามที่สามารถคว้ามงกุฎครั้งที่ 73 คือ **วิกตอเรีย เคียร์ เธลวิก (Victoria Kjær Theilvig)** ตัวแทนจากเดนมาร์ก วันนี้เรามาส่องประวัติเธอคนนี้กัน

สำหรับ วิกตอเรีย เคียร์ เธลวิก เป็นสาวงามวัย 21 ปี จากเมืองโคเปนเฮเกน ของเดนมาร์ก จบการศึกษาเกี่ยวกับด้านการตลาด และเศรษฐศาสตร์ อีกทั้งยังมีความสามารถในการออกสเตปต์ เคยคว้าแชมป์ด้านการเต้นและยังเป็นครูสอนเต้นอีกด้วย

[![](https://www.khaosod.co.th/wpapp/uploads/2024/11/den1117-1.jpg)](https://www.khaosod.co.th/wpapp/uploads/2024/11/den1117-1.jpg)

วิกตอเรียเผยว่า เธอมีจุดยืนในการสนับสนุน 3 เรื่อง ได้แก่ **การปกป้องสัตว์ สุขภาพจิต และงานการกุศล** เธอทุ่มเทในการเป็นอาสาสมัคร และเป็นผู้สนับสนุนการสร้างความตระหนักรู้ด้านสุขภาพจิต โดยดึงประสบการณ์ส่วนตัวมาสร้างแรงบันดาลใจให้ผู้อื่น

[![](https://www.khaosod.co.th/wpapp/uploads/2024/11/den1117-2.jpg)](https://www.khaosod.co.th/wpapp/uploads/2024/11/den1117-2.jpg)

นอกจากนี้ วิกตอเรียไม่ใช่สาวงามหน้าใหม่ในวงการประกวด เธอเคยคว้ารองอันดับ 2 Miss Denmark 2021 จากนั้นได้คว้าตำแหน่ง Miss Grand Denmark 2022 โดยเข้ารอบ 20 คนสุดท้าย

[![](https://www.khaosod.co.th/wpapp/uploads/2024/11/den1117-3.jpg)](https://www.khaosod.co.th/wpapp/uploads/2024/11/den1117-3.jpg)

วิกตอเรียกล่าวว่า เธอได้เตรียมตัวอย่างหนักเพื่อให้ความฝันตลอดชีวิตของเธอสำเร็จ และเธออยากแสดงให้โลกเห็นว่า ยุโรปก็สามารถเก่งได้เทียบเท่ากับประเทศอื่น ๆ ในวงการประกวดนางงาม

_“การคว้ามงกุฎให้เดนมาร์กจะมีความหมายทุกอย่างสำหรับฉัน เพราะนี่คือสิ่งที่ฉันพยายามทำงานหนักมาตลอดชีวิต ฉันอยากสร้างประวัติศาสตร์ ไม่เพียงแค่สำหรับเดนมาร์กเท่านั้น เพราะเรายังไม่เคยได้มงกุฎ Miss Universe มาก่อน แต่ยังจะเป็นการสร้างประวัติศาสตร์ให้กับยุโรปด้วย”_

[![](https://www.khaosod.co.th/wpapp/uploads/2024/11/den1117-5.jpg)](https://www.khaosod.co.th/wpapp/uploads/2024/11/den1117-5.jpg)



**ขอบคุณที่มา** ABS-CBN News