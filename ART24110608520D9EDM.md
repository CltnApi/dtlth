---
layout: post
code: "ART24110608520D9EDM"
origin_url: "https://www.khaosod.co.th/horoscope/news_9492910"
image: "https://github.com/user-attachments/assets/29673a64-1d81-42e3-9eed-8665bb39771d"
title: "ดวงเฮงดวงปัง - ราศีใดต้องใช้เงินทองง้อแฟนให้หายโกรธ และราศีที่มีเด็กเล็กในบ้านระวังอุบัติเหตุต่างๆ"
description: " ลัคนา (ลั) ราศีเมษวันนี้ท่านมีรายจ่ายสูงมาก ส่วนใหญ่เป็นค่าใช้จ่ายที่เกี่ยวข้องกับคนรักหรือคู่สมรส หรือท่านอาจต้องใช้ทรัพย์สินเงินทองงอนง้อแฟนให้หายโกรธ"
category: "HOROSCOPE"
language: "th"
date: 2024-11-06T08:56:59.181Z
---

# ดวงเฮงดวงปัง - ราศีใดต้องใช้เงินทองง้อแฟนให้หายโกรธ และราศีที่มีเด็กเล็กในบ้านระวังอุบัติเหตุต่างๆ

[![ดวงเฮงดวงปัง - ราศีใดต้องใช้เงินทองง้อแฟนให้หายโกรธ และราศีที่มีเด็กเล็กในบ้านระวังอุบัติเหตุต่างๆ](https://www.khaosod.co.th/wpapp/uploads/2024/11/PD.jpg "ดวงเฮงดวงปัง - ราศีใดต้องใช้เงินทองง้อแฟนให้หายโกรธ และราศีที่มีเด็กเล็กในบ้านระวังอุบัติเหตุต่างๆ")](https://www.khaosod.co.th/wpapp/uploads/2024/11/PD.jpg)

**ดวงเฮงดวงปัง**  
**วันศุกร์ที่ 8 พฤศจิกายน พ.ศ.2567**  
**โหรบุศพันธ์**

![ดวงเฮงดวงปัง - วันศุกร์ที่ 8 พฤศจิกายน พ.ศ.2567](https://www.khaosod.co.th/wpapp/uploads/2024/11/RD.jpg)

**ลัคนา (ลั) ราศีเมษ**

วันนี้ท่านมีรายจ่ายสูงมาก ส่วนใหญ่เป็นค่าใช้จ่ายที่เกี่ยวข้องกับคนรักหรือคู่สมรส หรือท่านอาจต้องใช้ทรัพย์สินเงินทองงอนง้อแฟนให้หายโกรธสักหน่อยก็เป็นได้ จะมีงานเลี้ยงสังสรรค์ที่บ้านของท่านเป็นการภายใน อาจได้พบเพื่อนเก่าหรือได้ของเก่าของโบราณเข้าบ้าน การงานมีผู้ใหญ่คอยสนับสนุนอยู่เสมอ

**ลัคนา (ลั) ราศีพฤษภ**

วันนี้ท่านจะพบปัญหาอุปสรรคในการศึกษาในขั้นสูงเล็กน้อย แต่ท่านจะกลับมาทำได้ดีอีกครั้งหลังจากผ่านเดือนมกราคมปีหน้าไปแล้ว การติดต่อสื่อสารของท่านจะประสบความสำเร็จ ซึ่งหากเป็นการทำงานร่วมกับเพศตรงข้ามจะดีกว่าร่วมงานกับเพศเดียวกัน เดินทางไกลไม่ค่อยเหมาะกับท่านนักในระยะนี้

**ลัคนา (ลั) ราศีเมถุน**

วันนี้ท่านจะรู้เห็นเหตุการณ์ต่างๆ ที่เกิดขึ้นในระยะนี้ในฐานะของคนดูเท่านั้น แต่ปัญหาทางการงานต่างๆ ท่านต้องแก้ไขด้วยลำพังตนเอง ได้บริวารที่มีรสนิยมตรงกัน งานเอกสารหนังสือมักน่ารำคาญหรือมีข้อบกพร่องให้หงุดหงิดใจ ไม่ควรไว้วางใจบริวารหน้าใหม่ให้ริเริ่มทำอะไรใหม่ๆ เร็วเกินไป

**ลัคนา (ลั) ราศีกรกฎ**

วันนี้ท่านจะต้องระมัดระวังอย่างมากในเรื่องความขัดแย้งกับคู่ครองหรือหุ้นส่วน ซึ่งอาจบานปลายเรื่อยไปถึงการทะเลาะวิวาทหรือการพลัดพรากจากกันไม่ทางใดก็ทางหนึ่ง อาจได้ทำงานรับใช้คนหมู่มากหรือประชาชนจำนวนมาก จะชอบเที่ยวเตร่สังสรรค์ฉลองงานปีใหม่ตั้งแต่วันนี้เรื่อยไปจนถึงต้นปีหน้า

**ลัคนา (ลั) ราศีสิงห์**

วันนี้ท่านไม่ควรมีการเสี่ยงโชคโดยการลงทุนหรือเล่นการพนัน บริวารออกจากบ้านไปแล้วกลับไม่ถูก หรือเขาไปมีเรื่องทะเลาะวิวาทกับใครๆ ถ้ามีเด็กเล็กอยู่ในบ้านควรระวังอุบัติเหตุต่างๆ การเดินทางไกลไม่สะดวกมีอุปสรรคที่นึกไม่ถึงต่างๆ มีรายได้มากขึ้นเพราะการเจรจาต่อรองของท่านเอง ค้าของเก่ามีกำไร

**ลัคนา (ลั) ราศีกันย์**

วันนี้ท่านจะมีโอกาสช่วยเหลือเพื่อนฝูงในหลายๆ เรื่อง ตั้งแต่เรื่องเล็กน้อยไปจนถึงเรื่องใหญ่โต ระยะนี้ท่านจะไปหาใครมักไม่ค่อยได้พบ ท่านอยู่บ้านดีกว่าอย่าไปหาใครเลย มีรายจ่ายสูงขึ้นเพราะช่วยเหลือเพื่อนฝูง อาจต้องจ่ายค่าเดินทางท่องเที่ยว หรือค่าซ่อมรถของตนเองโดยที่ท่านไม่ได้คาดคิด

**ลัคนา (ลั) ราศีตุล**

วันนี้ท่านไม่ควรออกนอกบ้านในเวลากลางคืน คนที่ท่านรู้สึกไม่ถูกชะตาด้วยจะเป็นผู้ที่ทำเครื่องยนต์กลไกในการทำงานของท่านเสียหายโดยเขาอาจไม่ตั้งใจ หนังสือเอกสารสำคัญต่างๆ อาจสูญหายหรือเสียหาย การแก้ปัญหาต่างๆ เป็นไปด้วยความเด็ดขาด ผู้ร่วมงานอาจทำงานผิดพลาดเล็กน้อย

**ลัคนา (ลั) ราศีพิจิก**

วันนี้ท่านควรพยายามจัดระเบียบเรื่องรายได้และรายจ่าย แต่ดูเหมือนยิ่งควบคุมการเงินยิ่งวุ่นวายหงุดหงิดหัวใจมากกว่าเดิม หรืออาจทำกิจกรรมทางการเงินของตนเองล่าช้าหรือซ้ำซ้อนเป็นที่วุ่นวาย ควรหลีกเลี่ยงการวิวาทและความขัดแย้งภายในครอบครัว เพราะท่านจะเสียดายเสียใจและเรื่องจะจบได้ยาก

**ลัคนา (ลั) ราศีธนู**

วันนี้ท่านไม่ควรฟ้องดำเนินคดีหรือมีเรื่องร้าวฉานกับใครใดๆ ก็ตาม โดยเฉพาะบริวาร มีเพื่อนฝูงพยายามจะขอเข้าอยู่อาศัยที่บ้านท่าน ซึ่งถ้าท่านอนุญาตก็จะเป็นเรื่องยุ่งยากต่อไป ท่านจะอยู่ที่บ้านหรือไปไหนก็ตามมักมีเรื่องตื่นเต้นเกิดขึ้นอย่างใกล้ชิด อาจเกิดอุบัติเหตุในการใช้เครื่องจักรกลทำงาน

**ลัคนา (ลั) ราศีมังกร**

วันนี้ท่านจะต้องระมัดระวังการเกิดปากเสียงกับญาติพี่น้อง แม้ยังไม่มีอะไรในระยะนี้ แต่อาจมีเรื่องวุ่นวายในอนาคตอันใกล้ มีโอกาสที่จะเกิดอุบัติเหตุและความขัดแย้งจากเรื่องลาภผล เจ้าชะตาควรรอบคอบในการพูด เขียน และวิพากษ์วิจารณ์เหตุการณ์ต่างๆ เพราะมีโอกาสผิดพลาดได้ง่ายในระยะนี้

**ลัคนา (ลั) ราศีกุมภ์**

วันนี้ท่านจะเจ็บไข้ได้ป่วยเล็กๆ น้อยๆ ควรเตรียมร่างกายให้แข็งแรงพร้อมรับโรคภัยที่กำลังจะเข้ามา ความยุ่งยากที่เกิดแก่บริวารของท่านมีผลกระทบถึงผู้ร่วมงานและผู้ใหญ่ในงานของท่านด้วย จะมีผู้ชักชวนให้ท่านเดินทางไกลโดยมีผลประโยชน์ใหญ่ๆ มาล่อใจ ซึ่งท่านควรฟังหูไว้หูและตรวจสอบให้ดี

**ลัคนา (ลั) ราศีมีน**

วันนี้ท่านจะวุ่นวายอยู่กับเรื่องการหมุนเงิน อาจได้ลาภก้อนใหญ่แต่ก็ใช้จ่ายออกไปในพริบตาได้ อาจมีปัญหากับญาติพี่น้องในเรื่องบ้านเรือน ที่ดิน หรือรายได้จากผลิตผลทางการเกษตร อาจมีคดีฟ้องร้องอันเกี่ยวแก่ที่ดินที่ท่านครอบครอง การงานราบรื่นกว่าแต่ก่อน มีโอกาสได้แต่งตัวสวยงามให้ใครๆชื่นชม