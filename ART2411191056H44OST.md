---
layout: post
code: "ART2411191056H44OST"
origin_url: "https://www.khaosod.co.th/entertainment/drama/news_9512560"
image: "https://github.com/user-attachments/assets/ddeb6ffe-98e7-4f4f-a486-e77d930e0d4c"
title: "ไฟน้ำค้าง แรงฉุดไม่อยู่ เลโอ พีรพันธ์ ชื่นชม ยูโร ยศวรรธน์ รับหน้าที่พี่ชายนอกจอ"
description: "ไฟน้ำค้าง แรงฉุดไม่อยู่ ทำเรตติ้งนิวไฮ 3.3 เลโอ พีรพันธ์ ยิ้มแก้มปริ แฮปปี้ครั้งแรกงานละคร เผยรับบท ‘พีท’ เด็กเอาแต่ใจเข้าตาแฟนละคร"
category: "ENTERTAINMENT"
language: "th"
date: 2024-11-19T11:01:05.880Z
---

# ไฟน้ำค้าง แรงฉุดไม่อยู่ เลโอ พีรพันธ์ ชื่นชม ยูโร ยศวรรธน์ รับหน้าที่พี่ชายนอกจอ

[![ไฟน้ำค้าง แรงฉุดไม่อยู่ เลโอ พีรพันธ์ ชื่นชม ยูโร ยศวรรธน์ รับหน้าที่พี่ชายนอกจอ](https://www.khaosod.co.th/wpapp/uploads/2024/11/ปกขาว4คำ-เส้น-33.jpg "ไฟน้ำค้าง แรงฉุดไม่อยู่ เลโอ พีรพันธ์ ชื่นชม ยูโร ยศวรรธน์ รับหน้าที่พี่ชายนอกจอ")](https://www.khaosod.co.th/wpapp/uploads/2024/11/ปกขาว4คำ-เส้น-33.jpg)

**ไฟน้ำค้าง แรงฉุดไม่อยู่ ทำเรตติ้งนิวไฮ 3.3 เลโอ พีรพันธ์ ยิ้มแก้มปริ แฮปปี้ครั้งแรกงานละคร เผยรับบท ‘พีท’ เด็กเอาแต่ใจเข้าตาแฟนละคร**

สนุกขึ้นทุกตอน สำหรับละครโรแมนติกดราม่า เรื่อง “ไฟน้ำค้าง” ทางช่อง 7HD ผลงานจากค่ายมีเดีย สตูดิโอ นำแสดงโดย ยูโร ยศวรรธน์ และ มุกดา นรินทร์รักษ์ ที่ล่าสุดทำเรตติ้งนิวไฮ 15+ ทั่วประเทศ ได้ 3.3 (ข้อมูลวันที่ 18 พฤศจิกายน 2567) เรียกว่าแต่ละตอนเดินเรื่องสนุก แถมทุกตัวละครก็แสดงได้ใจแฟนๆ

![](https://www.khaosod.co.th/wpapp/uploads/2024/11/ไฟน้ำค้าง-8-696x393.jpg)

ด้าน เลโอ-พีรพันธ์ จึงเจริญพาณิชย์ หนุ่มหน้าใสผู้รับบท ‘พีท’ น้องชายของ ‘ภีม’ เด็กเกเร เอาแต่ใจตัวเอง ก็แสดงได้เข้าตาแฟนละครไม่น้อย **ก่อนเผยฟีดแบ็กและเบื้องหลังการทำการบ้านหนัก เพื่อมารับบทนี้**

![](https://www.khaosod.co.th/wpapp/uploads/2024/11/ไฟน้ำค้าง-2-696x391.jpg)

“ผมดีใจมากเลยครับ ขอบคุณทุกคนที่ติดตามชม และชอบละครไฟน้ำค้างนะครับ ฟีดแบ็กที่กลับมา คนใกล้ตัว คือชอบมากเลยครับ ทุกคนคือติดตามดูละครตลอด อย่างอากง อาม่าของผม ก็แซวว่าทำไมพีทเป็นคนแบบนี้ เกเรมาก”

ADVERTISEMENT

![](https://www.khaosod.co.th/wpapp/uploads/2024/11/ไฟน้ำค้าง-5-696x390.jpg)

“เพื่อนผมก็แซวกันเยอะมาก บอกว่า พีทในละครเนี่ยอารมณ์แรงจัง ซึ่งการมารับบทนี้ของผม ผมก็ต้องทำการเยอะมากเลย เพราะผมก็ยังไม่เคยเล่นละครมาก่อนด้วย ก่อนหน้านี้ผมเคยเล่นภาพยนตร์และซีรีส์มาบ้าง”

![](https://www.khaosod.co.th/wpapp/uploads/2024/11/ไฟน้ำค้าง-10-696x388.jpg)

“ทักษะการแสดงมันต่างกันมากเลย ผมก็เลยต้องปรับตัวเยอะมาก ช่วงแรกๆ ก็ยังไม่เข้าที่เท่าไหร่ครับ ก็มีการพูดคุยกับ พี่แชมป์ (อินทนนท์ รัตนากาญจน์) ผู้กำกับ ซึ่งพอเราเข้าใจอารมณ์ของตัวละครพีทแล้ว ทุกอย่างก็โอเคครับ”

![](https://www.khaosod.co.th/wpapp/uploads/2024/11/ไฟน้ำค้าง-3-696x391.jpg)

“อีกสิ่งที่ยากสำหรับผม คือปกติผมจะเป็นคนไม่ค่อยพูด ไม่ค่อยแสดงอารมณ์ แต่พีทเขาจะเป็นคนที่แสดงอารมณ์ชัดเจน เวลาโกรธ อารมณ์มาไวมาก เราก็ต้องมาปรับตรงนี้ด้วย”

“ต้องมาศึกษาว่าปมปัญหาของเขามาจากไหน อะไรที่ทำให้เขาเป็นคนรุนแรง ซึ่งพอเราเห็นว่าทุกอย่างมาจากการเลี้ยงดู เขาถูกสปอยล์ ถูกตามใจ ทำให้เขาเป็นคนที่เอาแต่ใจตัวเองแบบนี้”

“ส่วนการได้มาร่วมงานกับพี่ๆ ทุกคนใจดีกับผมหมดเลยครับ อย่าง คุณแม่ฮันนี่ (ภัสสร บุณยเกียรติ) คือตอนแรกผมก็เกร็งๆ นะครับ แอบคิดว่าคุณแม่จะดุไหม แต่พอได้คุยกัน เราปลดล็อกความเกร็งเลยเพราะคุณแม่ใจดีมาก”

![](https://www.khaosod.co.th/wpapp/uploads/2024/11/ไฟน้ำค้าง-2-696x391.jpg)

“ส่วน พี่ยูโร เป็น ภีมพี่ชายของผมในเรื่อง แล้วในกองพี่เขาก็เป็นเหมือนพี่ชายของเราจริงๆ เลยครับ อย่างที่ผมบอกว่าปกติผมจะเป็นคนไม่ค่อยคุย จะนิ่งๆ พี่ยูโรจะคอยมากระตุ้น ชวนเราคุย ละลายพฤติกรรมให้กล้าคุยกับคนอื่นๆ”

![](https://www.khaosod.co.th/wpapp/uploads/2024/11/ไฟน้ำค้าง-11-696x389.jpg)

“ส่วนพี่ไบร์ท (ณัฐภัทร จิรภาวสุทธิ์) ซึ่งรับบท ตอง คนที่ผมจะต้องมีเรื่องทะเลาะด้วยตลอด ก็มาทราบตอนได้ทำงานด้วยกันว่าเราเป็นรุ่นพี่รุ่นน้องที่มหาวิทยาลัยกันครับ ตอนทำงานพี่ไบร์ทก็จะมีคำแนะนำให้เราเยอะทีเดียว”

![](https://www.khaosod.co.th/wpapp/uploads/2024/11/ไฟน้ำค้าง-6-696x392.jpg)

“ผมขอฝากติดตามด้วยนะครับ ไฟน้ำค้าง เป็นผลงานละครเรื่องแรกของผม และฝากติดตามให้กำลังใจตัวละครพีทด้วย ยังไม่อยากให้รีบตัดสินว่าจริงๆ แล้วพีทเป็นคนดีหรือไม่ดี เพราะตอนนี้ทุกอย่างเพิ่งเริ่มต้น มาสนุกกับละครไปด้วยกันนะครับ”



ลุ้น และให้กำลังใจทุกๆ ตัวละคร ใน “ไฟน้ำค้าง” ปักหมุดรับชมสดทางช่อง 7HD กด 35 ทุกวันจันทร์ อังคาร เวลา 20.30 น. และรับชมย้อนหลัง เวลา 22.30 น. บนแอป iQIYI (อ้ายฉีอี้) และเว็บ iQ.com ที่เดียวเท่านั้น