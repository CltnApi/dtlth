---
layout: post
code: "ART24110610565X5WFH"
origin_url: "https://www.khaosod.co.th/entertainment/drama/news_9493357"
image: "https://github.com/user-attachments/assets/d15ebbbe-f102-4636-8fec-23371f507ae1"
title: "ต่อ ธนภพ - ญาญ่า อุรัสยา เปิดโหมดคนคลั่งรัก แจกฟินชุดใหญ่! ทะเลตรังหวานมาก"
description: "ต่อ ธนภพ - ญาญ่า อุรัสยา คลั่งรัก! เดินหน้าแจกความฟิน “หนึ่งในร้อย” ทะเลตรังหวานมาก แลนด์มาร์คทะเลใต้ กองเชียร์เขินตัวบิดทั้งพระนคร"
category: "ENTERTAINMENT"
language: "th"
date: 2024-11-06T11:01:32.355Z
---

# ต่อ ธนภพ - ญาญ่า อุรัสยา เปิดโหมดคนคลั่งรัก แจกฟินชุดใหญ่! ทะเลตรังหวานมาก

[![ต่อ ธนภพ - ญาญ่า อุรัสยา เปิดโหมดคนคลั่งรัก แจกฟินชุดใหญ่! ทะเลตรังหวานมาก](https://www.khaosod.co.th/wpapp/uploads/2024/11/ปกขาว4คำ-เส้น-7.jpg "ต่อ ธนภพ - ญาญ่า อุรัสยา เปิดโหมดคนคลั่งรัก แจกฟินชุดใหญ่! ทะเลตรังหวานมาก")](https://www.khaosod.co.th/wpapp/uploads/2024/11/ปกขาว4คำ-เส้น-7.jpg)

**ต่อ ธนภพ – ญาญ่า อุรัสยา คลั่งรัก! เดินหน้าแจกความฟิน “หนึ่งในร้อย” ทะเลตรังหวานมาก แลนด์มาร์คทะเลใต้ กองเชียร์เขินตัวบิดทั้งพระนคร**

ฟินต่อไม่รอแล้วนะ ได้เวลาเดินหน้าแจกความฟินชุดใหญ่ไฟกะพริบ กับความเข้มข้นดีต่อใจของละครวินเทจรักละมุน “หนึ่งในร้อย” ช่อง3 กด 33 ผลิตโดย ทองเอ็นเตอร์เทนเม้นท์ ถึงเวลาแจกโมเมนต์ เรื่องราวดีๆ ตามลุ้นไปกับความรักของ คุณพระ กับ อนงค์ หลังกองเชียร์หน้าจอตามบิดตามเขินกันอยู่นาน รอจังหวะให้ คุณพระ เดินหน้าจีบ อนงค์ อย่างเป็นทางการ

![](https://www.khaosod.co.th/wpapp/uploads/2024/11/2238366_0-696x392.jpg)

สัปดาห์นี้เตรียมรับแรงกระแทกความหวานกับโลเคชั่นสวยๆ แปลกตาที่แลนด์มาร์คทะเลใต้ “เกาะกระดาน” จังหวัดตรัง ซึ่งเกาะกระดานแห่งนี้ ได้รับการจัดอันดับว่าเป็น ชายหาดที่ดีที่สุดในโลก 2023 นี้ โดย World Beach Guide ของสื่อประเทศอังกฤษ อีกทั้งยังเป็นที่เที่ยวชื่อดังในเรื่องของการจัดงานวิวาห์ใต้สมุทรที่มีชื่อเสียงมากๆ

![](https://www.khaosod.co.th/wpapp/uploads/2024/11/2238363_0-696x464.jpg)

ล่าสุดยังเป็นโลเคชั่นหลักของภาพยนตร์ฮอลลีวูดในตำนานอย่าง “จูราสสิคเวิลด์ ภาค4” ก็ยกกองมาปักหลักถ่ายทำที่เกาะแห่งนี้เช่นกัน ถือเป็นการคืนกำไรให้ผู้ชมที่ผู้จัดคนเก่ง แอน ทองประสม และผู้กำกับคู่ใจ พี่แอ้ว-อำไพพร จิตต์ไม่งง ทำการบ้านอย่างหนักและบินลงใต้สเก๊าโลเคชั่นด้วยตัวเอง เพื่อองค์ประกอบของภาพที่สวยงามและความงามใหม่ๆ ผลักดันกระตุ้นซอฟต์พาวเวอร์ส่งต่อความเป็นไทยพัฒนาอุตสาหกรรมบันเทิงไทย

ADVERTISEMENT

![](https://www.khaosod.co.th/wpapp/uploads/2024/11/2238371_0-696x464.jpg)

งานนี้นักแสดงหลักอย่าง ต่อ-ธนภพ และ ญาญ่า อุรัสยา ร่วมด้วย ปีเตอร์แพน ทัศน์พล และ โจ๊ก โซคูล สู้สุดใจถ่ายทำกันท่ามกลางอุณหภูมิฮอตฉ่า เพื่อภาพที่สวยงามเติมเต็มองค์ประกอบให้กับละคร “หนึ่งในร้อย” ซึ่งนอกจากจะได้เห็นความงามเพลินตาเพลินใจที่เกาะกระดานแล้วนั้น

![](https://www.khaosod.co.th/wpapp/uploads/2024/11/2238365_0-696x464.jpg)

ทีมผู้ผลิต “หนึ่งในร้อย” ยังส่งต่อโลเคชั่นดีงามของจังหวัดตรังอย่าง “นาหมื่นศรี” นั่งเรือชมเหยี่ยวแดงสุดอันซีนที่แหลมหยงสตาร์ และวัฒนธรรมชาวใต้ที่มีมาอย่างยาวนาวอย่าง ประเพณีแย่งเรือพระ, การทอผ้าของกลุ่มทอผ้านาหมื่นศรี, พิธีกินเหนียว”

![](https://www.khaosod.co.th/wpapp/uploads/2024/11/2238368_0-696x464.jpg)

รวมไปถึงอาหารการกินแบบดั้งเดิมที่สอดแทรกมาในละครอาทิ “ขนมเต่าแดง หรือ อังกู๊,หมูย่างเมืองตรัง,มะขามป้อม,ขนมขี้มอด,ข้าวต้มลูกโยน,มะม่วงเบา” จัดเต็มแน่นๆ เพื่อแฟนละครย้อนนึกถึงไปกับภูมิปัญญาชาวบ้านและวัฒนธรรมอันรุ่งเรืองของประเทศไทย เรียกได้ว่า “หนึ่งในร้อย” ทั้งดราม่าเข้มข้น สลับกับความหวานเคมีอาจารย์อุ๊ ต่อ-ญาญ่า ทำเอาเขินตัวบิดกันทั้งพระนครห้ามพลาดแม้แต่วินาทีเดียว

![](https://www.khaosod.co.th/wpapp/uploads/2024/11/2238370_1-696x464.jpg)

ปักหมุดร่วมลุ้นไปกับความรักของ คุณพระ และ อนงค์ แบบจุใจใน EP14-15 ได้ในคืนวันพุธ-พฤหัสบดี 6-7 พ.ย.นี้ เวลา 20.30 น. ทางช่อง 3 ดูทีวีกด33ดูมือถือกด3Plus