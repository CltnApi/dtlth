---
layout: post
code: "ART2411212326YQ64HO"
origin_url: "https://www.khaosod.co.th/special-stories/news_9516070"
image: "https://github.com/user-attachments/assets/12370400-5a4a-4c17-9045-b49c59360493"
title: "เด็กสาว ม.4 ถูกเพื่อนบูลลี่ รุมทำร้าย แก้ผ้า ถ่ายคลิปประจาน เพียงเพราะอยากเป็น \"แรปเปอร์\""
description: "เด็กสาว ม.4 ถูกเพื่อนบูลลี รุมทำร้าย แก้ผ้า ถ่ายคลิปประจาน เพียงเพราะอยากเป็น \"แรปเปอร์\" สุดช็อกถูกกระทำตั้งแต่ ป.5 ครูบอกช่วยไม่ได้ ไม่ใช่หน้าที่"
category: "SPECIAL_STORIES"
language: "th"
date: 2024-11-21T23:31:24.162Z
---

# เด็กสาว ม.4 ถูกเพื่อนบูลลี่ รุมทำร้าย แก้ผ้า ถ่ายคลิปประจาน เพียงเพราะอยากเป็น "แรปเปอร์"

[![เด็กสาว ม.4 ถูกเพื่อนบูลลี่ รุมทำร้าย แก้ผ้า ถ่ายคลิปประจาน เพียงเพราะอยากเป็น "แรปเปอร์"](https://www.khaosod.co.th/wpapp/uploads/2024/11/rapper.jpg "เด็กสาว ม.4 ถูกเพื่อนบูลลี่ รุมทำร้าย แก้ผ้า ถ่ายคลิปประจาน เพียงเพราะอยากเป็น "แรปเปอร์"")](https://www.khaosod.co.th/wpapp/uploads/2024/11/rapper.jpg)

**เด็กสาว ม.4 ถูกเพื่อนบูลลี่ รุมทำร้าย แก้ผ้า ถ่ายคลิปประจาน เพียงเพราะอยากเป็น “แรปเปอร์” สุดช็อกถูกกระทำตั้งแต่ ป.5 ครูบอกช่วยไม่ได้ ไม่ใช่หน้าที่**

กลายเป็นประเด็นร้อนในสังคม “ฮิปฮอป” หลังจากที่มีการออกมาเปิดเผยเรื่องราวของแรปเปอร์สาวที่ถูกเพื่อนในโรงเรียนกลั่นแกล้งบูลลี่ และถ่ายคลิปรุมทำร้ายร่างกาย จับแก้ผ้า

เรื่องราวดังกล่าวถูกเปิดเผยโดย แฟนเพจเฟซบุ๊ก [ʜɪᴘ-ʜᴏᴘ ᴄᴜʟᴛᴜʀᴇ ᴛʜ](https://www.facebook.com/hiphopcultureth?__cft__[0]=AZWU_-OoOAgsLQ5KzfyuGMloTzaVqn4JV_wz9RfYQJ-L_lA0MeaqC6KXQDttDUTWCGNjcBnY5HMFgudJKLPXjObSpp4sJzdgU7o6DWl1V2jeYQsBLOTLuOpuXS0cJxOweueulva8amY-d3o7QAYWkdcM-z6iy1plwSPwxKPYnIANOyeqz5ZUCje0_EG-A1iijec&__tn__=-UC*F) ที่ออกมาระบุว่า น.ส.เอ (นามสมมติ) แรปเปอร์สาวคนหนึ่ง ซึ่งปัจจุบันเรียนอยู่ระดับชั้น ม.4 ต้องทนอยู่กับการถูกบูลลีของเพื่อน ๆ ในโรงเรียนมานาน ในขณะที่อาจารย์ก็ทำเหมือนไม่รู้ไม่เห็น ไม่ได้ใส่ใจกับปัญหาที่เกิดขึ้น

เหตุการณ์เริ่มจากสมัยที่น้องเอ ยังเรียนอยู่ชั้น ป.5 ซึ่งเวลานั้น เธอมีความฝันที่อยากเป็นแรปเปอร์แล้ว วันหนึ่งในชั่วโมงเรียน ครูสอนวิชาวิทยาศาสตร์ให้นักเรียนเขียนมาว่า “โตขึ้นอยากเป็นอะไร ?”

![](https://www.khaosod.co.th/wpapp/uploads/2024/11/467911291_896349182600923_4534864066660891498_n.jpg)

_**ด.ญ.เอ ในตอนนั้น มองภาพร่างความฝันไว้ว่า เธออยากเป็น “แรปเปอร์” แต่สิ่งที่เกิดขึ้นคือเธอถูกครูเรียกออกมาประจานหน้าชั้นเรียน พูดว่า “นี่คือตัวอย่างของคนไม่สนใจการเรียน อยากทำแต่เรื่องไร้สาระ” ก่อนที่เธอจะถูกเพื่อน ๆ ในห้องหัวเราะเยาะใส่**_

เรื่องราวดังกล่าวถูกยกระดับเป็นความรุนแรง หลังเธอศึกษาในระดับ ม.2 เธอถูกเพื่อนรุมทำร้ายร่างกาย บูลลี่ จับแก้ผ้า เพียงเพราะว่าเธอชอบ “แรปเปอร์” หนักกว่านั้นกลุ่มนักเรียนที่ทำร้ายเธอได้ถ่ายคลิปและโพสต์ลงในกลุ่มโรงเรียน

_**ขณะที่พี่ชายน้องเอ ได้เปิดเผยแชตข้อความทางเฟซบุ๊ก ที่ถูกอีกฝ่ายพิมพ์มาข่มขู่ในเชิงว่า ถ้าไม่อยากให้โพสต์คลิป ให้เธอถ่ายคลิปตัวเองยกมือไหว้ขอโทษแล้วบอกว่า “จะเลิกทำตัวเด่นแล้ว จะเลิกทำเพลง ไปเป็นพนักงานร้านสะดวกซื้อค่าแรงถูก ๆ”**_

นอกจากนี้ยังมีการเปิดเผยข้อความจากครู ที่ออกมาตอบว่า _**“ครูช่วยอะไรไม่ได้ มันไม่ใช่หน้าที่ เด็กเล่นกันมันไม่ใช่เรื่องใหญ่อะไร นักเรียนต้องเข้มแข็ง สู้ ๆ กินยาตามที่หมอสั่งด้วย”**_

![](https://www.khaosod.co.th/wpapp/uploads/2024/11/467869577_896348319267676_5933728174687466791_n.jpg)

![](https://www.khaosod.co.th/wpapp/uploads/2024/11/467728753_896348375934337_610174124783836056_n.jpg)