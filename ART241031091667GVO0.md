---
layout: post
code: "ART241031091667GVO0"
origin_url: "https://www.khaosod.co.th/https://www.khaosod.co.th/sports/news_9483496"
image: "https://github.com/user-attachments/assets/db840df6-36cb-4905-9ba3-a0fa6820c3ae"
title: "ล็อกถล่ม ตั้งแต่รอบแรก ฟุตบอลรีโว่ คัพ สามสโมสรลีกสูงสุดพ่ายทีมรองบ่อน"
description: "ล็อกถล่ม มีให้เห็นตั้งแต่รอบแรก (32 ทีมสุดท้าย) ฟุตบอลรีโว่ คัพ 2024-25 เมื่อสโมสรจากลีกสูงสุดทั้งเมืองทอง ยูไนเต็ด และ นครราชสีมา เอฟซี พลาดท่าแพ้ตกรอบ"
category: "SPORTS"
language: "th"
date: 2024-11-01T11:29:55.605Z
---

# ล็อกถล่ม ตั้งแต่รอบแรก ฟุตบอลรีโว่ คัพ สามสโมสรลีกสูงสุดพ่ายทีมรองบ่อน

[![ล็อกถล่ม ตั้งแต่รอบแรก ฟุตบอลรีโว่ คัพ สามสโมสรลีกสูงสุดพ่ายทีมรองบ่อน](https://www.khaosod.co.th/wpapp/uploads/2024/10/Revocup.jpg "ล็อกถล่ม ตั้งแต่รอบแรก ฟุตบอลรีโว่ คัพ สามสโมสรลีกสูงสุดพ่ายทีมรองบ่อน")](https://www.khaosod.co.th/wpapp/uploads/2024/10/Revocup.jpg)

ล็อกถล่ม มีให้เห็นตั้งแต่รอบแรก (32 ทีมสุดท้าย) ฟุตบอลรีโว่ คัพ 2024-25 เมื่อสโมสรจากลีกสูงสุดทั้งเมืองทอง ยูไนเต็ด และ นครราชสีมา เอฟซี พลาดท่าแพ้ตกรอบ

ฟุตบอลรีโว่ คัพ 2024-25 รอบแรก (32 ทีมสุดท้าย) ซึ่งเป็นรอบที่ทีมจากลีกสูงสุดจะได้ลงสนาม ผลปรากฏว่ามี ล็อกถล่ม ให้เห็น เมื่อ “สวาทแคท” นครราชสีมา เอฟซี จากไทยลีก 1 ออกไปพ่าย “นกใหญ่พิฆาต”ชัยนาท ฮอร์นบิล 1-3 ขณะที่ “กิเลนผยอง”เมืองทอง ยูไนเต็ด สุดเจ็บช้ำเมื่อโดน เมืองตรัง ยูไนเต็ด ทีมจากไทยลีก 3 เปิดบ้านเฉือนชนะ 1-0 เช่นเดียวกับสุโขทัย เอฟซี ออกไปแพ้ ร้อยเอ็ด ยูไนเต็ด 0-1 กลายเป็นสามทีมจากลีกสูงสุดที่ตกรอบอย่างรวดเร็ว

ส่วนผลรอบ 32 ทีมสุดท้าย ฟุตบอลรีโว่ คัพ 2024-25 มีดังนี้  
เอฟซี เอซีดีซี แพ้ หนังบัว พิชญ เอฟซี 1-9  
นครแม่สอด ยูไนเต็ด เสมอ ระยอง เอฟซี 1-1 (ระยองชนะจุดโทษสกอร์รวม 6-4)  
นรา ยูไนเต็ด เสมอ ขอนแก่น ยูไนเต็ด 2-2 (ขอนแก่นชนะจุดโทษสกอร์รวม 7-5)  
ร้อยเอ็ด ยูไนเต็ด ชนะ สุโขทัย เอฟซี 1-0  
มาราเลนา เอฟซี แพ้ ลำพูน วอริเออร์ 1-3  
เกษตรศาสตร์ เอฟซี แพ้ ทรู แบงค็อก ยูไนเต็ด 1-3  
สมุทรสาคร ซิตี้ แพ้ อุทัยธานี เอฟซี 2-4  
ชัยนาท ฮอร์นบิล ชนะ นครราชสีมา เอฟซี 3-1  
เมืองตรัง ยูไนเต็ด ชนะ เมืองทอง ยูไนเต็ด 1-0  
ลำปาง เอฟซี แพ้ บุรีรัมย์ ยูไนเต็ด 1-2  
สมุทรปราการ ซิตี้ แพ้ นครปฐม ยูไนเต็ด 1-2  
ศรีสะเกษ ยูไนเต็ด แพ้ เชียงราย ยูไนเต็ด 1-3  
จันทบุรี เอฟซี แพ้ ราชบุรี เอฟซี 2-3  
บางกอก เอฟซี แพ้ บีจี ปทุม ยูไนเต็ด 0-5  
โปลิศ เทโร เอฟซี แพ้ ประจวบ เอฟซี 1-2

ส่วนคู่ระหว่าง “ฉลามชล”ชลบุรี เอฟซี ที่จะเปิดบ้านพบ “สิงห์เจ้าท่า”การท่าเรือ เอฟซี ต้องเลื่อนออกไปเนื่องจากการท่าเรือมีโปรแกรมเล่นกับไลออน ซิตี้ เซเลอร์ส จากสิงคโปร์ ในฟุตบอลเอเอฟซี แชมเปียนส์ลีก ทู