---
layout: post
code: "ART2411021433D3RE4O"
origin_url: "https://www.khaosod.co.th/sports/news_9487861"
image: "https://github.com/user-attachments/assets/fc69f2c3-3a1f-42df-be3b-6b85a3796585"
title: "อิซัก โขกประตูชัย นิวคาสเซิล เปิดบ้านดับ อาร์เซนอล - ปืน ไร้ชัยในลีก 3 นัดซ้อน"
description: "\"สาลิกาดง\" นิวคาสเซิล ยูไนเต็ด เปิดบ้านเฉือนเอาชนะ \"ปืนใหญ่\" อาร์เซนอล 1-0 ในฟุตบอล พรีเมียร์ ลีก อังกฤษ เมื่อวันเสาร์ที่ 2 พ.ย.อาร์เซนอล ซึ่งสองนัดหลังสะดุ"
category: "SPORTS"
language: "th"
date: 2024-11-02T14:41:00.313Z
---

# อิซัก โขกประตูชัย นิวคาสเซิล เปิดบ้านดับ อาร์เซนอล - ปืน ไร้ชัยในลีก 3 นัดซ้อน

[![อิซัก โขกประตูชัย นิวคาสเซิล เปิดบ้านดับ อาร์เซนอล - ปืน ไร้ชัยในลีก 3 นัดซ้อน](https://www.khaosod.co.th/wpapp/uploads/2024/11/Arsenal222.jpg "อิซัก โขกประตูชัย นิวคาสเซิล เปิดบ้านดับ อาร์เซนอล - ปืน ไร้ชัยในลีก 3 นัดซ้อน")](https://www.khaosod.co.th/wpapp/uploads/2024/11/Arsenal222.jpg)

“สาลิกาดง” นิวคาสเซิล ยูไนเต็ด เปิดบ้านเฉือนเอาชนะ “ปืนใหญ่” อาร์เซนอล 1-0 ในฟุตบอล พรีเมียร์ ลีก อังกฤษ เมื่อวันเสาร์ที่ 2 พ.ย.

อาร์เซนอล ซึ่งสองนัดหลังสะดุดพ่าย บอร์นมัธ 0-2 และ เสมอ ลิเวอร์พูล 2-2 และเป็น นิวคาสเซิล ได้เฮเร็วตั้งแต่นาที 12 จากจังหวะที่แอนโธนี่ กอร์ดอน เปิดให้ อเล็กซานเดอร์ อิซัก ขึ้นโขกเข้าไปอย่างสวยงาม ช่วงเวลาที่เหลือของครึ่งแรก อาร์เซนอล ครองบอลได้เหนือกว่า และมีโอกาสเข้าทำมากกว่า แต่ยังไม่มีสกอร์ ช่วงท้ายเกม บูกาโย ซาก้า เปิดเข้ามาเสาไกลให้ เดแคลน ไรซ์ โหม่ง แต่ก็ไม่เป็นประตู

จากความพ่ายแพ้เกมนี้ทำให้ อาร์เซนอล ลงเตะในลีก 3 นัดได้แค่ 1 แต้ม คะแนนยังหยุดที่ 18 คะแนนจาก 10 นัด รั้งที่ 3 แต่มีสิทธิโดน แอสตัน วิลล่า แซงหน้าในสัปดาห์นี้ ส่วนนิวคาสเซิล ชนะนัดแรกในรอบ 5 เกมมี 15 แต้มจาก 10 นัดอยู่อันดับ 8