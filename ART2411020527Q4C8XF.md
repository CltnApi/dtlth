---
layout: post
code: "ART2411020527Q4C8XF"
origin_url: "https://www.khaosod.co.th/special-stories/news_9487051"
image: "https://github.com/user-attachments/assets/e0197bca-c6bf-4022-9f5c-c25cbafa1b16"
title: "แฮกเกอร์ป่วน แบล็คแคนยอน แจ้งเตือนห้ามกดลิงก์ ยันจัดเก็บข้อมูลลูกค้าปลอดภัย"
description: "แฮกเกอร์ป่วน แบล็คแคนยอน แจ้งเตือนห้ามกดลิงก์เด็ดขาด ยันจัดเก็บข้อมูลลูกค้าปลอดภัย หลังโพสต์ปุ๊บ แฮกเกอร์ส่งข้อความโต้ตอบทันที ให้เวลาถึง 5 พ.ย. 67"
category: "SPECIAL_STORIES"
language: "th"
date: 2024-11-02T05:31:29.801Z
---

# แฮกเกอร์ป่วน แบล็คแคนยอน แจ้งเตือนห้ามกดลิงก์ ยันจัดเก็บข้อมูลลูกค้าปลอดภัย

[![แฮกเกอร์ป่วน แบล็คแคนยอน แจ้งเตือนห้ามกดลิงก์ ยันจัดเก็บข้อมูลลูกค้าปลอดภัย](https://www.khaosod.co.th/wpapp/uploads/2024/11/Black-Canyon.jpg "แฮกเกอร์ป่วน แบล็คแคนยอน แจ้งเตือนห้ามกดลิงก์ ยันจัดเก็บข้อมูลลูกค้าปลอดภัย")](https://www.khaosod.co.th/wpapp/uploads/2024/11/Black-Canyon.jpg)

_**แฮกเกอร์ป่วน แบล็คแคนยอน แจ้งเตือนห้ามกดลิงก์เด็ดขาด ยันจัดเก็บข้อมูลลูกค้าปลอดภัย หลังโพสต์ปุ๊บ แฮกเกอร์ส่งข้อความโต้ตอบทันที ให้เวลาถึง 5 พ.ย. 67**_

วันที่ 2 พ.ย. 2567 เพจเฟซบุ๊กร้าน Black Canyon โพสต์แจ้งลูกค้าว่า เรียน ลูกค้าทุกท่าน แบล็คแคนยอนขอเรียนยืนยันว่า ข้อมูลของลูกค้าทุกท่านได้รับการจัดเก็บด้วยมาตรการความปลอดภัยขั้นสูงสุด

โดยข้อมูลที่จัดเก็บเป็นข้อมูลทั่วไป ไม่มีการเก็บข้อมูลทางด้านการเงินของลูกค้าแต่อย่างใด เราขอให้ทุกท่านมั่นใจในความปลอดภัยของข้อมูล และขอขอบคุณที่ไว้วางใจในการใช้บริการกับเรา

ขณะนี้พบว่า มีการส่งข้อความใน LINE ของ Black Canyon และส่งลิงก์ที่ไม่ถูกต้องไปให้ทุกท่าน เพื่อรักษาสถานะการใช้งาน รบกวนทุกท่านห้ามคลิกลิงก์ดังกล่าว ทางเรากำลังเร่งประสานงานกับบริษัท LINE เพื่อระงับการส่งข้อความที่ไม่ถูกต้องเหล่านี้ จึงใคร่ขอเตือนผู้ใช้งานทุกท่านโปรด ระมัดระวังในการคลิกลิงก์เหล่านั้น

[![](https://www.khaosod.co.th/wpapp/uploads/2024/11/Black-Canyon05-696x392.jpg)](https://www.khaosod.co.th/wpapp/uploads/2024/11/Black-Canyon05.jpg)

หลังจากโพสต์แจ้งแล้ว พบว่ามีคนเข้ามาแสดงความคิดเห็น โดยหลายคนได้รับข้อความให้กดลิงก์ดังกล่าว

จากการตรวจสอบพบว่าในแชทไลน์นั้นแฮ็กเกอร์ได้ส่งข้อความ ระบุว่า เราแฮ็กและขโมยข้อมูลของแฮ็กเกอร์ได้ ข้อมูลมากกว่า 958 GB ทั้งหมด

รวมถึงข้อมูลส่วนบุคคลของลูกค้าแต่ละราย หากเราไม่ได้รับการตอบกลับจากบริษัท เราจะเผยแพร่ข้อมูลที่ถูกขโมยทั้งหมดวันที่ 5 พฤศจิกายนนี้ 2567 พร้อมทั้งส่งลิงก์หลักฐาน ที่ขโมย

[![](https://www.khaosod.co.th/wpapp/uploads/2024/11/Black-Canyon03-696x392.jpg)](https://www.khaosod.co.th/wpapp/uploads/2024/11/Black-Canyon03.jpg)

ต่อมาหลังจาก Black Canyon โพสต์แจ้งไปแล้วนั้น ทางแฮ็กเกอร์ ส่งข้อความในไลน์ตอบโต้โพสต์ดังกล่าวทันทีว่า เพื่อพิสูจน์คำพูดของเรา เราได้แฮ็กเข้าไปในระบบของพวกเขาเมื่อ 10 นาที ที่แล้วและลบฐานข้อมูลทั้งหมดของพวกเขาอีกครั้ง

ลูกค้าจะไม่สามารถเข้าสู่ระบบสมาชิกได้ และสาขาทั้งหมดจะต้องใช้กระดาษและปากกาในการขายจนกว่าบริษัทจะกู้คืนข้อมูลได้ ไม่ต้องกังวล พวกเขามีข้อมูลสำรองไว้แล้ว รอให้ฝ่ายไอทีตื่นจากโหมดสลีปก่อน

บริษัท Black Canyon พยายามทำให้ลูกค้าเชื่อว่าการแฮ็กนี้เป็นเพียงบัญชีLINE แต่ความจริงก็คือการแฮ็กนี้เกี่ยวข้องกับฐานข้อมูลทั้งหมดของบริษัท รวมถึงข้อมูลส่วยบุคคลและข้อมูลทางการเงินของลูกค้า เราสามารถเข้าถึงได้ทุกอย่างของบริษัทนี้ได้ เรารู้ว่าพวกเขากำลังวางแผนอะไร พูดคุยอะไรภายในบริษัท และกำลังบอกอะไรกับลูกค้า อีเมล ข้อความ และข้อมูลทั้งหมด หากพวกเขาไม่พูดคุยกับเรา ความจริงจะถูกเปิดเผยใยวันที่ 5 พฤศจิกายน 2567

[![](https://www.khaosod.co.th/wpapp/uploads/2024/11/Black-Canyon04-696x392.jpg)](https://www.khaosod.co.th/wpapp/uploads/2024/11/Black-Canyon04.jpg)