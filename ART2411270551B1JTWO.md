---
layout: post
code: "ART2411270551B1JTWO"
origin_url: "https://www.khaosod.co.th/horoscope/news_9521956"
image: "https://github.com/user-attachments/assets/6aa5f3cb-1f86-47e0-a0ea-fb547970115f"
title: "ดวงเฮงดวงปัง - ราศีที่ต้องระวังค่าใช้จ่ายสิ้นเปลืองกิจการงานต่างๆ และราศีที่ท่านได้ลาภโดยตัวของตัวเอง"
description: "วันนี้ท่านจะมีรายจ่ายรั่วไหลได้หลายทางทรัพย์สินรั่วไหลไปทางลุ่มหลงกับการเข้าสังคมและสังสรรค์กับเพื่อนใหม่มีเหตุให้ต้องจับจ่ายออกไปเพื่อคนที่ด้อยกว่าควรระวัง"
category: "HOROSCOPE"
language: "th"
date: 2024-11-27T06:00:38.483Z
---

# ดวงเฮงดวงปัง - ราศีที่ต้องระวังค่าใช้จ่ายสิ้นเปลืองกิจการงานต่างๆ และราศีที่ท่านได้ลาภโดยตัวของตัวเอง

[![ดวงเฮงดวงปัง - ราศีที่ต้องระวังค่าใช้จ่ายสิ้นเปลืองกิจการงานต่างๆ และราศีที่ท่านได้ลาภโดยตัวของตัวเอง](https://www.khaosod.co.th/wpapp/uploads/2024/11/05-วันพฤหัส-1.jpg "ดวงเฮงดวงปัง - ราศีที่ต้องระวังค่าใช้จ่ายสิ้นเปลืองกิจการงานต่างๆ และราศีที่ท่านได้ลาภโดยตัวของตัวเอง")](https://www.khaosod.co.th/wpapp/uploads/2024/11/05-วันพฤหัส-1.jpg)

**ดวงเฮงดวงปัง**

**วันพฤหัสบดีที่ 28 พฤศจิกายน พ.ศ.2567**

**โดย…บุศพันธ์…**

![ดวงเฮงดวงปัง](https://www.khaosod.co.th/wpapp/uploads/2024/11/05-วันพฤหัส1-300x291.jpg)

**ลัคนา** **(****ลั****)** **ราศีเมษ**

วันนี้ท่านจะมีรายจ่ายรั่วไหลได้หลายทางทรัพย์สินรั่วไหลไปทางลุ่มหลงกับการเข้าสังคมและสังสรรค์กับเพื่อนใหม่มีเหตุให้ต้องจับจ่ายออกไปเพื่อคนที่ด้อยกว่าควรระวังการเสียทรัพย์สินชิ้นสำคัญการติดต่อสื่อสารกับฝรั่งมังค่ายังไม่ได้ผลเป็นที่น่าพอใจแต่ได้ลาภจากที่ดินหรือทรัพย์จากดินรูปแบบต่างๆ

**ลัคนา** **(****ลั****)** **ราศีพฤษภ**

วันนี้ท่านใกล้ชิดกับผู้มีอิทธิพลในวงการงานและเขานำลาภมาให้ท่านมีรายรับที่ไม่คาดคิดเข้ามาอยู่เสมอบริวารช่วยแก้ปัญหาเกี่ยวกับหุ้นส่วนหรือเพศตรงข้ามได้สำเร็จแต่ท่านอาจไม่มีความมั่นใจในความรู้ความคิดของตนเองเท่าที่ควรไม่ควรนำยารักษาโรคของท่านไปให้ผู้อื่นเพราะจะเกิดผลเสียกับเขา

**ลัคนา** **(****ลั****)** **ราศีเมถุน**

วันนี้ท่านมีค่าใช้จ่ายสิ้นเปลืองกิจการงานต่างๆที่ท่านใช้เวลายาวนานจะยังประสบความสำเร็จในระยะนี้มีเรื่องยุ่งยากเกิดขึ้นกับหุ้นส่วนคู่สัญญาหรือคู่ครองคนรักของท่านพี่ป้าน้าอาอาจมีความเห็นไม่ตรงกันแต่เด็กๆในบ้านหรือบริวารจะเข้ากับท่านได้เป็นปี่เป็นขลุ่ยแต่กลับไม่ใช่ผู้ที่เชี่ยวชาญชำนาญการ

**ลัคนา** **(****ลั****)** **ราศีกรกฎ**

วันนี้ท่านได้บริวารที่มีความสามารถหลากหลายมาช่วยเหลือกิจการต่างๆหรือได้คนรับใช้ที่มีทักษาหลากหลายมีลาภทางการศึกษาหาความรู้แต่จะถูกญาติพี่น้องติฉินนินทาอย่างแรงอาจถูกหลอกลวงให้ซื้อที่ดินหรืออพาร์ทเม้นท์เพราะคำโฆษณาชวนเชื่อควรระวังเรื่องทรัพย์สินของตนให้มากๆ

**ลัคนา** **(****ลั****)** **ราศีสิงห์**

วันนี้ท่านจะเบื่อหน่ายผู้คนใกล้ชิดและสิ่งแวดล้อมมีความรู้สึกเหมือนเกียจคร้านต่อกิจการต่างๆคิดและมองอะไรมักผิดพลาดเพื่อนที่เป็นนักการพนันจะมาหาอาจมีการละเล่นกันพอสมควรท่านมีทัศนะไม่ตรงกับญาติผู้ใหญ่โดยเฉพาะพี่ป้าน้าอาการเดินหรือวิ่งออกกำลังกายอาจถูกสุนัขกัดหรือถูกจี้

**ลัคนา** **(****ลั****)** **ราศีกันย์**

วันนี้ท่านที่อยากมีความเป็นอยู่อิสระตามลำพังอาจได้ที่อยู่แบบศาลาวัดขนาดใหญ่ในเรื่องบ้านพักที่อยู่อาศัยนี้ท่านจะประมาทไม่ได้ผู้ที่เป็นครูอาจต้องนอนในห้องเรียนไปพลางๆก่อนพบเพื่อนใหม่ที่เป็นเพศตรงข้ามอย่าผลีผลามไปเกี้ยวพาราสีเขาเพราะเขาอาจมีความลับดำมือที่ไม่สามารถให้ท่านรู้ได้

**ลัคนา** **(****ลั****)** **ราศีตุล**

วันนี้ท่านมีเค้าว่าจะฟ้องร้องหรือเป็นคดีความเกี่ยวข้องกับบุคคลชั้นผู้น้อยหรือมีความวุ่นวายเกิดขึ้นระหว่างหมู่บริวารของท่านซึ่งท่านจะได้รับผลกระทบไม่ทางใดก็ทางหนึ่งการปรับปรุงบ้านเรือนที่อยู่อาศัยจะทำให้ท่านได้รับผลประโยชน์บางอย่างสุขภาพของท่านจะผันแปรไปตามความหนักเบาของงาน

**ลัคนา** **(****ลั****)** **ราศีพิจิก**

วันนี้ท่านมีตำแหน่งหน้าที่มากขึ้นเป็นอันมาก อาจเนื่องจากได้รับตำแหน่งในทางการงานสูงขึ้น หรือผู้ใหญ่ให้เกียรติยกย่องท่าน ทำให้เพื่อนฝูงผู้ร่วมงานในระดับเดียวกันมีความเกรงอกเกรงใจท่านมากยิ่งขึ้น สิ่งที่ท่านยังคงต้องระมัดระวังอยู่มากๆ ได้แก่ การประพฤติตัวต่อหน้าสตรีผู้ใหญ่ที่เข้มงวดมากๆ

**ลัคนา** **(****ลั****)** **ราศีธนู**

วันนี้ท่านไม่ควรนำอาวุธปืนมาขัดถูหรืออวดผู้อื่นโดยไม่จำเป็นบริวารจะประสบอุบัติเหตุหรือเจ็บป่วยจนต้องลางานคู่หมั้นคู่สมรสอาจประสบปัญหาที่ท่านต้องเข้าไปช่วยเหลือบุตบริวารอาจอยู่ในที่ห่างไกลหรือห่างเหินจากท่านไปบ้างระวังจะได้รับการตำหนิติเตียนจากผู้ใหญ่ในสำนักงานหรือครูอาจารย์

**ลัคนา** **(****ลั****)** **ราศีมังกร**

วันนี้ท่านได้ลาภโดยตัวของตัวเองไม่ได้อาศัยความคิดหรือคำแนะนำของผู้ใดดวงของท่านเริ่มสบายอกสบายใจได้ราวๆต้นเดือนธันวาคมเป็นต้นไปดนตรีชีวิตของท่านจะบรรเลงอย่างรื่นเริงจังหวะนี้ท่านไม่ควรกู้ยืมหรือสร้างหนี้สินใดๆขึ้นมาไม่ควรเข้าไปเกี่ยวข้องกับกิจการที่ท่านไม่มีความรู้ความชำนาญ

**ลัคนา** **(****ลั****)** **ราศีกุมภ์**

วันนี้ท่านมีบทบาทกว้างขวางขึ้นในสังคมหรือวงการงานแต่ก็อาจพบว่ามีคนแก่งแย่งชิงดีกับท่านอย่างหน้าไม่อายและอาจถึงขั้นมีคดีความกันได้อย่างไรก็ดีท่านจะเป็นผู้ได้เปรียบเสมอไม่ว่าเกิดอะไรขึ้นเพื่อนฝูงใหม่ๆจะแตกร้าวกับท่านด้วยเรื่องไร้สาระใครห้ามปรามก็ไม่เชื่อแต่ก็เป็นในระยะสั้นๆเท่านั้น

**ลัคนา** **(****ลั****)** **ราศีมีน**

วันนี้ท่านมักจะมีสภาพตกอยู่แบบหลงดารา–นักแสดงหรือนายโรงลิเก อาจหลงระเริงไปในทางอื่นได้อีกมาก การศึกษาของบริวารชั้นบุตร–หลานเป็นไปในทางที่ดี กิจการงานพ้นสภาพที่น่าใจหายใจคว่ำมาได้แล้ว ยกเว้นเรื่องเกี่ยวกับที่ดิน อสังหาริมทรัพย์ หรือเรือกสวนไร่นา ยังคงเป็นปัญหาที่ซับซ้อนขึ้นเรื่อยๆ