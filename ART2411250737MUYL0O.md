---
layout: post
code: "ART2411250737MUYL0O"
origin_url: "https://www.khaosod.co.th/special-stories/news_9520262"
image: "https://github.com/user-attachments/assets/d7f4db75-8bdc-49da-82d5-0d7b1d91bb72"
title: "ทนายอาคมยังอึ้ง คำตอบ ทนายตั้ม เรื่องประกันเมีย ไม่ยอมให้เอาโฉนดบ้านไปวางที่ศาล"
description: "ทนายอาคมยังอึ้ง คำตอบ ทนายตั้ม เรื่องประกันเมีย ไม่ยอมให้เอาโฉนดบ้านไปวางที่ศาล เผยทางออกมีทางเดียว แต่จะเบียดกันออก สุดท้ายเดี๋ยวได้ไปคู่"
category: "SPECIAL_STORIES"
language: "th"
date: 2024-11-25T07:58:40.258Z
---

# ทนายอาคมยังอึ้ง คำตอบ ทนายตั้ม เรื่องประกันเมีย ไม่ยอมให้เอาโฉนดบ้านไปวางที่ศาล

[![ทนายอาคมยังอึ้ง คำตอบ ทนายตั้ม เรื่องประกันเมีย ไม่ยอมให้เอาโฉนดบ้านไปวางที่ศาล](https://www.khaosod.co.th/wpapp/uploads/2024/11/tum25-11-01.jpg "ทนายอาคมยังอึ้ง คำตอบ ทนายตั้ม เรื่องประกันเมีย ไม่ยอมให้เอาโฉนดบ้านไปวางที่ศาล")](https://www.khaosod.co.th/wpapp/uploads/2024/11/tum25-11-01.jpg)

_**ทนายอาคมยังอึ้ง คำตอบ ทนายตั้ม เรื่องประกันเมีย ไม่ยอมให้เอาโฉนดบ้านไปวางที่ศาล เผยทางออกมีทางเดียว แต่จะเบียดกันออก สุดท้ายเดี๋ยวได้ไปคู่**_

วันที่ 25 พ.ย. นายอาคม คงสวัสดิ์ ทนายความดูแลคดีให้ นางปทิตตา เบี้ยบังเกิด หรือเดือน ภรรยาของทนายตั้ม มาออกรายการโหนกระแส ร่วมกับทนายสายหยุด โดยมีหนุ่ม กรรชัย เป็นพิธีกรดำเนินรายการ

ช่วงหนึ่ง นายอาคม เปิดเผยว่า ตนเตรียมคำร้องขอปล่อยตัวชั่วคราวของ นางปทิตตา เสร็จมาประมาณเกือบ 7 วันแล้ว จากนั้นได้เข้าไปคุยกับ นางปทิตตา ก่อนว่าถ้าพี่จะเอาโฉนดบ้านที่เป็นชื่อของ นางปทิตตา

โดยโฉนดอันนี้เราถูกกล่าวหาในขั้นตอนการรับโอนกรรมสิทธิ์ในที่ดิน เราบริสุทธิ์ใจไหมไปวางไว้กับศาล เพื่อเยียวยาให้พี่อ้อย เพราะเราถูกกล่าวหาว่ารับโอนโดยรู้ เราบอกว่าเราไม่รู้ เราก็เอาไปให้เขาสิ แล้วเราก็จะไปประกันตัวต่อไป

เพื่อแสดงเจตนาว่าไม่รู้ไม่เห็น โดยตนเสนอไปว่าเงินหลักทรัพย์ที่จะใช้ประกันตัวนั้น จะใช้เงินสด แล้วเสนอให้คืนบ้าน โดย นางปทิตตา ก็ตกลงตามที่สเนอไป

นายอาคม กล่าวต่อว่า จากนั้นได้ให้คนเข้าไปประสานที่เรือนจำชาย คุยกับทนายตั้มตอนแรกเขาก็โอเค แต่ต่อมาเปลี่ยนใจ ไม่ให้เอาโฉนดบ้านไปวาง โดยบอกว่า ถ้าพี่เอาไปวางศาลแล้ว ผมจะเอาหลักทรัพย์ที่ไหนไปวางเพื่อประกันตัว

_**ตนก็อึ้งแต่ไม่ได้พูดอะไร เพราะมันเป็นสิทธิ์ของเขา ตนก็เลยตัดสินใจไม่ทำเรื่องนี้ เพราะส่วนหนึ่งมาจากประเด็นนี้ เพราะถ้าคุณบริสุทธิ์ใจก็เอาไปวางที่ศาลเลย ถ้าพี่อ้อยชนะก็เอาบ้านไป ถ้าพี่อ้อยแพคดีก็เอาบ้านมา แต่เขาไม่ยอมว่าจะเอาหลักทรัพย์ไหนมาประตัวเขา ก็แปลว่าเมียติดยาว ปัญหาคือตอนนี้ 2 คนผัวเมียถูกดำเนินคดีประตูออกมีอยู่บานเดียว แต่จะเบียดกันออก สุดท้ายเดี๋ยวได้ไปทั้งคู่**_