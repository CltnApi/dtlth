---
layout: post
code: "ART2411071316DPXD44"
origin_url: "https://www.khaosod.co.th/sports/news_9495362"
image: "https://github.com/user-attachments/assets/69fe1ef5-3c36-42bd-8d5f-fff041760033"
title: "โปรแกรมบอล 7 พ.ย. 2567 ศึกระหว่าง 2 ทีมที่ยังไร้พ่าย กาลาตาซารายฉะสเปอร์ส"
description: "โปรแกรมบอล คืนนี้อยู่กับรอบลีกของศึกยูฟ่า ยูโรปา ลีก กาลาตาซารายเปิดบ้านเจอท็อตแนม ฮอตสเปอร์ ขณะที่แมนเชสเตอร์ ยูไนเต็ด จะพบกับเปาก์"
category: "SPORTS"
language: "th"
date: 2024-11-07T13:21:34.158Z
---

# โปรแกรมบอล 7 พ.ย. 2567 ศึกระหว่าง 2 ทีมที่ยังไร้พ่าย กาลาตาซารายฉะสเปอร์ส

[![โปรแกรมบอล 7 พ.ย. 2567 ศึกระหว่าง 2 ทีมที่ยังไร้พ่าย กาลาตาซารายฉะสเปอร์ส](https://www.khaosod.co.th/wpapp/uploads/2024/11/2024-10-23T150357Z_988009201_UP1EKAN15UKP4_RTRMADP_3_SOCCER-EUROPA-GS-ELF-REPORT.jpg "โปรแกรมบอล 7 พ.ย. 2567 ศึกระหว่าง 2 ทีมที่ยังไร้พ่าย กาลาตาซารายฉะสเปอร์ส")](https://www.khaosod.co.th/wpapp/uploads/2024/11/2024-10-23T150357Z_988009201_UP1EKAN15UKP4_RTRMADP_3_SOCCER-EUROPA-GS-ELF-REPORT.jpg)

**โปรแกรมบอล 7 พฤศจิกายน 2567**

**ฟุตบอลยูฟ่า ยูโรปา ลีก**

**รอบลีก**

กาลาตาซาราย-ท็อตแนม ฮอตสเปอร์ คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 1 กาลาตาซาราย จากตุรกี เปิดสนามแรมส์ ปาร์ก รับการมาเยือนของ “ไก่เดือยทอง”ท็อตแนม ฮอตสเปอร์ จากอังกฤษ

หลังผ่านมา 3 นัดเท่ากัน ทั้งคู่ยังไม่แพ้ใครเลย กาลาตาซารายชนะ 2 เสมอ 1 เก็บไป 7 คะแนน อยู่อันดับ 5 ส่วนสเปอร์สชนะรวดและเก็บไป 9 คะแนนเต็ม ยึดอันดับ 2

ผลงานแมตช์ที่ผ่านมา กาลาตาซารายชนะเปาก์ 3-1 (เหย้า), เสมอเอฟเค อาร์เอฟเอส 2-2 (เยือน), ชนะเอล์ฟสบอร์ก 4-3 (เหย้า) ด้านสเปอร์สชนะคาราบัก 3-0 (เหย้า), ชนะเฟเรนส์วารอช 2-1 (เยือน), ชนะอาแซด อัล์กมาร์ 1-0 (เหย้า)

เกมนี้เจ้าบ้านคงส่ง วิกเตอร์ โอซิเมน, เมาโร อิการ์ดี, ดรีส เมอร์เทนส์ ลงสนาม ขณะที่ทีมเยือนน่าจะใช้งาน ริชาร์ลิซอน, ติโม แวร์เนอร์, เจมส์ แมดดิสัน

กาลาตาซารายฟอร์มกำลังขึ้นหม้อ บวกกับสเปอร์น่าจะหมุนเวียนผู้เล่นหลายตำแหน่ง มองแล้วเจ้าบ้านคงไม่แพ้

โอลิมเปียกอส-เรนเจอร์ส คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 3 โอลิมเปียกอส จากกรีซ กำลังฟอร์มดี มองแล้วเป็นงานหนักของเรนเจอร์ส จากสกอตแลนด์ เจ้าบ้านน่าชนะ

อูนิยง แซงต์ ชิลลัวส์-โรมา คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 4 และทรู พรีเมียร์ ฟุตบอล 4 อูนิยง แซงต์ ชิลลัวส์ จากเบลเยียม ยังไม่เจอชัยชนะในรายการนี้เลย แมตช์นี้พบทีมแกร่งอย่างโรมา จากอิตาลี ทีมเยือนน่าบุกชนะได้

ไอน์ทรักต์ แฟรงก์เฟิร์ต-สลาเวีย ปราก คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 5 และทรู พรีเมียร์ ฟุตบอล 5 ไอน์ทรักต์ แฟรงก์เฟิร์ต จากเยอรมนี กำลังฟอร์มดี คู่แข่งอย่างสลาเวีย ปราก จากสาธารณรัฐเช็ก ก็ไม่ได้แกร่งอะไรมาก เจ้าบ้านคงไม่พลาดชัย

เอล์ฟสบอร์ก-สปอร์ติง บรากา คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 6 และทรู พรีเมียร์ ฟุตบอล 3 เอล์ฟสบอร์ก จากสวีเดน เล่นในบ้านได้ค่อนข้างดี มองแล้วสปอร์ติง บรากา จากโปรตุเกส คงได้เจองานยาก เจ้าบ้านน่าเบียดชนะไหว

เอฟซีเอสบี-มิดทิลแลนด์ คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 7 และทรูสปอร์ต 2 เอฟซีเอสบี จากโรมาเนีย ได้เปรียบในบ้านก็จริง แต่เกมนี้เจอมิดทิลแลนด์ จากเดนมาร์ก ที่กำลังฟอร์มดี มองแล้วน่าจบเจ๊ากัน

โบโด/กลิมต์-คาราบัก คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 8 โบโด/กลิมต์ จากนอร์เวย์ กำลังทำผลงานได้ดี เรียกได้ว่าฟอร์มสวนทางกับคาราบัก จากอาเซอร์ไบจาน เจ้าบ้านน่าเก็บ 3 คะแนน

แมนเชสเตอร์ ยูไนเต็ด-เปาก์ คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 1 แมนเชสเตอร์ ยูไนเต็ด จากอังกฤษ ศักยภาพเหนือกว่าเปาก์ จากกรีซ มองแล้วเจ้าบ้านน่าชนะเกมแรกในรายการนี้ได้เสียที

ลาซิโอ-ปอร์โต คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 4 และทรู พรีเมียร์ ฟุตบอล 4 ลาซิโอ จากอิตาลี ชนะรวดและนำจ่าฝูงอยู่ในตอนนี้ แม้จะเจอทีมแกร่งอย่างปอร์โต จากโปรตุเกส แต่เชื่อว่าเจ้าบ้านน่าชนะได้

ฮอฟเฟนไฮม์-โอลิมปิก ลียง คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 5 และทรู พรีเมียร์ ฟุตบอล 5 ฮอฟเฟนไฮม์ จากเยอรมนี ช่วงหลังฟอร์มไม่ดีนัก มองแล้วโอลิมปิก ลียง จากฝรั่งเศส ไม่น่าแพ้แมตช์นี้

อาแซด อัล์กมาร์-เฟเนร์บาห์เช คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 6 และทรู พรีเมียร์ ฟุตบอล 3 อาแซด อัล์กมาร์ จากเนเธอร์แลนด์ ตอนนี้ฟอร์มไม่ดีเลย เชื่อว่าเฟเนร์บาห์เช จากตุรกี จะไม่แพ้

**ฟุตบอลยูฟ่า คอนเฟอเรนซ์ ลีก**

**รอบลีก**

วิกิงกูร์ เรกยาวิก-โบรัส บันยา ลูกา คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 1 วิกิงกูร์ เรกยาวิก จากไอซ์แลนด์ ไม่ได้แกร่งกว่าโบรัส บันยา ลูกา จากบอสเนีย เชื่อว่าทีมเยือนจะไม่แพ้

เชลซี-โนอาห์ คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 3 เชลซี จากอังกฤษ ศักยภาพเหนือกว่าโนอาห์ จากอาร์เมเนีย แบบลิบลับ เจ้าบ้านคงไม่พลาด 3 คะแนน

เรอัล เบติส-เชลเย คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 7 และทรูสปอร์ต 2 เรอัล เบติส จากสเปน ยังไม่ชนะในรายการนี้เลย แต่เกมนี้เจอเชลเย จากสโลวีเนีย ที่ศักยภาพเป็นรอง เจ้าบ้านน่าคว้าชัยสำเร็จเสียที

อาโปเอล-ฟิออเรนตินา คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 8 อาโปเอล จากไซปรัส ขุมกำลังเป็นรองฟิออเรนตินา จากอิตาลี แบบลิบลับ ทีมเยือนคงชนะไม่ยาก