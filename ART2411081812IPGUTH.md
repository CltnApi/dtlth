---
layout: post
code: "ART2411081812IPGUTH"
origin_url: "https://www.khaosod.co.th/sports/news_9497188"
image: "https://github.com/user-attachments/assets/e1428093-8673-4db5-a1d1-b00b32d1fc14"
title: "เปิดผลโหวต บัลลงดอร์ 2024 โรดรี ชนะ วินิซิอุส จูเนียร์ กี่คะแนน"
description: "เปิดผลโหวตบัลลงดอร์ 2024 โดย โรดรี สามารถเอาชนะ วินิซิอุส จูเนียร์ ไปเพียง 41 คะแนน"
category: "SPORTS"
language: "th"
date: 2024-11-08T18:16:06.662Z
---

# เปิดผลโหวต บัลลงดอร์ 2024 โรดรี ชนะ วินิซิอุส จูเนียร์ กี่คะแนน

[![เปิดผลโหวต บัลลงดอร์ 2024 โรดรี ชนะ วินิซิอุส จูเนียร์ กี่คะแนน](https://www.khaosod.co.th/wpapp/uploads/2024/11/rodri-vinicius-65333.jpg "เปิดผลโหวต บัลลงดอร์ 2024 โรดรี ชนะ วินิซิอุส จูเนียร์ กี่คะแนน")](https://www.khaosod.co.th/wpapp/uploads/2024/11/rodri-vinicius-65333.jpg)

**เปิดผลโหวตบัลลงดอร์ 2024 โดย โรดรี สามารถเอาชนะ วินิซิอุส จูเนียร์ ไป 41 คะแนน**

โดยรางวัล บัลลงดอร์ 2024 ในปีนี้ตกเป็นของ โรดรี กองกลางทีมชาติสเปน และแมนเชสเตอร์ ซิตี้ หลังเจ้าตัวมีส่วนสำคัญในการพาทั้ง ทีมชาติสเปน และแมนเชสเตอร์ ซิตี้ ประสบความสำเร็จคว้าแชมป์ระดับเมเจอร์อย่าง ยูโร 2024 และพรีเมียร์ลีก อังกฤษ

อย่างไรก็ตามมีดราม่าขึ้นเมื่ออีกหนึ่งตัวเต็งรางวัล วินิซิอุส จูเนียร์ แนวรุกทีมชาติบราซิล และเรอัล มาดริด พลาดรางวัลทำให้ “ราชันชุดขาว” ไม่มาร่วมงานประกาศรางวัลเลยสักราย

Soccer Football – Ballon d’Or – Theatre du Chatelet, Paris, France – October 28, 2024 Spain’s and Manchester City’s Rodri receives the Ballon d’Or from George Weah as showing on the screen the second Vinicius Junior and third and Jude Bellingham, no Real Madrid member attended the ceremony REUTERS/Sarah Meyssonnier



ล่าสุดหนังสือพิมพ์ “เลกิ๊ป” เผยรายละเอียดเรื่องคะแนนโหวตบัลลงดอร์ 2024 ว่า โรดรี ชนะ วินิซิอุส จูเนียร์ ไป 41 คะแนน โดย โรดรี ได้ไป 1,170 คะแนน และวินิซิอุส จูเนียร์ 1,129 คะแนน

ทั้งนี้คะแนนโหวตของบัลลงดอร์ที่เฉียดฉิวที่สุดต้องย้อนไปเมื่อปี 1996 ที่ มัทธีอัส ซามเมอร์ อดีตกองกลางทีมชาติเยอรมนีซึ่งเอาชนะ โรนัลโด อดีตกองหน้าทีมชาติบราซิลด้วยคะแนน 144 คะแนนกับ 143 คะแนน