---
layout: post
code: "ART2411051132P4CA48"
origin_url: "https://www.khaosod.co.th/special-stories/news_9491670"
image: "https://github.com/user-attachments/assets/38e0acfe-ba40-428e-be06-3b319623def6"
title: "ทนายไพศาล พาเหยื่อ หมอดูฮวงจุ้ยดัง เข้าแจ้งความกองปราบ ยันไม่ได้เป็นทนายให้หมอดู"
description: "ทนายไพศาล พาเหยื่อ หมอดูฮวงจุ้ยดัง อีก 4 ราย เข้าแจ้งคว..."
category: "SPECIAL_STORIES"
language: "th"
date: 2024-11-05T11:45:56.207Z
---

# ทนายไพศาล พาเหยื่อ หมอดูฮวงจุ้ยดัง เข้าแจ้งความกองปราบ ยันไม่ได้เป็นทนายให้หมอดู

[![ทนายไพศาล พาเหยื่อ หมอดูฮวงจุ้ยดัง เข้าแจ้งความกองปราบ ยันไม่ได้เป็นทนายให้หมอดู](data:image/png;base64,iVBORw0KGgoAAAANSUhEUgAAAAEAAAABCAQAAAC1HAwCAAAAC0lEQVR42mNkYAAAAAYAAjCB0C8AAAAASUVORK5CYII= "ทนายไพศาล พาเหยื่อ หมอดูฮวงจุ้ยดัง เข้าแจ้งความกองปราบ ยันไม่ได้เป็นทนายให้หมอดู")](https://www.khaosod.co.th/wpapp/uploads/2024/11/LawyerPaisan01.jpg)

_**ทนายไพศาล พาเหยื่อ หมอดูฮวงจุ้ยดัง อีก 4 ราย เข้าแจ้งความกองปราบ จ่ายเงินไม่ได้ของ พอทวงถามกลับบ่ายเบี่ยงสารพัด ยันไม่ได้เป็นทนายให้หมอดู**_

เมื่อวันที่ 5 พ.ย. 2567 ที่ กองบัญชาการตำรวจสอบสวนกลาง (บช.ก.) **นายไพศาล เรืองฤทธิ์** ทนายความ พา น.ส.พรพรรณ อายุ 31 ปี แม่ค้าออนไลน์ และผู้เสียหาย รวม 4 ราย เข้าพบพนักงานสอบสวน กองปราบปราม เพื่อแจ้งความดำเนินกับซินแสชื่อดังหลอกลวงดูฮวงจุ้ย

**น.ส.พรพรรณ กล่าวว่า** เมื่อกลางปี 2566 ขณะกำลังจะสร้างบ้าน ก็ได้ไปเจอซินแสคนดังกล่าวทางทีวีและในโซเชียลมีเดีย จึงเกิดความเลื่อมใส จากนั้นได้ติดต่อให้มาช่วยดูฮวงจุ้ยสถานที่จะสร้างบ้าน โดยเขาคิดราคาค่าดู 55,000 บาท

โดยซินแสคนดังกล่าวทักว่าที่ตรงนี้ดินไม่ดีอาจมีดินจากป่าปะปนมาต้องทำพิธีล้างดินให้สะอาดหรือซื้อสิงห์คู่ รวม 3 แสนบาท โดยเขาอ้างว่าถ้าโอนเงินเข้าบัญชีส่วนตัวเขา จะโอนคืนเป็นค่าส่วนลดคืนให้ 1 แสนบาท

แต่จนถึงบัดนี้ก็ยังไม่ได้ทั้งสิงห์และเงินส่วนลดที่เขาอ้าง พอทวงถามกลับบ่ายเบี่ยงสารพัด จนตนมาเจอข่าวอาม่าถูกซินแสคนดังกล่าวหลอกลักษณะเดียวกันกับตน จึงติดต่อทนายไพศาลพาเข้าแจ้งความดังกล่าว

**ด้าน นายไพศาล กล่าวว่า** ก่อนหน้านี้ซินแสคนดังกล่าวได้มาขอคำปรึกษาคดี จึงได้ให้คำแนะนำไป จากนั้นก็ไม่ได้ติดต่อกันมานาน กระทั่งล่าสุดเขาโทรมาขอคำปรึกษากรณีถูกอาม่าแจ้งความดำเนินคดี จึงบอกไปว่าหากไม่ได้ทำผิดก็ให้รีบออกมาชี้แจงเพื่อแสดงความบริสุทธิ์ใจ

จากนั้นเขาก็ไปออกรายการโหนกระแส อีกวันก็มีข่าวออกมาว่า ทนายไพศาลไปเป็นทนายให้ซินแส เนื่องจากเขาเอารูปคู่กับตนไปโพสต์ ตนจึงโทรไปบอกว่าอย่าเอาชื่อตนไปแอบอ้าง ทั้งนี้ขอยืนยันตรงนี้เลยว่าไม่ได้เป็นทนายให้ซินแสและไม่ได้เกี่ยวข้องกับเรื่องที่เกิดขึ้นแต่อย่างใด