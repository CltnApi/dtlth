---
layout: post
code: "ART2411050722YDI0DX"
origin_url: "https://www.khaosod.co.th/breaking-news/news_9489702"
image: "https://github.com/user-attachments/assets/6f364f68-09a3-4d71-9ac2-114f1ffac305"
title: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 20 จังหวัดฝนถล่ม กทม.โดนด้วย"
description: "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 20 จังหวัดฝนถล่ม กทม.โดนด้วย ภาคใต้ ตกหนักถึงหนักมาก แนะระวังน้ำท่วมฉับพลัน-น้ำป่าไหลหลาก "
category: "HOT_NEWS"
language: "th"
date: 2024-11-05T07:47:13.048Z
---

# กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 20 จังหวัดฝนถล่ม กทม.โดนด้วย

[![กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 20 จังหวัดฝนถล่ม กทม.โดนด้วย](https://www.khaosod.co.th/wpapp/uploads/2024/11/weather4.jpg "กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 20 จังหวัดฝนถล่ม กทม.โดนด้วย")](https://www.khaosod.co.th/wpapp/uploads/2024/11/weather4.jpg)

**กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 20 จังหวัดฝนถล่ม กทม.โดนด้วย ภาคใต้ ตกหนักถึงหนักมาก แนะระวังอันตรายจากน้ำท่วมฉับพลัน และน้ำป่าไหลหลาก**

วันที่ 4 พ.ย.2567 **[กรมอุตุนิยมวิทยา](https://www.tmd.go.th/forecast/daily)** พยากรณ์อากาศ 24 ชั่วโมงข้างหน้า ร่องมรสุมพาดผ่านภาคใต้ ประกอบกับมีหย่อมความกดอากาศต่ำเคลื่อนตามแนวร่องมรสุม ในขณะที่มีลมตะวันออกเฉียงเหนือกำลังปานกลางพัดปกคลุมอ่าวไทยตอนบนและภาคใต้ตอนบน ทำให้ภาคใต้มีฝนตกหนักถึงหนักมากบางแห่ง

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลัน และน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ส่วนคลื่นลมบริเวณอ่าวไทยและทะเลอันดามัน มีกำลังปานกลาง โดยอ่าวไทยตอนบนมีคลื่นสูง 1–2 เมตร อ่าวไทยตอนล่างและทะเลอันดามันมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวเดินเรือด้วยความระมัดระวัง และหลีกเลี่ยงการเดินเรือในบริเวณที่มีฝนฟ้าคะนองไว้ด้วย

สำหรับบริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงจากประเทศจีนปกคลุมประเทศไทยตอนบนและทะเลจีนใต้ ลักษณะเช่นนี้ทำให้บริเวณดังกล่าวมีอากาศเย็นในตอนเช้า โดยมีฝนฟ้าคะนองตามแนวชายฝั่งทะเลภาคตะวันออก และมีฝนเล็กน้อยบางแห่งในภาคตะวันออกเฉียงเหนือตอนล่าง และภาคกลางตอนล่าง

ขอให้ประชาชนในบริเวณดังกล่าวดูแลรักษาสุขภาพเนื่องจากสภาวะอากาศที่เปลี่ยนแปลง สำหรับเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรไว้ด้วย

**ภาคเหนือ**

อากาศเย็นในตอนเช้า  
อุณหภูมิต่ำสุด 19-22 องศาเซลเซียส  
อุณหภูมิสูงสุด 31-34 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออกเฉียงเหนือ**

อากาศเย็นในตอนเช้า โดยมีฝนเล็กน้อยบางแห่ง  
ส่วนมากทางตะวันออกและตอนล่างของภาค  
อุณหภูมิต่ำสุด 20-23 องศาเซลเซียส  
อุณหภูมิสูงสุด 31-33 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคกลาง**

อากาศเย็นในตอนเช้า โดยมีฝนเล็กน้อยบางแห่ง ส่วนมากทางตอนล่าง  
อุณหภูมิต่ำสุด 21-25 องศาเซลเซียส  
อุณหภูมิสูงสุด 31-34 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

อากาศเย็นในตอนเช้า โดยมีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดชลบุรี ระยอง จันทบุรี และตราด**  
อุณหภูมิต่ำสุด 23-25 องศาเซลเซียส  
อุณหภูมิสูงสุด 33-34 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 70 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดเพชรบุรี ประจวบคีรีขันธ์ ชุมพร สุราษฎร์ธานี นครศรีธรรมราช**  
**พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 23-25 องศาเซลเซียส อุณหภูมิสูงสุด 32-35 องศาเซลเซียส

ตั้งแต่จังหวัดสุราษฎร์ธานีขึ้นมา : ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

ตั้งแต่จังหวัดนครศรีธรรมราชลงไป : ลมตะวันตก ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง  
บริเวณ **จังหวัดระนอง พังงา ภูเก็ต กระบี่ ตรัง และสตูล**  
อุณหภูมิต่ำสุด 24-26 องศาเซลเซียส อุณหภูมิสูงสุด 31-33 องศาเซลเซียส  
ตั้งแต่จังหวัดภูเก็ตขึ้นมา : ลมตะวันออกเฉียงเหนือ ความเร็ว 15-30 กม./ชม.  
ตั้งแต่จังหวัดกระบี่ลงไป : ลมตะวันตกเฉียงเหนือ ความเร็ว 15-30 กม./ชม.  
ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

เมฆบางส่วน โดยมีฝนฟ้าคะนอง ร้อยละ 30 ของพื้นที่  
อุณหภูมิต่ำสุด 24-25 องศาเซลเซียส  
อุณหภูมิสูงสุด 33-34 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

กรมอุตุนิยมวิทยา พยากรณ์ สภาพอากาศวันพรุ่งนี้ เปิดชื่อ 20 จังหวัดฝนถล่ม กทม.โดนด้วย