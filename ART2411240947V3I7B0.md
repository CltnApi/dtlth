---
layout: post
code: "ART2411240947V3I7B0"
origin_url: "https://www.khaosod.co.th/special-stories/news_9519254"
image: "https://github.com/user-attachments/assets/d408c816-3f25-4cf6-94a5-a70f35a3adfd"
title: "กรุ๊ปไลน์หมู่บ้านเดือด เด็กขูดรถ พ่อตอกกลับวันหลังจอดในบ้าน ที่สาธารณะต้องรับสภาพ"
description: "กลายเป็นเรื่องราวความดราม่า เมื่อเกิดเหตุการณ์ที่เด็ก ไปขีดเขียนบนรถผู้อื่นโดยรู้เท่าไม่ถึงการณ์ แต่กลายเป็นเรื่องใหญ่โตจากคำตอบผู้ปกครอง"
category: "SPECIAL_STORIES"
language: "th"
date: 2024-11-24T10:20:53.299Z
---

# กรุ๊ปไลน์หมู่บ้านเดือด เด็กขูดรถ พ่อตอกกลับวันหลังจอดในบ้าน ที่สาธารณะต้องรับสภาพ

[![กรุ๊ปไลน์หมู่บ้านเดือด เด็กขูดรถ พ่อตอกกลับวันหลังจอดในบ้าน ที่สาธารณะต้องรับสภาพ](https://www.khaosod.co.th/wpapp/uploads/2024/11/drama-car.jpg "กรุ๊ปไลน์หมู่บ้านเดือด เด็กขูดรถ พ่อตอกกลับวันหลังจอดในบ้าน ที่สาธารณะต้องรับสภาพ")](https://www.khaosod.co.th/wpapp/uploads/2024/11/drama-car.jpg)

กลายเป็นเรื่องราวความดราม่า เมื่อเกิดเหตุการณ์ที่เด็ก ไปขีดเขียนบนรถผู้อื่นโดยรู้เท่าไม่ถึงการณ์ แต่กลายเป็นเรื่องใหญ่โตจากคำตอบผู้ปกครอง

โดยเรื่องดังกล่าวถูกเผยแพร่โดย **RedSkull** เป็นแชทของคู่กรณีทั้งสองฝ่ายที่ตอบโต้กันซึ่งฝ่ายแรกเป็นฝ่ายเจ้าของรถกระบะที่โดนขีดเขียนลงบนรถ

เจ้าของรถ ได้แชทไปในกลุ่มหมู่บ้าน ระบุว่า “ฝากผู้ปกครองดูแลบุตรหลานของท่านด้วยนะคะ อย่าให้มาขีดเขียนบนรถคนอื่น ทำให้รถมีรอย รอบนี้ถือว่าตักเตือนนะคะ รอบหน้ามีอีกไม่ยอมแล้วนะคะ

ซึ่งมีผู้มาตอบข้อความ ว่า “แนะนำให้จอดรถในบ้านครับ ถ้าจอดบนถนนสาธารณะก็ต้องยอมรับสภาพครับ”​

ทำให้มีผู้มาแชทเพิ่มเติมว่า “ตอบได้ยอดเยี่ยมมาก หมายความว่าเด็กหรือใครจะทำอะไรก็ได้ เพราะรถจอดนอกบ้านรึครับ”​

จากนั้นแชทก็เพิ่มระดับความเดือดขึ้น ว่า “ถ้าเจอเด็กขูดรถในที่สาธารณะก็เตะเด็กได้เลย เหมือนเตะหมาข้างถนน ที่สาธารณะ” จนไปถึงการต่อว่าพ่อแม่เด็ก กลายเป็นความเดือด และแสดงความคิดเห็นกันอย่างกว้างขวางถึงกรณีนี้ด้วยเช่นเดียวกัน

[![](https://www.khaosod.co.th/wpapp/uploads/2024/11/car-drama.jpg)](https://www.khaosod.co.th/wpapp/uploads/2024/11/car-drama.jpg)