---
layout: post
code: "ART24111702510REB6K"
origin_url: "https://www.khaosod.co.th/special-stories/news_9508941"
image: "https://github.com/user-attachments/assets/500a6efe-e664-42da-875a-40b223834304"
title: "เช็กด่วน แจกเงินดิจิทัล เฟส 2 ลุ้น อายุ 50 ปีขึ้นไป รับเงินสดก้อนเดียว ลุ้นเคาะ 19 พ.ย."
description: "เช็กด่วน แจกเงินดิจิทัล เฟส 2 ลุ้น อายุ 50 ปีขึ้นไป รับเงินสดก้อนเดียว ชงเคาะ 19 พ.ย. เพื่อพิจารณา จะจ่ายได้ทันภายในปีนี้หรือไม่ หรือจะเป็นต้นปีหน้า"
category: "SPECIAL_STORIES"
language: "th"
date: 2024-11-17T03:01:27.496Z
---

# เช็กด่วน แจกเงินดิจิทัล เฟส 2 ลุ้น อายุ 50 ปีขึ้นไป รับเงินสดก้อนเดียว ลุ้นเคาะ 19 พ.ย.

[![เช็กด่วน แจกเงินดิจิทัล เฟส 2 ลุ้น อายุ 50 ปีขึ้นไป รับเงินสดก้อนเดียว ลุ้นเคาะ 19 พ.ย.](https://www.khaosod.co.th/wpapp/uploads/2024/11/digital-currency545-2.jpg "เช็กด่วน แจกเงินดิจิทัล เฟส 2 ลุ้น อายุ 50 ปีขึ้นไป รับเงินสดก้อนเดียว ลุ้นเคาะ 19 พ.ย.")](https://www.khaosod.co.th/wpapp/uploads/2024/11/digital-currency545-2.jpg)

**เช็กด่วน แจกเงินดิจิทัล เฟส 2 ลุ้น อายุ 50 ปีขึ้นไป รับเงินสดก้อนเดียว ชงเคาะ 19 พ.ย. เพื่อพิจารณา จะจ่ายได้ทันภายในปีนี้หรือไม่ หรือจะเป็นต้นปีหน้า**

สำหรับความคืบหน้า แจกเงินดิจิทัล 10000 บาท หรือ เงินดิจิทัลเฟส 2 ล่าสุด นายเผ่าภูมิ โรจนสกุล รมช.คลัง เปิดเผยว่า กระทรวงการคลัง เตรียมหลายมาตรการกระตุ้นเศรษฐกิจ เพื่อเสนอที่ประชุมคณะกรรมการนโยบายกระตุ้นเศรษฐกิจในวันที่ 19 พ.ย. เพื่อพิจารณา ซึ่งเป็นทั้งมาตรการในระยะสั้น ระยะกลาง และระยะยาว รวมถึงจะมีการหารือเกี่ยวกับความคืบหน้าของโครงการ แจกเงินดิจิทัล 10000 บาท เฟส 2 ด้วย ซึ่งต้องมาดูต่อว่าจะดำเนินการแจกเงินให้กับกลุ่มไหนก่อน

นายเผ่าภูมิ กล่าวต่อว่า สำหรับกรณีที่มีการระบุว่าจะมีการแจกเงินให้กับกลุ่มผู้สูงอายุที่อายุ 60 ปีขึ้นไปนั้น ยอมรับว่ามีความเป็นไปได้ แต่ก็ต้องมาหารือในรายละเอียดอีกครั้ง โดยมองว่ากลุ่มผู้สูงอายุเป็นกลุ่มที่มีความเหมาะสม เพราะเป็นกลุ่มที่มีความเดือดร้อนสูงกว่ากลุ่มอื่นๆ จากความสามารถในการหารายได้ที่ต่ำกว่ากลุ่มอื่นๆ รวมทั้งยอมรับว่ามีความเป็นไปได้ที่จะแจกเป็นเงินสด จำนวน 10,000 บาท ในก้อนเดียว

“จริงๆ ตอนนี้เรามีตัวเลขหมดแล้วว่า คนอายุ 60 ปี ที่เข้าข่ายได้รับเงินมีเท่าไหร่ ซึ่งยอมรับว่ามีจำนวนไม่เยอะ แต่ยังเปิดเผยตัวเลขไม่ได้ เพราะยังต้องรอข้อสรุปจากที่ประชุมคณะกรรมการกระตุ้นเศรษฐกิจก่อนว่าจะออกมาเป็นอย่างไร ส่วนตัวไม่อยากพูดรายละเอียดก่อน เพราะสุดท้ายข้อสรุปอาจจะออกมาว่าแจกคนอายุ 50 ปีขึ้นไปก็ได้ ซึ่งผู้สูงอายุที่จะได้รับเงินในส่วนนี้ก่อนต้องเป็นผู้ที่ลงทะเบียนผ่านแอพพลิเคชัน ทางรัฐ เท่านั้น และคนที่ได้รับเงินไปแล้วในเฟสแรก ซึ่งเป็นกลุ่มเปราะบางก็หมดสิทธิ์ ทั้งนี้ จะจ่ายได้ทันภายในปีนี้หรือไม่ หรือจะเป็นต้นปีหน้า ก็คงต้องรอดูความเหมาะ”

นายเผ่าภูมิ กล่าวอีกว่า ส่วนกรณีที่ นายทักษิณ ชินวัตร อดีตนายกรัฐมนตรี ระบุว่ารัฐบาลจะดำเนินการแจกเงิน 10000 บาท เฟส 2 ให้กับผู้สูงอายุ 60 ปีขึ้นไป ได้ในเดือน มี.ค. 68 นั้น ก็ถือเป็นความเห็นหนึ่งที่ต้องรับฟัง โดยต้องรับฟังความเห็นจากทุกฝ่าย

ส่วนผลจากการแจกเงินให้ กลุ่มเปราะบาง 14.5 ล้านราย พบว่าผลออกมาค่อนข้างน่าสนใจ เนื่องจากเป็นกลุ่มที่มีแนวโน้มการใช้จ่ายสูง โดยตัวเลขเศรษฐกิจในไตรมาส 4/2567 คาดว่าจะอยู่ที่ระดับ 4.3 – 4.4% ซึ่งถือเป็นตัวเลขที่ค่อนข้างสูง เป็นผลมาจากหลายปัจจัย โดยหนึ่งในนั้นก็มาจากการกระจายเม็ดเงิน 10,000 บาทของรัฐบาล

**รอบจ่ายซ้ำครั้งที่ 2 กรมบัญชีกลาง จะจ่ายเงินวันที่ 21 พ.ย. 67 โดยมีเงื่อนไข**

**รอบจ่ายซ้ำ ครั้งที่ 3 กรมบัญชีกลาง จะจ่ายเงินวันที่ 19 ธ.ค. 67 มีเงื่อนไข**

อ่านข่าวที่เกี่ยวข้อง

[คลัง ชงแจกเงินหมื่น กลุ่มสูงวัย อายุ 50 ปีขึ้นไปลุ้น รับเงินสดทั้งก้อน](https://www.khaosod.co.th/breaking-news/news_9507016)

