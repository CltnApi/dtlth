---
layout: post
code: "ART2411120832278HCT"
origin_url: "https://www.khaosod.co.th/sports/news_9501927"
image: "https://github.com/user-attachments/assets/577ac6c5-5372-4824-85a3-4628faa1aadf"
title: "คาเซมิโร เผยแข้ง แมนยู สุดปลื้มได้ อโมริม เป็นเฮดโค้ชคนใหม่"
description: "คาเซมิโร กองกลางจอมเก๋า แมนเชสเตอร์ ยูไนเต็ด เผยแข้ง \"ปีศาจแดง\" มีความสุขหลังได้ รูเบน อโมริม เข้ามาทำหน้าที่เป็นเฮดโค้ชคนใหม่ และพร้อมสนับสนุนในการพาทีมประสบความสำเร็จ"
category: "SPORTS"
language: "th"
date: 2024-11-12T08:36:55.453Z
---

# คาเซมิโร เผยแข้ง แมนยู สุดปลื้มได้ อโมริม เป็นเฮดโค้ชคนใหม่

[![คาเซมิโร เผยแข้ง แมนยู สุดปลื้มได้ อโมริม เป็นเฮดโค้ชคนใหม่](https://www.khaosod.co.th/wpapp/uploads/2024/11/casemiro-amorim-8754.jpg "คาเซมิโร เผยแข้ง แมนยู สุดปลื้มได้ อโมริม เป็นเฮดโค้ชคนใหม่")](https://www.khaosod.co.th/wpapp/uploads/2024/11/casemiro-amorim-8754.jpg)

**คาเซมิโร กองกลางจอมเก๋า แมนเชสเตอร์ ยูไนเต็ด เผยแข้ง “ปีศาจแดง” มีความสุขหลังได้ รูเบน อโมริม เข้ามาทำหน้าที่เป็นเฮดโค้ชคนใหม่ และพร้อมสนับสนุนในการพาทีมประสบความสำเร็จ**

โดย อโมริม ย้ายจาก สปอร์ติง ลิสบอน มาทำหน้าที่เป็นเฮดโค้ชของ แมนฯ ยูไนเต็ด ทางการด้วยสัญญาถึงปี 2027 และเมื่อวันที่ 11 พ.ย. เจ้าตัว และทีมงานก็ได้เดินทางมาถึงอังกฤษ และเยี่ยมชมศูนย์ฝึกแคร์ริงตันแล้วด้วย

Soccer Football – Champions League – Sporting CP v Manchester City – Estadio Jose Alvalade, Lisbon, Portugal – November 5, 2024 Sporting CP coach Ruben Amorim celebrates after the match REUTERS/Pedro Nunes



ล่าสุด คาเซมิโร กล่าวถึงการเข้ามาทำงานของ อโมริม ว่า “รูเบน อโมริม เป็นผู้ชนะ ใครๆ ก็ชื่นชมเขา เรากำลังรอเขาอยู่ด้วยความยินดี และมีความสุขอย่างยิ่ง”

“แน่นอนว่า อโมริม จะมีกลุ่มที่ยอดเยี่ยมที่นี่, คนที่ต้องการช่วยเหลือ, คนที่ต้องการเติบโตอย่างต่อเนื่อง, คนที่ต้องการเรียนรู้, คนที่ต้องการอยู่อันดับท็อปของตาราง”

ทั้งนี้คาดว่า อโมริม จะประเดิมคุม แมนฯ ยูไนเต็ด แมตช์แรกในเกมบุกเยือน อิปสวิช ทาวน์ วันที่ 24 พ.ย.

