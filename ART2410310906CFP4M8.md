---
layout: post
code: "ART2410310906CFP4M8"
origin_url: "https://www.khaosod.co.th/https://www.khaosod.co.th/lifestyle/travel/news_9475020"
image: "https://github.com/user-attachments/assets/bd2c17d2-b465-4d94-91c0-3e694b4038c8"
title: "ม่อนนี้เรียกขานอย่างไรดี แหล่งกางเต็นท์แห่งใหม่ อ.แม่แจ่ม อากาศดีวิวสวย 'ยังไร้ชื่อ'"
description: "เชียงใหม่ ยังไร้ชื่อ ม่อนนี้เรียกขานอย่างไรดี แหล่งกางเต็นท์แห่งใหม่ อำเภอแม่แจ่ม อากาศดีบริสุทธิ์ วิวธรรมชาติสวยงาม นทท.กางเต็นท์ ชมเมฆหมอก-แสงตะวันแรก"
category: "LIFESTYLE"
language: "en"
date: 2024-10-31T12:30:08.539Z
---

# ม่อนนี้เรียกขานอย่างไรดี แหล่งกางเต็นท์แห่งใหม่ อ.แม่แจ่ม อากาศดีวิวสวย 'ยังไร้ชื่อ'

[![ม่อนนี้เรียกขานอย่างไรดี แหล่งกางเต็นท์แห่งใหม่ อ.แม่แจ่ม อากาศดีวิวสวย 'ยังไร้ชื่อ'](https://www.khaosod.co.th/wpapp/uploads/2024/10/IMG_1407.jpeg "ม่อนนี้เรียกขานอย่างไรดี แหล่งกางเต็นท์แห่งใหม่ อ.แม่แจ่ม อากาศดีวิวสวย 'ยังไร้ชื่อ'")](https://www.khaosod.co.th/wpapp/uploads/2024/10/IMG_1407.jpeg)

**เชียงใหม่ ยังไร้ชื่อ ม่อนนี้เรียกขานอย่างไรดี แหล่งกางเต็นท์แห่งใหม่ อำเภอแม่แจ่ม อากาศดีบริสุทธิ์ วิวธรรมชาติสวยงาม นักท่องเที่ยวกางเต็นท์ ชมเมฆหมอก-แสงตะวันแรก ชวนร่วมตั้งชื่อ**
25 ต.ค. 67 – ผู้สื่อข่าวรายงานว่า “เป๊ก แม่แจ่ม“ มัคคุเทศน์ท้องถิ่น อ.แม่แจ่ม จ.เชียงใหม่ เปิดเผยว่า ที่ม่อนดอยแห่งหนึ่ง ห่างจากหมู่บ้านดอยม่อนนา ต.ช่างเคิ่ง อ.แม่แจ่ม จ.เชียงใหม่ ไป 3 กิโลเมตร
![](https://www.khaosod.co.th/wpapp/uploads/2024/10/IMG_1408.jpeg)
พื้นที่เป็นอยู่บนดอยสูง ห่างจากตัว อ.แม่แจ่ม ไปประมาณ 9 กิโลเมตร ช่วงเข้าสู่ฤดูหนาว จะมีนักท่องเที่ยวขี้นไปกางเต็นท์ เพื่อชมธรรมชาติที่สวยงาม วิวสวย อากาศบริสุทธิ์ที่ปกคลุมไปด้วยเมฆหมอก และชมแสงตะวันแรกเช้าโผล่ขึ้นจากภูเขา
![](https://www.khaosod.co.th/wpapp/uploads/2024/10/IMG_1405.jpeg)
“เป๊ก แม่แจ่ม” กล่าวว่า แหล่งกางเต็นท์บนม่อนดอยแห่งนี้ ถือว่าเป็นแหล่งกางเต็นท์แห่งใหม่ อีกแห่งในพื้นที่ ต.ช่างเคิ่ง อ.แม่แจ่ม ที่มีนักท่องเที่ยวหลงใหลเป็นอย่างมาก แต่ยังไม่มีชื่อเป็น “ม่อนอะไร” ฉะนั้น จึงฝากนักท่องเที่ยวที่เคยไปสัมผัสม่อนแห่งนี้ ช่วยตั้งชื่อม่อนอะไรดี