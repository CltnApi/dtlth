---
layout: post
code: "ART2411090712NV3KQS"
origin_url: "https://www.khaosod.co.th/special-stories/news_9497644"
image: "https://github.com/user-attachments/assets/58fcfd93-576a-45af-b334-f638af13c5b2"
title: "ผู้กำกับ อัดคลิปชี้แจง ดราม่าแมว ละครดัง แม่หยัว วางยาสลบจริง อัพเดตอาการหลังฟื้น"
description: "ผู้กำกับ อัดคลิปชี้แจง ดราม่าแมว ละครดัง แม่หยัว วางยาสลบจริง อัพเดตอาการล่าสุด เผยหลังฟื้นใช้ชีวิตปกติ เพื่อความสบายใจ เตรียมนำไปตรวจสุขภาพ"
category: "SPECIAL_STORIES"
language: "th"
date: 2024-11-09T07:16:11.222Z
---

# ผู้กำกับ อัดคลิปชี้แจง ดราม่าแมว ละครดัง แม่หยัว วางยาสลบจริง อัพเดตอาการหลังฟื้น

[![ผู้กำกับ อัดคลิปชี้แจง ดราม่าแมว ละครดัง แม่หยัว วางยาสลบจริง อัพเดตอาการหลังฟื้น](https://www.khaosod.co.th/wpapp/uploads/2024/11/cat-1.jpg "ผู้กำกับ อัดคลิปชี้แจง ดราม่าแมว ละครดัง แม่หยัว วางยาสลบจริง อัพเดตอาการหลังฟื้น")](https://www.khaosod.co.th/wpapp/uploads/2024/11/cat-1.jpg)

**ผู้กำกับ อัดคลิปชี้แจง ดราม่าแมว ละครดัง แม่หยัว วางยาสลบจริง อัพเดตอาการ เผยหลังฟื้นใช้ชีวิตปกติ เพื่อความสบายใจ เตรียมนำไปตรวจสุขภาพ**

กลายเป็นประเด็นดราม่าและถูกวิพากษ์วิจารณ์อย่างหนัก สำหรับละครเรื่อง **แม่หยัว** ตอนที่ 5 ซึ่งมีฉากที่แมวถูกวางยาตายในเรื่อง โดยในฉาก แมวได้กระตุก ตัวเกร็ง ทำให้มีหลายคนเป็นห่วง

โดยหลายคน รวมถึงสัตวแพทย์ ออกมาแสดงความเป็นห่วง เนื่องจากการวางยาสลบทุกครั้ง มีความเสี่ยงต่อชีวิตสัตว์ เพราะจะไปกดการทำงานของระบบหายใจและไหลเวียนเลือด และอาจทำให้สำลักได้ เพราะสัตว์ควบคุมการอาเจียนไม่ได้ รวมถึงยาซึมเหนี่ยวนำจะทำให้สัตว์อ้วก และตั้งคำถามว่า ทำไมกองถ่ายถึงเลือกวิธีนี้

ล่าสุด **สันต์ ศรีแก้วหล่อ** ผู้กำกับการแสดง เรื่อง **แม่หยัว** โพสต์ข้อความอัพเดตอาการของแมว ความว่า อัพเดทน้องแมว จากที่มีหลายท่านกังวลเรื่องการถ่ายทำที่เกี่ยวกับน้องแมว ขอเรียนชี้แจงดังนี้ครับ

**1.การถ่ายทำมีการวางยาสลบจริง แต่ได้รับการดูแลจากเจ้าของและผู้เชี่ยวชาญอย่างดีในทุกๆขั้นตอน**

2.หลังการถ่ายทำน้องแมวฟื้นขึ้นมาและใช้ชีวิตเป็นปกติ และ ทีมงานได้มีการขอคลิปสุขภาพน้องแมวให้ส่งมาดูหลังจากวันถ่ายทำอีกหลายครั้ง

3.แต่เพื่อความสบายใจของทุกฝ่าย เมื่อทราบเรื่องวันนี้ ทางทีมได้มีการติดต่อโมเดลลิ่งสัตว์ที่ดูแลรับผิดชอบ ให้ถ่ายคลิปอัพเดทของวันนี้ และให้นำแมวไปตรวจสุขภาพ เพื่อยืนยันถึงสุขภาพแมวอีกครั้ง

4.เมื่อทราบถึงความกังวลใจ เราไม่ได้นิ่งนอนใจ และกำลังรวบรวมข้อมูลเพื่อมาชี้แจงครับ  
และนี่คือคลิปน้องแมว ณ ปัจจุบันครับ

**ส่วนใบรับรองแพทย์จะนำมาให้ทุกท่านดูอีกครั้งเมื่อตรวจสุขภาพน้องแมวเสร็จเรียบร้อยครับ**



