---
layout: post
code: "ART24110600005EOCGZ"
origin_url: "https://www.khaosod.co.th/breaking-news/news_9492078"
image: "https://github.com/user-attachments/assets/75926cd1-9f61-4443-a186-63c980906779"
title: "เปิดสาเหตุ บ้านไม้ 2ชั้น พังถล่มทั้งหลัง ทับเจ้าของวัย64 เผยนาทีเกิดเหตุ"
description: "ระทึก บ้านไม้ 2ชั้น พังถล่มทั้งหลัง ทับร่างเจ้าของวัย64 เผยนาทีเกิดเหตุ ได้ยินเสียงดังเอี๊ยด ๆ เปิดสาเหตุจากสิ่งนี้ เจ้าหน้าที่เคยเตือนให้รื้อ แต่ถูกตะเพิด"
category: "HOT_NEWS"
language: "th"
date: 2024-11-06T00:06:11.163Z
---

# เปิดสาเหตุ บ้านไม้ 2ชั้น พังถล่มทั้งหลัง ทับเจ้าของวัย64 เผยนาทีเกิดเหตุ

[![เปิดสาเหตุ บ้านไม้ 2ชั้น พังถล่มทั้งหลัง ทับเจ้าของวัย64 เผยนาทีเกิดเหตุ](https://www.khaosod.co.th/wpapp/uploads/2024/11/wooden-house.jpg "เปิดสาเหตุ บ้านไม้ 2ชั้น พังถล่มทั้งหลัง ทับเจ้าของวัย64 เผยนาทีเกิดเหตุ")](https://www.khaosod.co.th/wpapp/uploads/2024/11/wooden-house.jpg)

**ระทึก บ้านไม้ 2ชั้น พังถล่มทั้งหลัง ทับร่างเจ้าของวัย64 เผยนาทีเกิดเหตุ ได้ยินเสียงดังเอี๊ยด ๆ เปิดสาเหตุจากสิ่งนี้ เจ้าหน้าที่เคยเตือนให้รื้อ แต่ถูกตะเพิด**

เมื่อเวลา 00.50 น. วันที่ 6 พ.ย.2567 พ.ต.ท.สุชาติ ช่างทำ สารวัตร(สอบสวน) สน.วัดพระยาไกร รับแจ้งเหตุบ้านไม้ทรุดพังถล่มทับผู้อยู่อาศัย ภายในซอยเจริญกรุง 99 แยก 10 แขวงวัดพระยาไกร เขตบางคอแหลม กทม. จึงรุดไปตรวจสอบพร้อมสำนักป้องกันและบรรเทาสาธารณภัย (สปภ.) อาสาสมัครมูลนิธิร่วมกตัญญู และหน่วยกู้ชีพโรงพยาบาลเจริญกรุงประชารักษ์

ที่เกิดเหตุเป็นซอยแคบ พบบ้านไม้ 2 ชั้นมีรั้วรอบขอบชิด บนเนื้อที่ประมาณ 40 ตารางเมตร สภาพบ้านทรุดตัวพังถล่มทั้งหลัง โดยมีผู้พักอาศัยส่งเสียงร้องขอความช่วยเหลือเนื่องจากโดนกระเบื้องหลังคาบ้านกดทับร่างอยู่

ระทึก บ้านไม้ 2ชั้น พังถล่มทั้งหลัง ทับร่างเจ้าของวัย64 เผยนาทีเกิดเหตุ ได้ยินเสียงดังเอี๊ยด ๆ เปิดสาเหตุจากสิ่งนี้ เจ้าหน้าที่เคยเตือนให้รื้อ แต่ถูกตะเพิด

เจ้าหน้าที่จึงทำการช่วยเหลือใช้เวลาประมาณ 45 นาที นำผู้ติดค้าง 1 รายออกมาได้อย่างปลอดภัย ทราบชื่อ นางประคอง (ขอสงวนนามสกุล) อายุ 64 ปี ข้าราชการบำนาญ กระทรวงมหาดไทย สภาพร่างกายได้รับบาดเจ็บหัวไหล่ขวาถลอก จึงนำตัวส่งโรงพยาบาลเจริญกรุงประชารักษ์



นางประคอง กล่าวว่า บ้านหลังนี้สร้างพักอาศัยอยู่มานานกว่า 55 ปี คาดว่าเป็นปลวกที่ทำให้บ้านเอียงเสียหาย ก่อนเกิดเหตุอยู่บ้านเพียงคนเดียว ขณะนอนอยู่ในห้องชั้น 2 ได้ยินเสียงดังเอี๊ยด ๆ แต่ก็ไม่ได้คิดอะไร

[![](https://www.khaosod.co.th/wpapp/uploads/2024/11/6-บ้าน4.jpg)](https://www.khaosod.co.th/wpapp/uploads/2024/11/6-บ้าน4.jpg)

นางประคอง กล่าวต่อว่า สักครู่บ้านจึงทรุดตัวถล่มพังทั้งหลัง “ตนกำเหรียญเสด็จพ่อ ร.5 ไว้แน่น” จึงรอดตายมาได้อย่างปลอดภัย ทั้งนี้ อยากให้ตำรวจกั้นพื้นที่รอบบ้านไว้ด้วย เพราะยังมีของมีค่าอยู่ในบ้านอีกหลายรายการ

[![](https://www.khaosod.co.th/wpapp/uploads/2024/11/6-บ้าน1.jpg)](https://www.khaosod.co.th/wpapp/uploads/2024/11/6-บ้าน1.jpg)

จากการสอบถามชาวบ้านใกล้เคียงต่างพูดเป็นเสียงเดียวกันว่า บ้านที่เกิดเหตุถูกปลวกกินจนทรุดเอียง 45 องศา โดยสำนักงานเขตบางคอแหลม เคยมาบอกให้รื้อบ้านหลังดังกล่าว เพราะเกรงจะเป็นอันตรายกับคนในบ้าน แต่ก็ถูกเจ้าของบ้านไล่ตะเพิดกลับไป กระทั่งมาเกิดเหตุการณ์ขึ้นดังกล่าว

[![](https://www.khaosod.co.th/wpapp/uploads/2024/11/6-บ้าน2.jpg)](https://www.khaosod.co.th/wpapp/uploads/2024/11/6-บ้าน2.jpg)