---
layout: post
code: "ART2411010903Y0CRI3"
origin_url: "https://www.khaosod.co.th/special-stories/news_9486326"
image: "https://github.com/user-attachments/assets/260d0e73-d194-4fdb-aa0a-4d7714893ed0"
title: "วิจารณ์ยับ! พนักงานบริษัทขนส่งเจ้าดัง โยนพัสดุลูกค้าเล่นกันฉ่ำ หัวเราะคิกคัก"
description: "วิจารณ์ยับ! พนักงานบริษัทขนส่งเจ้าดัง โยนพัสดุลูกค้าเล่นกันฉ่ำ หัวเราะคิกคักด้วยความสนุกสนาน ล่าสุดต้นสังกัดสั่งพ้นสภาพพนักงาน"
category: "SPECIAL_STORIES"
language: "th"
date: 2024-11-01T15:00:03.690Z
---

# วิจารณ์ยับ! พนักงานบริษัทขนส่งเจ้าดัง โยนพัสดุลูกค้าเล่นกันฉ่ำ หัวเราะคิกคัก

[![วิจารณ์ยับ! พนักงานบริษัทขนส่งเจ้าดัง โยนพัสดุลูกค้าเล่นกันฉ่ำ หัวเราะคิกคัก](https://www.khaosod.co.th/wpapp/uploads/2024/11/fl.jpg "วิจารณ์ยับ! พนักงานบริษัทขนส่งเจ้าดัง โยนพัสดุลูกค้าเล่นกันฉ่ำ หัวเราะคิกคัก")](https://www.khaosod.co.th/wpapp/uploads/2024/11/fl.jpg)

**วิจารณ์ยับ! พนักงานบริษัทขนส่งเจ้าดัง โยนพัสดุลูกค้าเล่นกันฉ่ำ หัวเราะคิกคักด้วยความสนุกสนาน ล่าสุดต้นสังกัดสั่งพ้นสภาพพนักงาน**

กลายเป็นคลิปวิดีโอที่ถูกแชร์ต่อในโลกโซเชียลจำนวนมาก ภายหลังที่แฟนเพจเฟซบุ๊ก [**เจ๊ม้อย v+**](https://www.facebook.com/profile.php?id=100091577111726&__cft__[0]=AZUMLaVH5SAuJmtXD3mM8UDeOBfSql1uoY0gyfh6dD3Z_0pjW258c0hhcCIP_BOJ2iFwDRmIq2_4KJU8E7JNEPeDBYFkr_VwyKbCihQ3w8bWxJSwIOcrZ3XK-43kB2_O-IC-9d0zyyxddUbKQeIk88jK9Z4w8ZiWPXndDWvvNingPc279dZM2G2jBmlilPkbeMFRfBv-yJhoMFQd42UHhs1u&__tn__=-UC%2CP-R) เปิดเผยเรื่องราวของพนักงานขนส่งเอกชนเจ้าหนึ่ง ที่โยนพัสดุลูกค้าเล่นกันในโกดังเก็บสินค้าด้วยความสนุกสนาน

แฟนเพจระบุว่า “สมควรไหมคะ ที่นำพัสดุของลูกค้ามาโยนจนติดคาน แล้วยังโยนอีกอันเพื่อดันให้พัสดุที่ติดคานหล่นลงมา แล้วลงสตอรี่ฉ่ำ เรื่องนี้ไม่เกี่ยวกับบริษัท แต่อยู่ที่ตัวบุคคล ขอย้ำ”

หลังคลิปถูกเผยแพร่ออกไป ได้มีหลายคนเข้ามาแสดงความคิดเห็นว่า จะไม่ส่งสินค้ากับบริษัทดังกล่าวอีกต่อไปแล้ว

ล่าสุดแฟนเพจอัปเดตข้อมูลเพิ่มว่า ทางบริษัทต้นสังกัด มีบทลงโทษให้บุคคลในคลิป พ้นสภาพการเป็นพนักงานทันทีเป็นที่เรียบร้อย