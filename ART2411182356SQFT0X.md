---
layout: post
code: "ART2411182356SQFT0X"
origin_url: "https://www.khaosod.co.th/breaking-news/news_9511554"
image: "https://github.com/user-attachments/assets/977aae27-0c4c-4128-9322-c03032532cf0"
title: "ซูบารุ พุ่งตกถนน พลิกคว่ำหงายท้องในพงหญ้าข้างถนนเกษตร-นวมินทร์"
description: "ซูบารุ เสียหลักพุ่งตกถนน พลิกคว่ำหงายท้องในพงหญ้าข้างถนนเกษตร-นวมินทร์ เร่งตามหาคนขับ ไม่รู้เมาหรือไม่ เตรียมตรวจสอบทะเบียนหาเจ้าของ"
category: "HOT_NEWS"
language: "th"
date: 2024-11-19T00:00:51.066Z
---

# ซูบารุ พุ่งตกถนน พลิกคว่ำหงายท้องในพงหญ้าข้างถนนเกษตร-นวมินทร์

[![ซูบารุ พุ่งตกถนน พลิกคว่ำหงายท้องในพงหญ้าข้างถนนเกษตร-นวมินทร์](https://www.khaosod.co.th/wpapp/uploads/2024/11/Subaru.jpg "ซูบารุ พุ่งตกถนน พลิกคว่ำหงายท้องในพงหญ้าข้างถนนเกษตร-นวมินทร์")](https://www.khaosod.co.th/wpapp/uploads/2024/11/Subaru.jpg)

**ซูบารุ เสียหลักพุ่งตกถนน พลิกคว่ำหงายท้องในพงหญ้าข้างถนนเกษตร-นวมินทร์ เร่งตามหาคนขับ ไม่รู้เมาหรือไม่ เตรียมตรวจสอบทะเบียนหาเจ้าของ**

เมื่อเวลา 03.35 น. วันที่ 19 พ.ย.2567 สน.โคกคราม รับแจ้งเหตุรถยนต์พลิกคว่ำหงายท้อง ริมถนนประเสริฐมนูกิจ(เกษตรนวมินทร์)ขาเข้า มุ่งหน้าแยกเกษตรศาสตร์ แขวงจระเข้บัว เขตลาดพร้าว กทม. จึงรุดไปตรวจสอบพร้อมอาสาสมัครมูลนิธิร่วมกตัญญู

ที่เกิดเหตุพบรถยนต์ ยี่ห้อซูบารุ ทะเบียน กรุงเทพมหานคร สภาพพลิกคว่ำหงายท้องในพงหญ้าข้างถนน จากการตรวจสอบบริเวณโดยรอบไม่พบผู้ขับขี่และไม่มีผู้เห็นเหตุการณ์ เจ้าหน้าที่จึงประสานรถยกมาเคลื่อนย้ายรถยนต์คันดังกล่าวไปเก็บไว้ที่ สน.โคกคราม

ซูบารุ เสียหลักพุ่งตกถนน พลิกคว่ำหงายท้องในพงหญ้าข้างถนนเกษตร-นวมินทร์ เร่งตามหาคนขับ ไม่รู้เมาหรือไม่ เตรียมตรวจสอบทะเบียนหาเจ้าของ

เบื้องต้นเจ้าหน้าที่ตำรวจอยู่ระหว่างตรวจสอบตามโรงพยาบาล บริเวณใกล้เคียงว่ามีผู้ได้รับบาดเจ็บขอเข้ารับการรักษาหรือไม่ และตรวจสอบทะเบียนรถเพื่อติดต่อเจ้าของรถมารับรถที่เกิดอุบัติเหตุ

[![](https://www.khaosod.co.th/wpapp/uploads/2024/11/19-คว่ำ3.jpg)](https://www.khaosod.co.th/wpapp/uploads/2024/11/19-คว่ำ3.jpg)

ส่วนผู้ขับขี่ยังไม่ทราบว่าเป็นใคร มีอาการมึนเมาสุราหรือไม่ หากพบว่ามีอาการเมาสุราและตรวจสอบปริมาณแอลกอฮอล์เกินกฎหมายกำหนดต้องถูกดำเนินคดีต่อไป

[![](https://www.khaosod.co.th/wpapp/uploads/2024/11/19-คว่ำ2.jpg)](https://www.khaosod.co.th/wpapp/uploads/2024/11/19-คว่ำ2.jpg)