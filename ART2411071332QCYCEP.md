---
layout: post
code: "ART2411071332QCYCEP"
origin_url: "https://www.khaosod.co.th/breaking-news/news_9495363"
image: "https://github.com/user-attachments/assets/e6402090-6d73-4e13-a26d-d86a9292a97f"
title: "ทนายตั้มเครียดหนัก โดนเบอร์ต้นๆสอบเอง ผิดกับวันโผล่\"บชก.\"บอกขอเจอแต่ตำรวจบิ๊กๆ สมใจได้เจอแล้ว"
description: "ทนายตั้มเครียดหนัก หลังถูกสอบนานกว่า 5 ชั่วโมง ผิดกับวันก่อนโผล่ขอขึ้นไปหานายตำรวจชั้นผู้ใหญ่ บอกขอแต่เบอร์ต้นๆ บชก. เตรียมเข้าค้นบริษัท ษิทรา ลอว์ เฟิร์ม"
category: "HOT_NEWS"
language: "th"
date: 2024-11-07T13:36:22.848Z
---

# ทนายตั้มเครียดหนัก โดนเบอร์ต้นๆสอบเอง ผิดกับวันโผล่"บชก."บอกขอเจอแต่ตำรวจบิ๊กๆ สมใจได้เจอแล้ว

[![ทนายตั้มเครียดหนัก โดนเบอร์ต้นๆสอบเอง ผิดกับวันโผล่"บชก."บอกขอเจอแต่ตำรวจบิ๊กๆ สมใจได้เจอแล้ว](https://www.khaosod.co.th/wpapp/uploads/2024/11/lawyer-1.jpg "ทนายตั้มเครียดหนัก โดนเบอร์ต้นๆสอบเอง ผิดกับวันโผล่"บชก."บอกขอเจอแต่ตำรวจบิ๊กๆ สมใจได้เจอแล้ว")](https://www.khaosod.co.th/wpapp/uploads/2024/11/lawyer-1.jpg)

ทนายตั้มเครียดหนัก หลังถูกสอบนานกว่า 5 ชั่วโมง ผิดกับวันก่อนโผล่ขอขึ้นไปหานายตำรวจชั้นผู้ใหญ่ บอกขอแต่เบอร์ต้นๆ บชก. เตรียมเข้าค้นบริษัท ษิทรา ลอว์ เฟิร์ม หาหลักฐานเพิ่ม

เมื่อเวลา 19.00 น. วันที่ 7 พ.ย.2567 ผู้สื่อข่าวรายงานความคืบหน้าการสอบสวนทนายตั้ม นายษิทรา เบี้ยบังเกิด หลังถูกตำรวจกองปราบจับกุมตัวพร้อม นางปทิตตา เบี้ยบังเกิด ภรรยา นำตัวมาสอบสวนที่กองบังคับการปราบปราม ตั้งแต่เมื่อช่วงเช้าที่ผ่านมา ภายหลังการสอบสวนมานานกว่า 5 ชั่วโมง แต่การสอบสวนยังไม่เสร็จสิ้นโดยยังแยกห้องสอบ มีทนายความจากบริษัทษิทรา ลอว์ เฟิร์ม มาร่วมรับฟังการสอบปากคำด้วย

พล.ต.ท.อัคราเดช พิมลศรี ผู้ช่วย ผบ.ตร. ที่เดินทางมาเข้าร่วมสอบสวนด้วย เปิดเผยว่า การสอบปากคำนายษิทรา และภรรยา ยังคงมีหลายประเด็นที่ยังพิสูจน์ทราบข้อเท็จจริงไม่ได้ คาดว่าการสอบปากคำอาจยาวนานจนเลยเวลา 22.00 น.ไปแล้ว ส่วนจะนำตัวผู้ต้องหาทั้งสองไปคุมขังไว้ที่ห้องขังหรือไม่นั้น ก็ขึ้นอยู่กับว่ารายละเอียดการสอบสวนจะแล้วเสร็จหรือไม่

รายงานข่าวแจ้งด้วยว่า วันพรุ่งนี้ 8 พ.ย.2567 ชุดสืบสวนกองปราบฯเตรียมจะเข้าตรวจค้นที่บริษัทษิทรา ลอว์ เฟิร์ม และเป้าหมายต้องสงสัยที่เกี่ยวข้องอีกหลายแห่งเพื่อหาพยานหลักฐานเพิ่มเติมด้วย ส่วนการฝากขังทนายตั้มและภรรยาต่อศาลอาญานั้น มีรายงานว่าหากเร็วที่สุดก็น่าจะช่วงก่อนเที่ยงของวันพรุ่งนี้ภายหลังจากการตรวจค้นเป้าหมายต้องสงสัยเสร็จสิ้นแล้ว รวมทั้งพนักงานสอบสวนจะขอคัดค้านการประกันตัวผู้ต้องหาอีกด้วย

สำหรับบรรยากาศการสอบปากคำทนายตั้มและภรรยา มีรายงานว่า ผู้ต้องหาค่อนข้างมีอาการเครียด เนื่องจากผู้ที่เข้าร่วมทำการสอบสวนล้วนเป็นนายตำรวจระดับสูงของ บชก. อาทิ พล.ต.ต.จรูญเกียรติ ปานแก้ว หรือ“บิ๊กเต่า” พล.ต.ต.สุวัฒน์ แสงนุ่ม รองผบช.ก. และ พล.ต.ต.มนตรี เทศขันธ์ ผบก.ป.

ซึ่งผิดกับเมื่อวันที่ 5 พ.ย.ที่ผ่านมาที่ทนายตั้มโผล่เข้ามาแถลงข่าวกับสื่อมวลชนที่มาเฝ้ารอทำข่าวที่หน้าตึกกองปราบฯเป็นจำนวนมาก ซึ่งภายหลังจากแถลงข่าวเสร็จสิ้นแล้วทางทนายตั้มจะขอขึ้นไปพบเจ้าหน้าที่ตำรวจระดับสูงของบชก.

โดยแจ้งกับตำรวจเวรรักษาการณ์ว่า จะขอขึ้นไปพบนายตำรวจระดับใหญ่ หรือว่าขอเป็นเบอร์ต้นๆของบชก.เท่านั้น แต่เจ้าหน้าที่ชี้แจงว่า หากไม่ได้นัดหมายมาก่อนก็ขึ้นไปพบไม่ได้ สร้างไม่พอใจกับทนายตั้มก่อนที่จะเดินทางออกจาก บชก.ไป ก่อนที่จะถูกตามจับกุมได้ดังกล่าว ทำให้ได้เข้าพบกับนายตำรวจระดับสูงจริงๆ

**อ่านข่าว [ด่วน จับแล้ว ทนายตั้ม-เมีย ขับพอร์ชออกจากบ้านมุ่งหน้าสระแก้ว](https://www.khaosod.co.th/breaking-news/news_9494275)**

**อ่านข่าว [เปิดนาทีจับ ทนายตั้ม-เมีย คารถปอร์เช่สีน้ำตาล สวมชุดขาวทั้งคู่](https://www.khaosod.co.th/breaking-news/news_9494392)**

**อ่านข่าว [ถึงกองปราบแล้ว ทนายตั้ม-เมีย ปัดตอบทุกเรื่อง เตรียมค้านการประกันตัว](https://www.khaosod.co.th/breaking-news/news_9494600)**

**อ่านข่าว [ตำรวจบุกหมู่บ้านหรู ค้นบ้าน ทนายตั้ม-เมีย หลังถูกรวบที่ฉะเชิงเทรา](https://www.khaosod.co.th/breaking-news/news_9494833)**

**อ่านข่าว [ยึดกระเป๋าแบรนด์เนมหรู ราคาหลักล้าน ทนายตั้ม-เมีย มาตรวจสอบ](https://www.khaosod.co.th/breaking-news/news_9494920)**

