---
layout: post
code: "ART2410310916KGO7YB"
origin_url: "https://www.khaosod.co.th/https://www.khaosod.co.th/lottery/news_9470328"
image: "https://github.com/user-attachments/assets/5a65ec25-cdf2-4204-af69-75107e65cdb6"
title: "นึกว่ามีอะไรติดอยู่ที่หัว ฮือฮา จิ้งจก 2หัว โผล่ร้านดัง แห่ตีเลขเด็ด ได้เน้นๆ"
description: "ฮือฮา จิ้งจก 2 หัว โผล่ร้านดังพะเยา เชื่อมาให้โชค แห่ตีเลขเด็ด ลุ้นรวยงวดนี้ ลูกจ้างสาว เผย ตอนแรกนึกว่ามีอะไรติดอยู่ที่หัว พอเห็นใกล้ ๆ รีบถ่ายรูปไว้เลย"
category: "LOTTERY"
language: "th"
date: 2024-11-01T11:55:21.029Z
---

# นึกว่ามีอะไรติดอยู่ที่หัว ฮือฮา จิ้งจก 2หัว โผล่ร้านดัง แห่ตีเลขเด็ด ได้เน้นๆ

[![นึกว่ามีอะไรติดอยู่ที่หัว ฮือฮา จิ้งจก 2หัว โผล่ร้านดัง แห่ตีเลขเด็ด ได้เน้นๆ](https://www.khaosod.co.th/wpapp/uploads/2024/10/lizard.jpg "นึกว่ามีอะไรติดอยู่ที่หัว ฮือฮา จิ้งจก 2หัว โผล่ร้านดัง แห่ตีเลขเด็ด ได้เน้นๆ")](https://www.khaosod.co.th/wpapp/uploads/2024/10/lizard.jpg)

**ฮือฮา จิ้งจก 2 หัว โผล่ร้านดังพะเยา เชื่อมาให้โชค แห่ตีเลขเด็ด ลุ้นรวยงวดนี้ ลูกจ้างสาว เผย ตอนแรกนึกว่ามีอะไรติดอยู่ที่หัว พอเห็นใกล้ ๆ รีบถ่ายรูปไว้เลย**

วันที่ 22 ต.ค.2567 ที่ร้านมองเธอ บริเวณถนนชายกว๊าน เลขที่ 13/17 ต.เวียง อ.เมือง จ.พะเยา ซึ่งเป็นศูนย์จำหน่ายของดีของเด่นจังหวัดพะเยา พบจิ้งจกสีน้ำตาล 1 ตัว มี 2 หัว 4 ขา 1 หาง ยังมีชีวิตอยู่ที่กำลังเกาะบริเวณมุมเสาข้างร้าน

ซึ่งจิ้งจก 2 หัว จะชอบออกมาช่วงหัวค่ำเหมือนตัวอื่น ๆ เพื่อรอดักกินแมลง แต่สำหรับจิ้งจก 2 หัวนี้ จะออกมารอดักกินแมลง บริเวณดังกล่าวทุกวัน โดยที่ไม่กลัวคนแต่อย่างใด

ฮือฮา จิ้งจก 2 หัว โผล่ร้านดังเมืองพะเยา เชื่อมาให้โชค แห่ตีเลขเด็ด ลุ้นรวยงวดนี้ ลูกจ้างสาว เผย ตอนแรกนึกว่ามีอะไรติดอยู่ที่หัว พอเห็นใกล้ ๆ รีบถ่ายรูปไว้เลย

ทางเจ้าของจะถ่ายลงในเฟซบุ๊กและมีชาวบ้านใกล้เคียงแวะเวียนมาขอดูตลอดเวลา บางคนก็ใช้โทรศัพท์มือถือถ่ายรูป ถ่ายวิดีโอไว้ดู บางคนก็ตีเป็นเลขเด็ดคือ 721-142 และเลขที่ร้าน 13-17 เพื่อแทงหวย ซึ่งเจ้าของร้านเชื่อว่าจิ้งจก 2 หัวดังกล่าวที่มาอยู่บริเวณร้านมาให้โชคลาภแน่นอน

[![](https://www.khaosod.co.th/wpapp/uploads/2024/10/22-จิ้งจก2.jpg)](https://www.khaosod.co.th/wpapp/uploads/2024/10/22-จิ้งจก2.jpg)

จากสอบถามสาวลูกจ้างร้านมองเธอ เล่าว่า จิ้งจก 2 หัวดังกล่าว จะออกมาตอนหัวค่ำ ทุกวันขณะตนเองเอาเหล็กเสาประตูม้วนเพื่อจะปิดร้านพบจิ้งจก 2 หัวออกมาอยู่ตรงนี้ประจำ ตอนแรก ๆ ไม่คิดว่าจะใช่หรือเปล่า ดูแล้วเหมือนมีอะไรติดที่หัวจิ้งจก

[![](https://www.khaosod.co.th/wpapp/uploads/2024/10/22-จิ้งจก1.jpg)](https://www.khaosod.co.th/wpapp/uploads/2024/10/22-จิ้งจก1.jpg)

ซึ่งเมื่อคืนนี้จิ้งจกได้ลงมาใกล้ ๆ สังเกตเห็นว่าจิ้งจกมี 2 หัวจึงนำโทรศัพท์มาถ่ายดู เห็นว่ามันแปลกดี ซึ่งอีกหัวหนึ่งของจิ้งจกจะยื่นออกมาข้าง ๆ และตนไม่เคยพบเห็นมาก่อนในชีวิต ซึ่งเชื่อว่าน่าจะมาให้โชคลาภ

[![](https://www.khaosod.co.th/wpapp/uploads/2024/10/22-จิ้งจก3.jpg)](https://www.khaosod.co.th/wpapp/uploads/2024/10/22-จิ้งจก3.jpg)