---
layout: post
code: "ART24112900568XMD51"
origin_url: "https://www.khaosod.co.th/breaking-news/news_9526432"
image: "https://github.com/user-attachments/assets/600096a8-3a44-4daa-8ef0-56ae1ab164a0"
title: "หนีตาย ไฟไหม้อู่รถบัส ลุกลามเข้าห้องพักคนงาน ลามเสาไฟฟ้าหม้อแปลงระเบิดสนั่น"
description: "เผยนาทีหนีตาย ระทึก เพลิงไหม้อู่รถบัส ลุกลามเข้าห้องพักคนงาน ลามอย่างรวดเร็วขึ้นสู่เสาไฟฟ้าทำให้หม้อแปลงระเบิดสนั่น ภายในซอยสุขสวัสดิ์ 30 เขตราษฎร์บูรณะ"
category: "HOT_NEWS"
language: "th"
date: 2024-11-29T01:11:14.503Z
---

# หนีตาย ไฟไหม้อู่รถบัส ลุกลามเข้าห้องพักคนงาน ลามเสาไฟฟ้าหม้อแปลงระเบิดสนั่น

[![หนีตาย ไฟไหม้อู่รถบัส ลุกลามเข้าห้องพักคนงาน ลามเสาไฟฟ้าหม้อแปลงระเบิดสนั่น](https://www.khaosod.co.th/wpapp/uploads/2024/11/firesuksaeat302911679998.jpg "หนีตาย ไฟไหม้อู่รถบัส ลุกลามเข้าห้องพักคนงาน ลามเสาไฟฟ้าหม้อแปลงระเบิดสนั่น")](https://www.khaosod.co.th/wpapp/uploads/2024/11/firesuksaeat302911679998.jpg)

เผยนาทีหนีตาย ระทึก ไฟไหม้อู่รถบัส ลุกลามเข้าห้องพักคนงาน ลามอย่างรวดเร็วขึ้นสู่เสาไฟฟ้าทำให้หม้อแปลงระเบิดสนั่น ภายในซอยสุขสวัสดิ์ 30 เขตราษฎร์บูรณะ

เมื่อเวลา 04.00 น. วันที่ 29 พ.ย.67 ร.ต.อ.นราศักดิ์ วงค์โปรทา รองสารวัตร(สอบสวน)สน.ราษฎร์บูรณะ กทม. รับแจ้งเหตุเพลิงไหม้บ้านเรือนประชาชน ภายในซอยสุขสวัสดิ์ 30 แขวงบางปะกอก เขตราษฎร์บูรณะ กทม. จึงรุดไปตรวจสอบพร้อมประสานเจ้าหน้าที่ดับเพลิงและกู้ภัย ราษฎร์บูรณะ และอาสาสมัครมูลนิธิป่อเต็กตึ๊ง

_**ที่เกิดเหตุเป็นอู่ซ่อมรถบัส พบเพลิงไหม้รุนแรงบริเวณกองยางล้อรถบัส ก่อนลุกลามอย่างรวดเร็วขึ้นสู่เสาไฟฟ้าทำให้หม้อแปลงระเบิด และมีสะเก็ดไฟกระเด็นเข้าไปภายในห้องพักคนงานชาวเมียนมาที่พักอาศัยอยู่ต้องกระโดดหนีตาย ทำให้ได้รับบาดเจ็บเล็กน้อย เจ้าหน้าที่ดับเพลิงจึงฉีดน้ำใช้เวลากว่า 1 ชั่วโมง จึงควบคุมเพลิงเอาไว้ได้ จากการตรวจสอบที่เกิดเหตุไม่พบผู้เสียชีวิต**_

[![](https://www.khaosod.co.th/wpapp/uploads/2024/11/firesuksaeat302911671.jpg)](https://www.khaosod.co.th/wpapp/uploads/2024/11/firesuksaeat302911671.jpg)

[![](https://www.khaosod.co.th/wpapp/uploads/2024/11/firesuksaeat302911672.jpg)](https://www.khaosod.co.th/wpapp/uploads/2024/11/firesuksaeat302911672.jpg)

จากการสอบถามนายมินจอไท อายุ 43 ปี คนงานชาวเมียนมา ให้การว่า กำลังนอนพักผ่อนอยู่ภายในห้อง จู่ๆได้ยินเสียงหม้อแปลงระเบิดดังสนั่น และมีสะเก็ดไฟพุ่งเข้ามาใส่ที่นอนของตน ก่อนที่เพลิงลุกไหม้ภายในห้องนอนอย่างรวดเร็ว _ตนตกใจทำอะไรไม่ถูกคว้าข้าวของและทรัพย์สินไม่ทัน ได้แต่กระโดดหนีตายลงมาจากห้องซึ่งอยู่บนชั้นที่ 2 จนตัวเองได้รับบาดเจ็บ_

[![](https://www.khaosod.co.th/wpapp/uploads/2024/11/firesuksaeat302911673.jpg)](https://www.khaosod.co.th/wpapp/uploads/2024/11/firesuksaeat302911673.jpg)

เบื้องต้นเจ้าหน้าที่รอกองพิสูจน์หลักฐาน(พฐ.)และผู้มีส่วนเกี่ยวข้องเข้าตรวจสอบสถานที่เกิดเหตุอย่างละเอียดอีกครั้ง เพื่อสรุปสาเหตุเพลิงไหม้ครั้งนี้ต่อไป

[![](https://www.khaosod.co.th/wpapp/uploads/2024/11/firesuksaeat302911674.jpg)](https://www.khaosod.co.th/wpapp/uploads/2024/11/firesuksaeat302911674.jpg)