---
layout: post
code: "ART2411080141AUQYP1"
origin_url: "https://www.khaosod.co.th/breaking-news/news_9495561"
image: "https://github.com/user-attachments/assets/a53d4665-d63f-42e8-889c-6ae5e7f726cf"
title: "เปิดเมนูอาหารเช้านี้ กองปราบ สั่งให้ ทนายตั้ม-เมีย คาดฝากขังเที่ยงวันนี้"
description: "เปิดเมนูอาหารเช้านี้ กองปราบ สั่งให้ ทนายตั้ม-เมีย หลังถูกควบคุมตัวในห้องขังตั้งแต่เมื่อคืน เผย ท่าทางอิดโรย คาดเตรียมส่งศาลฝังขังเที่ยงวันนี้"
category: "HOT_NEWS"
language: "th"
date: 2024-11-08T01:52:38.023Z
---

# เปิดเมนูอาหารเช้านี้ กองปราบ สั่งให้ ทนายตั้ม-เมีย คาดฝากขังเที่ยงวันนี้

[![เปิดเมนูอาหารเช้านี้ กองปราบ สั่งให้ ทนายตั้ม-เมีย คาดฝากขังเที่ยงวันนี้](https://www.khaosod.co.th/wpapp/uploads/2024/11/Nai-Tums-food.jpg "เปิดเมนูอาหารเช้านี้ กองปราบ สั่งให้ ทนายตั้ม-เมีย คาดฝากขังเที่ยงวันนี้")](https://www.khaosod.co.th/wpapp/uploads/2024/11/Nai-Tums-food.jpg)

**เปิดเมนูอาหารเช้านี้ กองปราบ สั่งให้ ทนายตั้ม-เมีย หลังถูกควบคุมตัวในห้องขังตั้งแต่เมื่อคืน เผย ท่าทางอิดโรย คาดเตรียมส่งศาลฝังขังเที่ยงวันนี้**

เมื่อเวลา 07.30 น. วันที่ 8 พ.ย.2567 ที่อาคารประชาอารักษ์ กองบังคับการปราบปราม (บก.ป.) ผู้สื่อข่าวรายงานว่า เมื่อช่วงเช้าที่ผ่านมา จากการสังเกตพบว่า เจ้าหน้าที่ตำรวจเฝ้าเวร ได้สั่งข้าวกะเพราไก่ ไม่ใส่ไข่ดาว 2 กล่อง พร้อมน้ำ 2 ขวด

เพื่อนำมามอบเป็นอาหารมื้อเช้าให้กับ นายษิทรา เบี้ยบังเกิด หรือ ทนายตั้ม และ นางปทิตตา เบี้ยบังเกิด ภรรยา 2 ผู้ต้องหาที่ถูกคุมขังอยู่ในห้องควบคุมตัวชั้น 1 อาคารกองบังคับการปราบปราม

เปิดเมนูอาหารเช้านี้ กองปราบ สั่งให้ ทนายตั้ม-เมีย หลังถูกควบคุมตัวในห้องขังตั้งแต่เมื่อคืน เผย ท่าทางอิดโรย คาดเตรียมส่งศาลฝังขังเที่ยงวันนี้

ขณะนี้เจ้าหน้าที่ตำรวจไม่อนุญาตให้สื่อมวลชนเข้าไปสังเกตการณ์บริเวณด้านในของอาคารกองบังคับการปราบปราม และไม่อนุญาตให้บันทึกภาพบริเวณภายในอาคาร ให้บันทึกภาพเฉพาะบริเวณด้านนอกอาคารเท่านั้น รวมทั้งปฏิเสธที่จะให้ข้อมูลใด ๆ กับสื่อมวลชนถึงอากัปกิริยาของทนายตั้มและภรรยาที่ถูกคุมขังตั้งแต่เมื่อคืน

ทั้งนี้ เป็นที่คาดการณ์ว่า เจ้าหน้าที่ตำรวจจะควบคุมตัวทนายตั้มพร้อมภรรยา ส่งฝากขังที่ศาลอาญา ถนนรัชดาภิเษก ก่อนช่วงเที่ยงวันนี้ โดยพนักงานสอบสวนจะคัดค้านการประกันตัว

[![](https://www.khaosod.co.th/wpapp/uploads/2024/11/8-ตั้ม2.jpg)](https://www.khaosod.co.th/wpapp/uploads/2024/11/8-ตั้ม2.jpg)

เนื่องจากเหตุผลตามหมายจับ ระบุว่า มีหลักฐานตามสมควรว่าได้หรือน่าจะทำความผิดอาญาซึ่งมีอัตราโทษจำคุกสูงเกิน 3 ปี รวมทั้งได้หรือน่าจะกระทำความผิดอาญาและมีเหตุอันควรเชื่อว่าจะไปยุ่งเหยิงพยานหลักฐานกับก่อให้เกิดอันตรายประการอื่น

ต่อมาเวลาประมาณ 07.30 น. มีรายงานข่าวว่า เจ้าหน้าที่ตำรวจได้ควบคุมตัวทนายตั้มขึ้นไปยังข้างบนของอาคารกองบังคับการปราบปราม โดยทนายตั้มสวมเสื้อเชิ๊ตสีขาว กางเกงยีนส์ มีท่าทางที่อิดโรยและเรียบเฉย เพื่อสอบปากคำเพิ่มเติม