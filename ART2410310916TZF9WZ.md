---
layout: post
code: "ART2410310916TZF9WZ"
origin_url: "https://www.khaosod.co.th/https://www.khaosod.co.th/special-stories/news_9483934"
image: "https://github.com/user-attachments/assets/dba79860-60c4-4030-bd41-daef799a7dca"
title: "เน็ตไอดอลสาวเนียนเป็นแขกกินเลี้ยงงานแต่ง อัดคลิปมาลงสบายใจ โดนด่าไม่สลด"
description: "เน็ตไอดอลสาวโดนจวก ทำเนียนเป็นแขกเดินเข้าไปกินเลี้ยงในงานแต่ง แถมอัดคลิปมาลงสบายใจ โดนด่าก็ไม่สลด!"
category: "SPECIAL_STORIES"
language: "th"
date: 2024-10-31T11:15:37.171Z
---

# เน็ตไอดอลสาวเนียนเป็นแขกกินเลี้ยงงานแต่ง อัดคลิปมาลงสบายใจ โดนด่าไม่สลด

[![เน็ตไอดอลสาวเนียนเป็นแขกกินเลี้ยงงานแต่ง อัดคลิปมาลงสบายใจ โดนด่าไม่สลด](https://www.khaosod.co.th/wpapp/uploads/2024/10/wed1031-1w.jpg "เน็ตไอดอลสาวเนียนเป็นแขกกินเลี้ยงงานแต่ง อัดคลิปมาลงสบายใจ โดนด่าไม่สลด")](https://www.khaosod.co.th/wpapp/uploads/2024/10/wed1031-1w.jpg)

**เน็ตไอดอลสาวโดนจวก ทำเนียนเป็นแขกเดินเข้าไปกินเลี้ยงในงานแต่ง แถมอัดคลิปมาลงสบายใจ โดนด่าก็ไม่สลด!**
กลายเป็นที่วิพากษ์วิจารณ์สนั่น เมื่อเน็ตไอดอลสาวชาวจีนคนหนึ่ง แอบอ้างเป็นแขกเข้าร่วมงานแต่ง นอกจากจะเนียนนั่งรับประทานอาหารแล้ว เธอยังโพสต์วิดีโออวดพฤติกรรมดังกล่าวบนโซเชียลอีกด้วย!
ตามรายงาน เหตุการณ์เกิดขึ้นช่วงกลางเดือนกันยายนที่ผ่านมา เน็ตไอดอลสาวรายนี้ทำเนียนเข้าร่วมงานที่โรงแรมในย่านจิมซาจุ่ย ของฮ่องกง เธอทานอาหารมากมาย ทั้งหมูหัน กุ้งทอด หอยเป๋าฮื้อ ซุปกระเพาะปลาและเครื่องดื่มต่าง ๆ พร้อมทั้งยังบันทึกวิดีโอมาโพสต์ลงโต่วอิน (ติ๊กต็อก)
[![](https://www.khaosod.co.th/wpapp/uploads/2024/10/wed1031-1.jpg)](https://www.khaosod.co.th/wpapp/uploads/2024/10/wed1031-1.jpg)
ด้านเจ้าสาวทราบเรื่องในวันถัดมา เธอเผยว่า “ไม่มีใครในงานรู้จักเน็ตไอดอลสาวคนนี้เลย” และเน็ตไอดอลก็ไม่ได้เซ็นชื่อเข้าร่วมงาน ไม่ใส่ซองหรือมอบของขวัญใด ๆ ซึ่งเจ้าสาวตั้งข้อสังเกตว่า เน็ตไอดอลเลือกนั่งโต๊ะที่คนไม่เต็มและอยู่ใกล้ประตูทางออก ทำให้ไม่มีใครสังเกตเห็น
[![](https://www.khaosod.co.th/wpapp/uploads/2024/10/wed1031-2.jpg)](https://www.khaosod.co.th/wpapp/uploads/2024/10/wed1031-2.jpg)
แม้จะถูกวิจารณ์อย่างหนัก แต่ดูเหมือนว่าเน็ตไอดอลสาวจะไม่รู้สึกผิด เธอยังคงอัพโหลดวิดีโออื่น ๆ เและตอบกลับความเห็นของชาวเน็ตด้วยท่าทีที่มั่นใจ นอกจากนี้ เธอยังบอกว่ามีการบันทึกความคิดเห็นต่าง ๆ ไว้ ซึ่งบ่งบอกถึงการดำเนินการทางกฎหมายในอนาคต
[![](https://www.khaosod.co.th/wpapp/uploads/2024/10/wed1031-3.jpg)](https://www.khaosod.co.th/wpapp/uploads/2024/10/wed1031-3.jpg)
ด้านทนายความให้สัมภาษณ์กับ hk01 ว่า หากเน็ตไอดอลสาวไม่ได้เป็นแขกที่ได้รับเชิญจากเจ้าภาพ และแอบอ้างเป็นแขกเพื่อเข้ามากินอาหาร ก็จะถือว่ามีความผิดตามกฎหมายฐานลักทรัพย์ หากถูกตัดสินว่ามีความผิด มีโทษจำคุกสูงสุดถึง 10 ปี
ล่าสุดวิดีโอดังกล่าวถูกลบออกจากแพลตฟอร์มแล้ว แต่ทั้งนี้ชาวเน็ตได้การบันทึกเก็บไว้ จึงยังคงถูกแชร์ต่อไปในโลกออนไลน์ และถูกชาวเน็ตวิจารณ์พฤติกรรมต่อไป
**ขอบคุณที่มา hk01**