---
layout: post
code: "ART24111909165Y5WOQ"
origin_url: "https://www.khaosod.co.th/entertainment/news_9512459"
image: "https://github.com/user-attachments/assets/f60ecf1a-c1db-43e9-9412-0df6cad3eceb"
title: "ครั้งแรก จูน เป็นจำเลยเจอหน้า จ๊ะโอ๋ ฟ้อง 5 ล้าน แจงชัดไม่ได้จ้างเพจดังโจมตี"
description: "ครั้งแรก จูน เพ็ญชุลี อดีตภรรยา หนุ่ม กะลา เป็นจำเลยเจอหน้า จ๊ะโอ๋ ไต่สวนกว่า 4 ชม. คดีฟ้อง จูน 5 ล้าน จูน แจงชัดไม่ได้จ้างเพจดังโจมตี รอศาลตัดสิน 24 ธ.ค. "
category: "ENTERTAINMENT"
language: "th"
date: 2024-11-19T09:41:35.147Z
---

# ครั้งแรก จูน เป็นจำเลยเจอหน้า จ๊ะโอ๋ ฟ้อง 5 ล้าน แจงชัดไม่ได้จ้างเพจดังโจมตี

[![ครั้งแรก จูน เป็นจำเลยเจอหน้า จ๊ะโอ๋ ฟ้อง 5 ล้าน แจงชัดไม่ได้จ้างเพจดังโจมตี](https://www.khaosod.co.th/wpapp/uploads/2024/11/junejaohsamutcourt1911679998.jpg "ครั้งแรก จูน เป็นจำเลยเจอหน้า จ๊ะโอ๋ ฟ้อง 5 ล้าน แจงชัดไม่ได้จ้างเพจดังโจมตี")](https://www.khaosod.co.th/wpapp/uploads/2024/11/junejaohsamutcourt1911679998.jpg)

ครั้งแรก จูน เพ็ญชุลี อดีตภรรยา หนุ่ม กะลา เป็นจำเลยเจอหน้า จ๊ะโอ๋ ไต่สวนกว่า 4 ชม. คดีฟ้อง จูน 5 ล้าน จูน แจงชัดไม่ได้จ้างเพจดังโจมตี รอศาลตัดสิน 24 ธ.ค.

กรณีคดีฟ้องร้องกันระหว่าง จูน เพ็ญชุลี หนูแก้ว และ บุคคลที่สามของเธอและอดีตสามีนักร้องอย่าง หนุ่ม กะลา ก่อนที่ต่อมาเรื่องราวจะทวีความร้อนแรงขึ้น เพราะทางคู่กรณีที่ถูกกล่าวหาได้ฟ้องกลับ จูน

ล่าสุด เมื่อวันที่ 18 พฤศจิกายน 2567 จูน เพ็ญชุลี อดีตภรรยา หนุ่ม กะลา ได้เดินทางมาพร้อมกับ ทนายพัฒน์ ส่วนด้าน จ๊ะโอ๋ งามพริ้ง หรือ ปฤณณรัศม์ ศรีโชติวรรักษ์ คู่กรณีนั้นเดินทางมากับ ทนายเดชา กิตติวิทยานันท์ ที่ศาลจังหวัดสมุทรปราการ

โดยศาลได้นัด จูน เพ็ญชุลี มาในฐานะจำเลย โดยใช้เวลาไต่สวนมูลฟ้องอยู่นานกว่า 4 ชั่วโมง จูน เพ็ญชุลี และ ทนายพัฒน์ กล่าวว่า วันนี้ศาลนัดไต่สวนมูลฟ้อง ที่ฝั่งผู้เสียหาย ฟ้อง คุณจูน กับ เพจอีกี้ ในกรณีที่ทางฝ่ายนั้นอ้างว่า คุณจูน มีการไปว่าจ้างทางเพจอีกี้ ให้มีการโพสต์กล่าวหา ทำให้เขาได้รับความเสียหาย วันนี้กับทางฝ่ายนั้นยังไม่ได้มีการพูดคุยกัน มีเพียงแค่ได้เจอหน้ากันเป็นครั้งแรก ฝ่ายนั้นไม่ได้มีทีท่าอะไร

_ส่วนเรื่องกรณีที่เขากล่าวหาว่าทางเพจถูกตนว่าจ้างนั้น มันเป็นเพียงแค่ตอนนั้นประเด็นนี้กำลังดัง ทางเพจต่างๆ จึงทักมาขอข้อมูลกับตน ทางเพจนี้ก็เช่นกันเขาก็ทักมาขอข้อมูลกับตน เราก็ตอบในส่วนที่เราตอบได้ ส่วนเรื่องเงิน ก็จะมีการโอนเงินให้ทางบุคคลที่ 3 ซึ่งเป็นการช่วยเหลือในเรื่องบางเรื่อง ไม่ได้เกี่ยวกับการจ้างวาน ข้อความที่ส่งให้กัน ก่อนหน้าที่จะมีการโอนเงินก็มีใจความชัดเจนอยู่แล้ว ว่าไม่ใช่เรื่องการจ้างวาน ทางเรายืนยัน_

ส่วนคดีที่มีปัญหากันอยู่ก็รอทางคำพิพากษาของศาลอุทธรณ์ ทางศาลไม่มีนัดที่จะมาพูดคุยกันแล้ว วันนี้เป็นเพียงเรื่องการไต่สวนมูลฟ้องเรื่องคดีหมิ่นประมาท ซึ่งศาลนัดฟังคำสั่งหรือคำพิพากษาในวันที่ 24 ธันวาคม 2567 ว่าคดีมีมูลหรือไม่ ทางเราพร้อมชี้แจงอยู่แล้วและมีเอกสารทุกอย่างเตรียมพร้อมให้ ถ้าสงสัยเรื่องไหนก็สอบถามมาได้เรามีหลักฐานและสลิปการโอนเงินทุกอย่าง

ADVERTISEMENT

[![](https://www.khaosod.co.th/wpapp/uploads/2024/11/S__51150857_0_0.jpg)](https://www.khaosod.co.th/wpapp/uploads/2024/11/S__51150857_0_0.jpg)

_อัพเดตชีวิต จูน ช่วงนี้ก็ปกติดี ทุกอย่างเข้าที่เข้าทางหมดแล้ว_ เรื่องการเลี้ยงลูกตนก็เลี้ยงลูกเองมาตลอดอยู่แล้วก็ไม่ได้มีการปรับตัวอะไรมากมาย ส่วนทางด้านพี่หนุ่มเองก็ได้มีการติดต่อพูดคุยแต่ก็แค่เรื่องลูกเท่านั้น เรื่องข่าวตนก็ไม่ได้มีความกังวลเพราะมันไม่ใช่เรื่องจริง ที่เดินทางมาวันนี้ก็เพื่อจะมาชี้แจงว่าเราไม่ได้ทำ ก็ให้มันเป็นไปตามกระบวนการ ความจริงมันจะได้ปรากฏขึ้น

ด้านทนายกล่าวว่า ที่จริงเรื่องนี้ทางตนและคุณจูนได้พยายามเจรจามาโดยตลอด แต่ทางตัวลูกความเองอาจจะมีเงื่อนไข หรือยังไม่พร้อมเปิดใจ แต่เชื่อว่าวันหนึ่งมันก็ต้องจบลง

จ๊ะโอ๋ งามพริ้ง และ ทนายเดชา กล่าวว่า วันนี้บรรยากาศเป็นไปได้ด้วยดี ทางโจทก์กับจำเลยก็ได้เจอกัน แต่ไม่ได้มีการพูดคุยกัน และได้มีการสืบพยานจำนวน 5 ปาก วันนี้ทางจำเลยที่ 1 ไม่ได้มา มีมาแค่จำเลยที่ 2 และทนายเพียง 2 คน ก่อนหน้านี้ทางตัวจำเลยที่ 1 ไม่ได้มีการพูดคุยกับทางเรา และยังมีการฟ้องกลับทางเราด้วย เป็นคดีหมิ่นประมาท

วันนี้ตนไม่ได้รู้สึกอะไรคิดเพียงแค่ว่าต่างฝ่ายต่างมาทำหน้าที่ของตัวเอง ไม่ได้มีการพูดคุยอะไรกันเรามาทำหน้าที่ของเรา เขาก็มาทำหน้าที่ของเขา หลังจากนี้ก็ให้ขึ้นอยู่กับดุลพินิจของศาล วันนี้ทางตนเตรียมหลักฐานเอกสารมาเยอะพอสมควร ส่วนทางจำเลยหรือคุณจูนเขาก็ต่อสู้ของเขา ว่าการโอนเงินนั้นเป็นการโอนเงินเพื่อจ้างให้ไปสืบข้อมูลของคุณโอ๋ ไม่ได้จ้างเพื่อมาโจมตีทางฝ่ายเรา

ส่วนด้านเรื่องของจำเลยที่ 1 มันมีพยาน หลักฐานเยอะอยู่แล้วเพียงแต่ไม่มีข้อมูลด้าน IP Address เพราะว่ามันเป็นเพจอวตาร มันก็ต้องใช้ข้อมูลด้านอื่นๆประกอบ แต่ทางเราก็มีพยานหลักฐานพอสมควร อยากฝากไปถึงเพจอวตาร ว่าวันหนึ่งก็จะมีคนจับได้ อย่าไปเที่ยวด่าคนอื่นไปทั่ว ต้องระวัง อยากฝากเอาไว้สำหรับเพจอื่นๆให้ระวังตัว วันนี้การไต่สวนเป็นไปในทิศทาง ของเรื่องการสืบพยาน เกี่ยวกับเรื่องการหมิ่นประมาทโดยการโฆษณา ส่วนจะมีมูลหรือไม่รอศาลตัดสินในวันที่ 24 ธันวาคม 2567 เวลา 09:00 น ก็จะได้รู้ว่าผลคดีเป็นอย่างไร

_ส่วนการเรียกค่าเสียหายก็ยังคงเป็นจำนวนเงิน 5 ล้านเหมือนเดิม เพราะว่าเสียหายหลายอย่าง ทางแบรนด์เขาก็มีคนมาด่า ส่วนจะได้เท่าไหร่ก็แล้วแต่ศาลเราเคารพกระบวนการยุติธรรมอยู่แล้ว_

ส่วนทางคุณจ๊ะโอ๋ ในช่วงนี้ได้มาศาลบ่อยมาก เพราะมีเรื่องการฟ้องร้องคดีอื่นอีก ตนไม่ได้ซีเรียสอะไร ไม่ได้กังวลกับคดีนี้ ตอนนี้ตนมีการฟ้องร้องประมาณ 30 คดีแล้ว เรื่องคนที่มาวิพากษ์วิจารณ์ตน อยากจะฝากไว้ให้หยุดการกระทำ ใน 30 คดีนี้มีสำนักข่าวก็โดน ผู้ประกาศข่าวก็โดน ผู้ดำเนินรายการและชาวบ้านก็มี ตนคัดมาแล้วเป็นพวกที่ด่าตนหนักๆ อยากจะฝากไว้ว่าถ้าไม่ชอบก็แค่เลื่อนผ่านไม่ต้องมาด่า ส่วนสื่อมวลชนก็ควรนำเสนอแบบกลางๆ อย่าใส่สีตีไข่เยอะ ถ้าเป็นคดีมาก็จะเหนื่อย

ทางทนายเดชากล่าวว่า วันนี้ได้นำพยานมาด้วยอีก 4 ปาก รวมกับคุณจ๊ะโอ๋ก็เป็น 5 ทางพยานก็มายืนยันว่าใครคืออีกี้ ส่วนทางจ๊ะโอ๋ตอนนี้ก็ยังมีติดต่อกับคุณหนุ่มอยู่บ้าง ในทางด้านคดีความ ส่วนทางด้านความสัมพันธ์ก็เป็นความสัมพันธ์ที่ดี ก็ถือว่าเป็นพี่น้อง พอตอนได้ปรึกษากับเขาก็สบายใจขึ้น เพราะพี่เขาเป็นคนมีวุฒิภาวะ ถ้าหลังจากนี้ชาวเน็ตจะด่าอีก ก็ถ้าสบายใจก็ด่าเลย หลังๆมานี้ตนก็สบายใจขึ้นเพราะไม่ได้เล่นโซเชียลด้วย

ทางด้านทนายเดชากล่าวว่า ถ้าอยากด่าก็ด่าไปเถอะก็เพียงแค่รอหมายศาล เพราะทางจ๊ะโอ๋โดนด่ามานานหลายปี ไปเปลี่ยนด่าคนอื่นบ้าง จริงๆตัวจ๊ะโอ๋เองไม่ได้สนใจแต่ทางคนรู้จักจะมีการส่งข้อมูลมาให้ สำหรับcommentที่ด่าแรงๆ พอตนได้ข้อมูลมาตนจึงฟ้อง ส่วนสิ่งที่ยึดเหนี่ยวจิตใจตนคือทางครอบครัวทางแม่และพนักงานของตน ตนไม่โฟกัสคนอื่น คนอื่นจะมองยังไงตนไม่สน ตนรู้ว่าตนเป็นคนยังไง สินค้าเรายังขายได้ ครอบครัวเรายังอยู่ได้ คุณแม่ก็โอเคดีทุกอย่างก็เลยโอเค

_ส่วนด้านทนายเดชาได้กล่าวว่าหลังจากนี้ไม่ต้องทำอะไรแล้วก็เพียงแค่รอฟังคำสั่ง วันที่ 24 ธันวาคมนี้ว่าจะมีมูลหรือยกฟ้อง ส่วนอีก 20 คดีที่เหลือทางตนไม่ได้เป็นคนดูแลคดีเป็นสำนักงานอื่นดูแลคดี_

_ทางด้านจ๊ะโอ๋ได้กล่าวว่า 20 คดีที่เหลือได้เสร็จสิ้นไปหมดแล้ว จริงๆตอนนี้คดีนี้จะเป็นคดีสุดท้าย และเหลือแค่อีกเพจหนึ่ง กับเรื่องโดนทางเพจอีกี้ฟ้อง นอกจากนั้นก็ไม่มีอะไรแล้วหมดแล้ว ส่วนเรื่องชาวเน็ตที่ยังด่าตนอยู่ก็แล้วแต่ดุลพินิจของเขา มันมีทั้งคนชอบและคนเกลียดเรา มันเป็นเรื่องธรรมดา ตนไปห้ามเขาไม่ได้_

ส่วนเรื่องของที่มา_วันนี้เราก็ได้เจอทางจำเลย เราไม่ได้มีความรู้สึกเกลียดหรือโกรธอะไร เพียงแค่อยากให้เขามาชี้แจง ในส่วนของ หลักฐานที่เราได้มาว่าการโอนเงินไปขนาดนี้ไปให้เพจนี้คุณโอนไปเพื่ออะไร เราก็แค่ต้องการอยากรู้ความจริง เพราะจริงๆใจเราต้องการอยากจะฟ้องเพจนี้อยู่แล้ว_ และหลักฐานที่เราได้มามันดันไปเชื่อมโยง จริงๆเรื่องที่เราฟ้องเราไม่ได้มีเจตนาที่ไม่ดี เราแค่ต้องฟ้องเพื่อให้เขามาแสดงความบริสุทธิ์ใจ

ทางทนายเดชากล่าวด้วยว่า _วันนี้ได้คุยกับคุณจูน ซึ่งทางคุณจูนก็ไม่ได้เครียดแล้ว เพราะเรื่องมันนานมากแล้ว_

[![](https://www.khaosod.co.th/wpapp/uploads/2024/11/S__51150860_0_0.jpg)](https://www.khaosod.co.th/wpapp/uploads/2024/11/S__51150860_0_0.jpg)