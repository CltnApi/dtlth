---
layout: post
code: "ART2411120722QY9Z7H"
origin_url: "https://www.khaosod.co.th/sports/news_9501665"
image: "https://github.com/user-attachments/assets/b8aba332-fddf-42b6-9e8d-3e9f958e5818"
title: "JAS เปิดราคาแพคเกจพรีเมียร์ลีก เดือนละไม่เกิน 400 บาท ผ่าน MONO MAX"
description: "JAS ผู้คว้าลิขสิทธิ์ถ่ายทอดสดพรีเมียลีก แะ เอฟเอคัพ 3ฤดูกาล ตั้งแต่ปี 2025/26 เปิดราคาเปิดราคาแพครายเดือนไม่เกิน 400 บาท ผ่าน MONO MAX"
category: "SPORTS"
language: "th"
date: 2024-11-12T07:31:07.426Z
---

# JAS เปิดราคาแพคเกจพรีเมียร์ลีก เดือนละไม่เกิน 400 บาท ผ่าน MONO MAX

[![JAS เปิดราคาแพคเกจพรีเมียร์ลีก เดือนละไม่เกิน 400 บาท ผ่าน MONO MAX](https://www.khaosod.co.th/wpapp/uploads/2024/11/PremierLeague.jpg "JAS เปิดราคาแพคเกจพรีเมียร์ลีก เดือนละไม่เกิน 400 บาท ผ่าน MONO MAX")](https://www.khaosod.co.th/wpapp/uploads/2024/11/PremierLeague.jpg)

เมื่อวันที่ 12 พฤศจิกายน 2567 ดร.โสรัชย์ อัศวะประภา ประธานเจ้าหน้าที่บริหาร (รักษาการ) บริษัท จัสมิน อินเตอร์เนชั่นแนล จำกัด (มหาชน) หรือ JAS ให้สัมภาษณ์ยืนยันว่า ราคาแพคเกจที่ตั้งไว้นั้น เป็นราคาที่จะไม่แพงกว่าของที่บริษัทเดิมทำไว้อย่างแน่นอน โดยแพคเกจพรีเมียร์ลีก ค่ารายเดือนดูไม่เกิน 400 ต่อเดือน และกำลังพัฒนาระบบให้สามารถดูพร้อมกัน 4 จอได้อย่างไหลลื่น

**รายละเอียดลิขสิทธิ์พรีเมียร์ลีกแนวทางการรับชมและราคา**  
1\. สัญญา และระยะเวลา  
การประมูลเป็นการประมูลสำหรับลิขสิทธิ์ 6 ฤดูกาล โดยราคา 549,000,000 ดอลลาร์สหรัฐ หรือคิดเป็น 18,791,885,700 บาท เป็นราคาสำหรับลิขสิทธิ์ระยะเวลา 6 ปี

2\. ช่องทางการรับชม  
สามารถรับชมได้ผ่านช่องทางหลัก คือ MONOMAX ซึ่งเป็น Streaming platform และ MONO29 ซึ่งเป็น Free-to-air platform ของ MONO NEXT PCL. (“MONO”)

มีแนวทางในการจัดจำหน่ายผ่านทุก Network และ Mobile operators ด้วย ไม่ว่าจะเป็น App Store (IOS) และ Google Store, AIS หรือ TRUE เพื่อสนับสนุนให้คอนเทนต์มีการเข้าถึงผู้ชมได้มากที่สุด

3\. ราคาและคุณภาพ  
ราคาจะถูกกว่าราคาตลาดปัจจุบันแน่นอน และมีนโยบายราคาเดียว ไม่ว่าจะรับชมผ่านทางช่องทางไหน รักษาคุณภาพการถ่ายทอด ภาพคมชัดระดับ Full-HD ด้วยเทคโนโลยีการปรับ Auto bit rate ตามความเร็วของอินเตอร์เน็ต และอุปกรณ์รับสัญญาณของผู้ชม และรับชมความละเอียม 4K

นอกจากนี้ในส่วนของ ฟรีทีวี ยืนยันว่ามีถ่ายทอดสดอย่างแน่นอน ส่วนอาจมีช่องเพิ่มหรือไม่นั้น ขึ้นอยู่กับการเจรจา

ขณะที่ประเด็นเรื่องระยะเวลา ในเบื้องต้นได้รับลิขสิทธิ์ 3 ปี แต่บอร์ดบริหารพรีเมียร์ลีกมีโอกาสอนุมัติให้เป็นเวลา 6 ปี โดยจะทราบผลที่ชัดเจนในวันที่ 22 พฤศจิกายนนี้ แต่คาดว่าไม่มีปัญหา