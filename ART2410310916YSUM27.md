---
layout: post
code: "ART2410310916YSUM27"
origin_url: "https://www.khaosod.co.th/https://www.khaosod.co.th/special-stories/news_9484251"
image: "https://github.com/user-attachments/assets/5e4ae86b-4204-453e-894d-859c0551d195"
title: "ข่าวช็อกท้ายปี 600 ชีวิตเคว้ง โรงงานรถไฟฟ้าดัง ประกาศ เลิกจ้างฟ้าผ่า"
description: "ข่าวช็อกท้ายปี 600 ชีวิตเคว้ง โรงงานรถไฟฟ้าดังในฉะเชิงเทรา ประกาศ เลิกจ้างฟ้าผ่า หลังออเดอร์ลดลง มีผลวันที่ 1 ธ.ค.2567 บริษัทจ่ายเงินชดเชยตามกฎหมาย"
category: "SPECIAL_STORIES"
language: "th"
date: 2024-10-31T11:27:40.970Z
---

# ข่าวช็อกท้ายปี 600 ชีวิตเคว้ง โรงงานรถไฟฟ้าดัง ประกาศ เลิกจ้างฟ้าผ่า

[![ข่าวช็อกท้ายปี 600 ชีวิตเคว้ง โรงงานรถไฟฟ้าดัง ประกาศ เลิกจ้างฟ้าผ่า](https://www.khaosod.co.th/wpapp/uploads/2024/10/factory-1.jpg "ข่าวช็อกท้ายปี 600 ชีวิตเคว้ง โรงงานรถไฟฟ้าดัง ประกาศ เลิกจ้างฟ้าผ่า")](https://www.khaosod.co.th/wpapp/uploads/2024/10/factory-1.jpg)

**ข่าวช็อกท้ายปี 600 ชีวิตเคว้ง โรงงานรถไฟฟ้าดังในฉะเชิงเทรา ประกาศ เลิกจ้างฟ้าผ่า หลังออเดอร์ลดลง มีผลวันที่ 1 ธ.ค.2567 บริษัทจ่ายเงินชดเชยตามกฎหมาย**
เมื่อวันที่ 31 ต.ค.67 ผู้สื่อข่าวรายงานว่า เมื่อวานนี้ เฟซบุ๊กเพจ [หนุ่มสาว-โรงงาน](https://www.facebook.com/permalink.php?story_fbid=pfbid02vM3d93h1a5HVQBLdEMGADG3FwsrsYSGRjLQ6pzRZngfEZwxt7qDd1pXxJnKVqAELl&id=100063895161053) ซึ่งมีผู้ติดตามกว่า 2.1 แสนคน โพสต์ภาพประกาศการเลิกจ้างงาน ลงวันที่เมื่อ 25 ต.ค.ที่ผ่านมา ระบุว่า “ข่าวสุดช็อคส่งท้ายปี บริษัทผลิตรถไฟฟ้าดังในฉะเชิงเทรา ประกาศเลิกจ้างพนักงาน 600 คน เนื่องจากออเดอร์ที่ลดลง มีผลวันที่ 1 ธันวาคมเป็นต้นไป แอดขอเป็นกำลังใจทุกคนนะครับ”
[![](https://www.khaosod.co.th/wpapp/uploads/2024/10/464865364_1029047552568407_561136831685354771_n-Copy-696x382.jpg)](https://www.khaosod.co.th/wpapp/uploads/2024/10/464865364_1029047552568407_561136831685354771_n-Copy.jpg)
ผู้สื่อข่าวรายงานว่า ภายหลังจากที่โพสต์ดังกล่าวเผยแพร่ออกไป มีหนุ่มสาวโรงงานเข้าไปแสดงความคิดเห็นจำนวนมาก โดยส่วนใหญ่ต่างหวั่นใจโรงงานตัวเองเหมือนกัน บ้างก็มาแสดงตัวว่าเป็นหนึ่งในพนักงานที่โดนจ้างให้ออก
อาทิ ผมเป็นพนักงานที่โดนจ้างออกคับ, เกือบแล้ว 3 ปีที่แล้วสัมภาษณ์ผ่านแล้ว ดีนะเปลี่ยนใจไม่ไป, เห็นเขาบอกโบนัสดีกัน, เดือนธันวาคม คือกันครับ 10เดือน++++, โรงงานในฝันของใครหลายๆคนเป็นกำลังใจให้ครับ, กำลังจะไปสมัคร, หวั่นๆแล้วจ้า
