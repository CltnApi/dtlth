---
layout: post
code: "ART24110310022N1N3C"
origin_url: "https://www.khaosod.co.th/special-stories/news_9488476"
image: "https://github.com/user-attachments/assets/f0f399e7-1433-4310-ad03-32c585a6dd86"
title: "สาวบรรจุครู สอนได้ปีเดียวลาออก พร้อมบอก 9 เหตุผลกับ 11 คำถามทำให้ต้องยอมแพ้"
description: "สาวบรรจุครู สอนได้ปีเดียวลาออก พร้อมบอก 9 เหตุผล กับ 11..."
category: "SPECIAL_STORIES"
language: "th"
date: 2024-11-03T10:08:35.397Z
---

# สาวบรรจุครู สอนได้ปีเดียวลาออก พร้อมบอก 9 เหตุผลกับ 11 คำถามทำให้ต้องยอมแพ้

[![สาวบรรจุครู สอนได้ปีเดียวลาออก พร้อมบอก 9 เหตุผลกับ 11 คำถามทำให้ต้องยอมแพ้](https://www.khaosod.co.th/wpapp/uploads/2024/11/teacher.jpg "สาวบรรจุครู สอนได้ปีเดียวลาออก พร้อมบอก 9 เหตุผลกับ 11 คำถามทำให้ต้องยอมแพ้")](https://www.khaosod.co.th/wpapp/uploads/2024/11/teacher.jpg)

**สาวบรรจุครู สอนได้ปีเดียวลาออก พร้อมบอก 9 เหตุผล กับ 11 คำถามที่คาใจมาตลอด 1 ปี ทำให้ต้องยอมแพ้ ถึงขั้นร้องไห้แบบไม่รู้สาเหตุ**

วันที่ 3 พ.ย.67 สมาชิก **[TikTok @nawin.ne](https://www.tiktok.com/@nawin.ne)** ซึ่งเป็นอดีตข้าราชการครู และสอนได้เพียงปีเดียวก็ลาออก เพราะยอมแพ้กับระบบราชการ ที่ในแต่ละวันต้องทำอะไรเยอะมากกว่าการสอนหนังสือให้นักเรียน โดยเธอเล่าว่า

รับราชการครูตอนอายุ 23 อายุ 24 ลาออกเลย 1.เพราะเราชอบสอน ไม่ชอบงานเอกสาร 2.เราชอบทำงาน แต่ผลตอบแทนก็ควรคุ้มกับแรงที่เสียไป 3.เราอยากมีวันหยุดที่ได้หยุดและพักผ่อนจริงๆ ไม่ต้องกังวลงานค้าง ตรวจการบ้าน เข้าเวร ออกข้อสอบ ทำวิจัยหรือวางแผนจะเรียนต่อ

4.เราอยากพัฒนาภาษาอังกฤษของตัวเองให้ดีขึ้น อาจจะเป็นแค่เราที่รู้สึกว่ายิ่งสอนความรู้ตัวเองยิ่งถดถอย และถูกตีกรอบมากขึ้น 5.เราหมดพลังงาน ไม่มีแรงจะไปทำอย่างอื่นต่อ 6.เราร้องไห้แบบไม่รู้สาเหตุ 7.เราไม่ชอบงานวนลูป ให้ทำวนไปแบบนี้จนเกษียณคงจะไม่ไหว

8.เราอยากออกไปเห็นดลกที่กว้างขึ้น เราะชีวิตคนเรามันสั้นกว่าที่คิดจริงๆ นะ 9.เราอยากลองทำอะไรใหม่ๆ เผื่อเราอาจจะค้นหาตัวเองเจอ 10.ครอบครัวเราไม่เคยบังคับ ทั้งหมดที่พูดมาเราไม่ได้จะบอกว่าอาชีพนี้มันไม่ดี มันแค่ไม่ตรงกับความต้องการของเรา เพราะฉะนั้นใครที่กำลังหลงทางอยู่ เราอยากบอกว่าทบทวนดูดีๆ และตัดสินใจดีๆ นะ เป็นกำลังใจให้เสมอ

คนถามในหัวที่มีมาตลอดในเวลา 1 ปี ที่รับราชการครู 1.เป็นครูมันต้องทำเอกสารเยอะขนาดนี้เลยเหรอ บรรจุใหม่ๆ คือช็อกมาก แต่โชคดีเจอพี่ๆ น่ารัก เลยส่งไฟล์ให้ดูเป็นตัวอย่าง แต่ก็นะ ทำไม่จบไม่สิ้น 2.เราต้องประชุมทั้งวัน แต่สาระสำคัญมีนิดเดียวจริงๆ เหรอ บางทีก็แอบเสียเวลาและงบประมาณ

3.ครูผู้หญิงใส่กางเกงไปสอนได้ยัง จำวันแรกแว้นมอไซต์ไป ร.ร. กระโปรงปริ จะร้องไห้ อิจฉาครูพละ อยากสอนพละให้จบๆ 4.ทำไมครูต้องเข้าเวร ไม่รู้ตอนนี้ทุก ร.ร.ยกเลิกระบบนี้ไปยัง แต่ยกเลิกเถอะค่ะ ถือว่าขอร้อง 5.ทำไมครูไม่มีโอที มีแต่โอฟรี

6.ทำไม นร.เลือกครูไม่ได้ บางทีการที่ นร.ได้เลือกครูที่ตรงจริต อาจจะพัฒนาการเรียนรู้ได้ดีขึ้นก็ได้ 7.ทำไมต้องสอนเนื้อหาที่ นร.ไม่ได้ใช้จริงๆ แต่ได้ใช้สอบ คนสอนยังไม่อยากจะสอนเลย คนเรียนจะเหลือเหรอ 8.ทำไมต้องให้ถ่ายรูปตอนทำงาน 9.ทำไมครูต้องไปทำงานฝ่ายพัสดุ ธุรการ การเงิน บลาๆๆๆ จ่ายแบบเหมาจบ ครบทุกตำแหน่งงี้บ่ สงสัยจริงๆ นะ ใครบอกคาบว่างเยอะแยะ เสาร์-อาทิตย์ได้หยุด ไปพักค่ะ!

10.ไม่ประเมินครูจากเอกสาร แต่ประเมินจากฟีดแบ็ก หรือผลสัมฤทธิ์ทางการเรียนของ นร.แทนได้มั้ย? 11.ถ้าเราไม่มีความสุขกับสิ่งที่ทำอยู่ เราต้องทนจริงๆ ใช่มั้ย เป็นคำถามที่ถามตัวเองบ่อยมาก ทั้งหมดเป็นคำถามที่คาใจมาตลอด 1 ปี ที่เรารับราชการครูมา เป็นคำถามที่เราเองก็ไม่รู้คำตอบ สาเหตุ หรือเหตุผล ถ้าใครมีคำตอบดีๆ พร้อมรับฟังค่ะคำถามสุดท้าย ถ้าไม่เป็นครูและจะไปทำอะไร ก็ไม่รู้เหมือนกัน ขอเวลาไปค้นหาก่อน ปล.ยังรับสอนพิเศษอยู่นะ (วิชาภาษาอังกฤษ) สนใจหลังไมค์ได้

สุดท้ายเธอก็ลาออกจากราชการครูมาทำงานที่นอร์เวย์ โดยบอกว่า เราไม่ได้บ้านรวย แถมเรายังเป็นหนี้บ้าน 2 ล้าน เราก็เลยคิดในหัวว่าถ้าเรายังรับราชการกี่ปีจะผ่อนหมด เลยหาทางทำอะไรก็ได้ให้ได้เงินมากที่สุด

**ขอบคุณ :** **[TikTok @nawin.ne](https://www.tiktok.com/@nawin.ne)**