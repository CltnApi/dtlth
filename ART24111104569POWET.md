---
layout: post
code: "ART24111104569POWET"
origin_url: "https://www.khaosod.co.th/special-stories/news_9499628"
image: "https://github.com/user-attachments/assets/539f8b0e-8d18-4e38-9366-04ddfcb0403e"
title: "ตูบซื่อสัตย์ นอนเฝ้าสุสานเจ้าของ 2 ปี ใครมาชวนก็ไม่ยอมไป จะเฝ้าอย่างเดียว"
description: "ตูบสุดซื่อสัตย์ นอนเฝ้าสุสานเจ้าของนานกว่า 2 ปี ใครมาชวนก็ไม่ยอมไป จะเฝ้าเจ้าของอย่างเดียว"
category: "SPECIAL_STORIES"
language: "th"
date: 2024-11-11T05:06:46.181Z
---

# ตูบซื่อสัตย์ นอนเฝ้าสุสานเจ้าของ 2 ปี ใครมาชวนก็ไม่ยอมไป จะเฝ้าอย่างเดียว

[![ตูบซื่อสัตย์ นอนเฝ้าสุสานเจ้าของ 2 ปี ใครมาชวนก็ไม่ยอมไป จะเฝ้าอย่างเดียว](https://www.khaosod.co.th/wpapp/uploads/2024/11/dog1111-1w.jpg "ตูบซื่อสัตย์ นอนเฝ้าสุสานเจ้าของ 2 ปี ใครมาชวนก็ไม่ยอมไป จะเฝ้าอย่างเดียว")](https://www.khaosod.co.th/wpapp/uploads/2024/11/dog1111-1w.jpg)

**ตูบสุดซื่อสัตย์ นอนเฝ้าสุสานเจ้าของนานกว่า 2 ปี ใครมาชวนก็ไม่ยอมไป จะเฝ้าเจ้าของอย่างเดียว**

สุสานแห่งหนึ่งในเมืองซ่างเหรา มณฑลเจียงซี ของจีน มีเจ้าตูบตัวหนึ่งสภาพผอมโซนอนเฝ้าหลุมศพของเจ้าของมานาน แม้ว่าจะมีคนใจดีรับเลี้ยงแต่เจ้าตูบก็ยังยืนกรานที่จะเฝ้าสุสานของเจ้าของ จนถูกยกย่องในความซื่อสัตย์

ตามรายงาน เจ้าของเดิมของเจ้าตูบเป็นผู้สูงอายุที่อาศัยตามลำพัง การจากไปของเจ้าของจึงทำให้เจ้าตูบสูญเสียเพื่อนคนสำคัญที่สุดในชีวิต และหลุมฝังศพอาจเป็นเพียงสิ่งเดียวที่จะเชื่อมโยงพวกเขาได้ เจ้าตูบจึงยืนหยัดเฝ้าอยู่หน้าหลุมศพ

[![](https://www.khaosod.co.th/wpapp/uploads/2024/11/dog1111-1.jpg)](https://www.khaosod.co.th/wpapp/uploads/2024/11/dog1111-1.jpg)

มีข้อมูลว่าชาวบ้านละแวกนั้นเคยรับเลี้ยงเจ้าตูบ แต่เจ้าตูบยังคงวิ่งกลับไปที่สุสานเสมอ และเพราะความจงรักภักดีจึงตั้งชื่อให้เจ้าตูบว่า ‘จงเป่า’ (แปลว่า ผู้ซื่อสัตย์ที่ล้ำค่า)”

[![](https://www.khaosod.co.th/wpapp/uploads/2024/11/dog1111-2.jpg)](https://www.khaosod.co.th/wpapp/uploads/2024/11/dog1111-2.jpg)

ด้านบล็อกเกอร์รายหนึ่งกล่าวว่า จงเป่ามักนอนอยู่หน้าหลุมศพของเจ้าของ จะลงจากภูเขาก็ต่อเมื่อหิว เนื่องจากสภาพความเป็นอยู่ที่ยากลำบาก เจ้าตูบจึงเคยป่วยเป็นโรคผิวหนังอย่างรุนแรง ขนร่วงไปเกือบหมด และเมื่อมีผู้ใจดีนำอาหารมาให้เจ้าตูบก็กินอย่างหิวโหย

[![](https://www.khaosod.co.th/wpapp/uploads/2024/11/dog1111-3.jpg)](https://www.khaosod.co.th/wpapp/uploads/2024/11/dog1111-3.jpg)

หลังจากหน่วยงานช่วยเหลือสัตว์ในท้องที่ได้รับรายงาน เจ้าหน้าที่ได้ส่งตัวจงเป่าไปรักษาที่โรงพยาบาลสัตว์ ปัจจุบันสุขภาพของเจ้าตูบฟื้นตัวเป็นปกติแล้ว

[![](https://www.khaosod.co.th/wpapp/uploads/2024/11/dog1111-5.jpg)](https://www.khaosod.co.th/wpapp/uploads/2024/11/dog1111-5.jpg)

**ขอบคุณที่มา** hk01