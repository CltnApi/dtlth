---
layout: post
code: "ART2411010652E440NG"
origin_url: "https://www.khaosod.co.th/special-stories/news_9485687"
image: "https://github.com/user-attachments/assets/68602634-ad8b-40fd-8f74-3a6311528ddf"
title: "ไต้หวัน เอ็กซ์โป 2024 อัปเดตเทรนด์ ชมนวัตกรรม-โซลูชัน เริ่ม 21-23 พ.ย. นี้"
description: "เตรียมพบกับ ไต้หวัน เอ็กซ์โป 2024 อัปเดตเทรนด์ ชมนวัตกรรม-โซลูชัน มอบโอกาสทางธุรกิจให้คนไทยอีกครั้ง เริ่ม 21-23 พ.ย. นี้"
category: "SPECIAL_STORIES"
language: "th"
date: 2024-11-01T13:44:41.157Z
---

# ไต้หวัน เอ็กซ์โป 2024 อัปเดตเทรนด์ ชมนวัตกรรม-โซลูชัน เริ่ม 21-23 พ.ย. นี้

[![ไต้หวัน เอ็กซ์โป 2024 อัปเดตเทรนด์ ชมนวัตกรรม-โซลูชัน เริ่ม 21-23 พ.ย. นี้](https://www.khaosod.co.th/wpapp/uploads/2024/11/TAIWAN-EXPO-2024-in-Thailand115.jpg "ไต้หวัน เอ็กซ์โป 2024 อัปเดตเทรนด์ ชมนวัตกรรม-โซลูชัน เริ่ม 21-23 พ.ย. นี้")](https://www.khaosod.co.th/wpapp/uploads/2024/11/TAIWAN-EXPO-2024-in-Thailand115.jpg)

**เตรียมพบกับ ไต้หวัน เอ็กซ์โป 2024 อัปเดตเทรนด์ ชมนวัตกรรม-โซลูชัน มอบโอกาสทางธุรกิจให้คนไทยอีกครั้ง เริ่ม 21-23 พ.ย. นี้**

กรมส่งเสริมการค้าระหว่างประเทศ กระทรวงเศรษฐกิจไต้หวัน (International Trade Administration, Ministry of Economic Affairs) ร่วมกับ สภาส่งเสริมการค้าและการส่งออกไต้หวัน (Taiwan External Trade Development Council, TAITRA) ประกาศจัดงาน TAIWAN EXPO 2024 in Thailand อย่างยิ่งใหญ่อีกครั้ง ในระหว่างวันที่ 21 – 23 พฤศจิกายน 2567 ณ ฮอลล์ 5 ศูนย์การประชุมแห่งชาติสิริกิติ์ โดยงาน **TAIWAN EXPO 2024 in Thailand** จะเป็นงานที่มอบโอกาสทางธุรกิจใหม่ ๆ ผ่านการจัดแสดงเทคโนโลยีและโซลูชันล้ำสมัยที่ตอบสนองความต้องการทุกอุตสาหกรรม

นายวูดดี้ หวัง รองผู้อำนวยการฝ่ายพัฒนาการตลาด สภาส่งเสริมการค้าและการส่งออกไต้หวัน กล่าวย้ำความสำคัญของการจัดงานในปีนี้ว่า _“จากความสำเร็จของการจัดงาน TAIWAN EXPO ครั้งที่ 5 ในปีที่ผ่านมา ส่งผลให้มีบริษัทไต้หวัน 919 บริษัท ขยายธุรกิจเข้ามาในตลาดไทย ดึงดูดผู้เข้าชมงานได้กว่า 169,000 ราย และสร้างโอกาสทางธุรกิจได้กว่า 317 ล้านเหรียญสหรัฐ โดยในปีนี้ เรามุ่งมั่นที่จะสร้างมูลค่าเพิ่มให้กับธุรกิจไทยด้วยการจัดแสดงนวัตกรรมล่าสุดจากไต้หวัน”_

[![](https://www.khaosod.co.th/wpapp/uploads/2024/11/TAIWAN-EXPO-2024-in-Thailand111.jpg)](https://www.khaosod.co.th/wpapp/uploads/2024/11/TAIWAN-EXPO-2024-in-Thailand111.jpg)

**TAIWAN EXPO 2024 in Thailand** ได้รับการตอบรับเข้าร่วมงานจากบริษัทชั้นนำของไต้หวันกว่า 170 บริษัท มาร่วมออกบูธจัดแสดงสินค้ากว่า 220 บูธ เพื่อเปิดประสบการณ์ พร้อมอัปเดตเทรนด์เทคโนโลยีใหม่ล่าสุดจากไต้หวัน ผ่านนวัตกรรมสินค้า และโซลูชันที่ตอบโจทย์ความต้องการของคนไทย 5 กลุ่มอุตสาหกรรม ได้แก่

[![](https://www.khaosod.co.th/wpapp/uploads/2024/11/TAIWAN-EXPO-2024-in-Thailand112.jpg)](https://www.khaosod.co.th/wpapp/uploads/2024/11/TAIWAN-EXPO-2024-in-Thailand112.jpg)

พบกับโซน **TAIWAN SELECT** เพลิดเพลินกับอาหารประจำชาติไต้หวันแสนอร่อยหลากหลายประเภท และสัมผัสกับไลฟ์สไตล์เพื่อสุขภาพจากไต้หวัน พร้อมเรียนรู้วัฒนธรรมของไต้หวันผ่านการร่วมกิจกรรมต่าง ๆ เช่น การย้อมคราม และการทำโคมไฟ

นอกจากนี้ ยังมีกิจกรรมจับคู่ธุรกิจที่เปิดโอกาสให้พบปะกับบริษัทของไต้หวันได้โดยตรง และกิจกรรมสัมมนาทางธุรกิจ เพื่อแลกเปลี่ยน แนะนำ ข้อมูลเชิงลึก เทคโนโลยีที่ยกระดับคุณภาพชีวิต ทั้งในวงการอุตสาหกรรมการผลิต วงการแพทย์ และเทคโนโลยีสีเขียว ที่ออกแบบมาเพื่อส่งเสริมโอกาสทางธุรกิจให้กับคนไทย

[![](https://www.khaosod.co.th/wpapp/uploads/2024/11/TAIWAN-EXPO-2024-in-Thailand113.jpg)](https://www.khaosod.co.th/wpapp/uploads/2024/11/TAIWAN-EXPO-2024-in-Thailand113.jpg)

นายวูดดี้ กล่าวเสริมว่า _“มูลค่าการค้าทวิภาคีระหว่างไต้หวันและไทยในปี 2566 อยู่ที่ 16,200 ล้านเหรียญสหรัฐ ทำให้ไทยเป็นคู่ค้ารายใหญ่เป็นอันดับ 13 ของไต้หวัน มีโครงการลงทุนจากไต้หวันเข้ามาลงทุนในประเทศไทย 74 โครงการในช่วง 3 ไตรมาสแรกของปี 2567 มีมูลค่ารวม 45.8 ล้านเหรียญสหรัฐ เพิ่มขึ้น 24% จากช่วงเดียวกันของปีก่อน”_

_“โดยอุตสาหกรรมที่มีมูลค่าการลงทุนสูงสุด คือ การผลิตชิ้นส่วนอิเล็กทรอนิกส์ สะท้อนให้เห็นถึงการขยายตัวทางการค้า การลงทุนระหว่างไทย และไต้หวัน ในขณะเดียวกัน ยังเห็นโอกาสทางการค้าการลงทุนระหว่างไทย-ไต้หวันอีกมากในอนาคต ดังนั้น การกลับมาของงาน TAIWAN EXPO 2024 in Thailand ในครั้งนี้ จึงเป็นเวทีสำคัญในการสร้างความร่วมมือทางธุรกิจให้เศรษฐกิจของทั้ง 2 ประเทศ ได้เติบโตไปร่วมกัน”_

[![](https://www.khaosod.co.th/wpapp/uploads/2024/11/TAIWAN-EXPO-2024-in-Thailand114.jpg)](https://www.khaosod.co.th/wpapp/uploads/2024/11/TAIWAN-EXPO-2024-in-Thailand114.jpg)

**TAIWAN EXPO 2024 in Tha****iland** จะเป็นเวทีสำคัญในการแลกเปลี่ยนข้อมูล และสร้างความร่วมมือทางธุรกิจในระยะยาว อีกทั้ง ยังเปิดโอกาสให้ผู้เข้าชมงานได้สัมผัสกับนวัตกรรมใหม่ล่าสุด พร้อมเพลิดเพลินไปกับการแสดงทางวัฒนธรรมจากไต้หวัน และลุ้นของรางวัลสุดตื่นตาตื่นใจมากมาย เช่น ตั๋วเครื่องบินไปกลับไทเปและจุดหมายปลายทางอื่น ๆ อีกด้วย