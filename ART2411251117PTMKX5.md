---
layout: post
code: "ART2411251117PTMKX5"
origin_url: "https://www.khaosod.co.th/entertainment/news_9520709"
image: "https://github.com/user-attachments/assets/81855d2e-37f8-443c-bc0d-31e91b301bd7"
title: "แฉ 'จองอูซอง' คบผู้หญิงซ้อน 3 คน 'มุนกาบี' อาจเป็นเหยื่อ"
description: "ชาวเน็ตเกาหลี ไม่หยุด ขุดแฉ นักแสดงตัวท็อป 'จองอูซอง' คบผู้หญิงซ้อน 3 คน แม่ของลูกอย่าง 'มุนกาบี' อาจเป็นเหยื่อ คาดอาจมีมากกว่านี้"
category: "ENTERTAINMENT"
language: "th"
date: 2024-11-25T11:21:20.671Z
---

# แฉ 'จองอูซอง' คบผู้หญิงซ้อน 3 คน 'มุนกาบี' อาจเป็นเหยื่อ

[![แฉ 'จองอูซอง' คบผู้หญิงซ้อน 3 คน 'มุนกาบี' อาจเป็นเหยื่อ](https://www.khaosod.co.th/wpapp/uploads/2024/11/bad-boy-w-2.jpg "แฉ 'จองอูซอง' คบผู้หญิงซ้อน 3 คน 'มุนกาบี' อาจเป็นเหยื่อ")](https://www.khaosod.co.th/wpapp/uploads/2024/11/bad-boy-w-2.jpg)

**ชาวเน็ตเกาหลี ไม่หยุด ขุดแฉ นักแสดงตัวท็อป ‘จองอูซอง’ คบผู้หญิงซ้อน 3 คน แม่ของลูกอย่าง ‘มุนกาบี’ อาจเป็นเหยื่อ คาดอาจมีมากกว่านี้**

กลายเป็นข่าวใหญ่สะเทือนวงการบันเทิงเกาหลีใต้ เมื่อสื่อรายงานว่า นักแสดงระดับ A-List **“จองอูซอง”** วัย 51 ปี มีลูกกับนางแบบสาว **“มุนกาบี”** วัย 35 ปี

ทั้งคู่เจอกันในงานเลี้ยงปี 2022 ก่อนต่อมาปี 2023 “มุนกาบี” จะตั้งท้อง ทั้งนี้ยังมีข้อมูลความสัมพันธ์ว่า _ฝ่ายหญิงอยากแต่งงานแต่ฝ่ายชายปฏิเสธ_

[![](https://www.khaosod.co.th/wpapp/uploads/2024/11/1-64-696x374.jpg)](https://www.khaosod.co.th/wpapp/uploads/2024/11/1-64.jpg)

จากนั้นไม่นานก็มีชาวเน็ตรายหนึ่งออกมาแฉว่า “จองอูซอง” มีความสัมพันธ์กับผู้หญิง 3 คนพร้อมกัน คือ แฟนนักบัญชีที่คบกันมา 10 ปี, มุนกาบี และหญิงสาวอายุ 26 ปี โดยเพื่อนของหญิงที่อายุ 26 ปี เป็นฝ่ายออกมาแฉ

ADVERTISEMENT

ชาวเน็ตคาดเดาว่า “จองอูซอง” อาจจะคบซ้อนมากกว่า 3 คน และนี่อาจเป็นเหตุผลที่ทำให้เขาไม่ตกลงแต่งงานกับ “มุนกาบี” อีกทั้งไม่เปิดเผยเรื่องการเดทกับเธอออกสื่อ

[![](https://www.khaosod.co.th/wpapp/uploads/2024/11/2-44-696x313.jpg)](https://www.khaosod.co.th/wpapp/uploads/2024/11/2-44.jpg)

นอกจากนี้ยังมีการเปิดเผยแชทที่อาจเกี่ยวโยงไปถึงเรื่องราวของ “จองอูซอง” และ “มุนกาบี” ระบุว่า **_หญิงสาวคนหนึ่งหย่ากับสามีมาอยู่กินกับชู้ เป็นเวลา 10 ปี ในระหว่างนั้นชายคนนั้นมีความสัมพันธ์กับผู้หญิงมากมายแต่เธอก็ปล่อยผ่าน_**

**_ล่าสุดไปทำนางแบบดังท้อง เธอจึงจะขอเลิก แต่ฝ่ายชายยื้อด้วยการบอกว่าจะเอาเด็กมาเป็นลูกของเรา เธอจึงตกลง และมาปรึกษาทนายความว่าสามารถทำได้หรือไม่_**

อย่างไรก็ตาม ทางต้นสังกัดของ “จองอูซอง” ยังไม่ได้ออกมาชี้แจงอะไร คงต้องรอติดตามกันต่อไปว่าเรื่องนี้จะจบลงอย่างไร