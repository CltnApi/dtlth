---
layout: post
code: "ART2411261051JFTR4Y"
origin_url: "https://www.khaosod.co.th/breaking-news/news_9522461"
image: "https://github.com/user-attachments/assets/a2d422c2-eeea-4ba6-bc7c-90c4e1d83252"
title: "คุมตัวถึงกองปราบแล้ว 'ดาว' พี่สาวเมียทนายตั้ม หลังถูกออกหมายจับ ปมเงิน 39 ล้านของมาดามอ้อย"
description: "เปิดนาทีคุมตัว &#8216;ดาว&#8217; พี่สาวเมียทนายตั้ม เข้..."
category: "HOT_NEWS"
language: "th"
date: 2024-11-26T18:36:55.233Z
---

# คุมตัวถึงกองปราบแล้ว 'ดาว' พี่สาวเมียทนายตั้ม หลังถูกออกหมายจับ ปมเงิน 39 ล้านของมาดามอ้อย

[![คุมตัวถึงกองปราบแล้ว 'ดาว' พี่สาวเมียทนายตั้ม หลังถูกออกหมายจับ ปมเงิน 39 ล้านของมาดามอ้อย](https://www.khaosod.co.th/wpapp/uploads/2024/11/peemett4.jpg "คุมตัวถึงกองปราบแล้ว 'ดาว' พี่สาวเมียทนายตั้ม หลังถูกออกหมายจับ ปมเงิน 39 ล้านของมาดามอ้อย")](https://www.khaosod.co.th/wpapp/uploads/2024/11/peemett4.jpg)

**เปิดนาทีคุมตัว ‘ดาว’ พี่สาวเมียทนายตั้ม เข้ากองปราบ หลังถูกออกหมายจับ ปมเงิน 39 ล้านของมาดามอ้อย ก้มหน้าไม่ตอบคำถาม**

วันที่ 26 พ.ย.67 จากกรณีเมื่อช่วงเช้าที่ผ่านมา พนักงานสอบสวน กก.3 บก.ป. เดินทางเข้ายื่นคำร้องต่อศาลอาญา เพื่อขออนุมัติออกหมายจับ น.ส.ปิณฑิรา (ขอสงวนนามสกุล) พี่สาวภรรยาของ นายษิทรา เบี้ยบังเกิด หรือ ทนายตั้ม ในความผิดฐาน “ร่วมกันฟอกเงิน และ สมคบตั้งแต่สองคนขึ้นไปเพื่อฟอกเงิน”

หลังพบหลักฐานว่า มีส่วนเกี่ยวข้องกับคดีฉ้อโกงเงินจำนวน 39 ล้านบาท ของ น.ส.จตุพร อุบลเลิศ หรือมาดามอ้อย ก่อนศาลจะอนุมัติหมายจับ ก่อนที่ในเวลา 16.00 น. วันเดียวกัน ผู้สื่อข่าวรายงานว่า เจ้าหน้าที่ตำรวจ กก.3 บก.ป. สามารถจับกุมตัว น.ส.ปิณฑิรา ได้ที่คลินิกแห่งหนึ่งย่านสยามสแควร์ เขตปทุมวัน กทม. ภายหลังการจับกุมเจ้าหน้าที่นำตัวมาทำการสอบปากคำยังกองปราบทันที



ต่อมาเมื่อเวลา 17.12 น. ผู้สื่อข่าวรายงานว่าภายหลังจากการจับกุม น.ส.ปิณฑิรา เจ้าหน้าที่ตำรวจ กก.3 บก.ป. ได้คุมตัว น.ส.ปิณฑิรา มายังอาคารประชาอารักษ์ ที่กองบังคับการปราบปราม (บก.ป.) ซึ่งตัว น.ส.ปิณฑิรา สวมเสื้อสีดำ กางเกงยีน หมวกสีขาว และถือกระเป๋า 1 ใบ พร้อมสวมหน้ากากอนามัยปิดบังใบหน้า โดยระหว่างที่ผู้ต้องหาเดินเข้าอาคาร ไม่ตอบคำถามสื่อในทุกประเด็น พร้อมเดินก้มหน้าเอามือดึงหมวกลงมาปิดใบหน้าเพียงเท่านั้น