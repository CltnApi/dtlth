---
layout: post
code: "ART2411201212HWWP7O"
origin_url: "https://www.khaosod.co.th/breaking-news/news_9514419"
image: "https://github.com/user-attachments/assets/a2e11038-8657-4320-a3ae-063213b15d49"
title: "โผนายพลลงตัว! 'สยาม บุญสม' ม้ามืดผงาดนครบาล 'สันติ ชัยนิรามัย' นั่ง ผบช.ปส. 'ไตรรงค์ ผิวพรรณ' คุมตำรวจไซเบอร์"
description: "โผนายพลลงตัว! &#8216;สยาม บุญสม&#8217; ม้ามืด ผงาดคุมนค..."
category: "HOT_NEWS"
language: "th"
date: 2024-11-20T12:22:17.917Z
---

# โผนายพลลงตัว! 'สยาม บุญสม' ม้ามืดผงาดนครบาล 'สันติ ชัยนิรามัย' นั่ง ผบช.ปส. 'ไตรรงค์ ผิวพรรณ' คุมตำรวจไซเบอร์

[![โผนายพลลงตัว! 'สยาม บุญสม' ม้ามืดผงาดนครบาล 'สันติ ชัยนิรามัย' นั่ง ผบช.ปส. 'ไตรรงค์ ผิวพรรณ' คุมตำรวจไซเบอร์](https://www.khaosod.co.th/wpapp/uploads/2024/11/popolice.jpg "โผนายพลลงตัว! 'สยาม บุญสม' ม้ามืดผงาดนครบาล 'สันติ ชัยนิรามัย' นั่ง ผบช.ปส. 'ไตรรงค์ ผิวพรรณ' คุมตำรวจไซเบอร์")](https://www.khaosod.co.th/wpapp/uploads/2024/11/popolice.jpg)

**โผนายพลลงตัว! ‘สยาม บุญสม’ ม้ามืด ผงาดคุมนครบาล ‘สันติ ชัยนิรามัย’ นั่ง ผบช.ปส. ‘ไตรรงค์ ผิวพรรณ’ คุมตำรวจไซเบอร์**

วันที่ 20 พ.ย.67 ผู้สื่อข่าวรายงานว่า ที่สำนักงานตำรวจแห่งชาติ ภายหลังจาก น.ส.แพทองธาร ชินวัตร นายกรัฐมนตรี มาเป็นประธานการประชุมคณะกรรมการข้าราชการตำรวจ (ก.ตร.) ครั้งที่ 10/2567 ที่ห้องประชุมศรียานนท์ ชั้น 2 อาคาร 1 มีวาระที่น่าสนใจคือ การพิจารณาบัญชีรายชื่อแต่งตั้งตำรวจระดับ รองผู้บัญชาการตำรวจแห่งชาติ (รอง ผบ.ตร.) และจเรตำรวจแห่งชาติ ถึงผู้บัญชาการ (ผบช.) ประจำปี 2567

น.ส.แพทองธาร กล่าวก่อนเริ่มประชุมว่า การประชุมข้าราชการตำรวจในวันนี้มีเรื่องพิจารณาหลายเรื่อง ตามกรอบของพ.ร.บ.ตำรวจแห่งชาติ และกฎระเบียบที่เกี่ยวข้องกำหนด เรื่องการพิจารณาให้ความเห็นชอบ คัดเลือกแต่งตั้งผู้บริหารระดับสูง ระดับผู้บัญชาการขึ้นไป ที่มีความจำเป็นที่ต้องได้บุคลากรที่มีความสามารถบริหารจัดการ รับผิดชอบและตอบสนองต่อการบริการประชาชน และรักษาความสงบเรียบร้อยของสังคม

โดยให้พิจารณาให้ตรงตามที่กรอบกฎหมายกำหนด จึงขอให้ที่ประชุมร่วมกันพิจารณา ให้รอบคอบ เพื่อให้การ บริหารงานของสำนักงานตำรวจแห่งชาติเป็นไปอย่างต่อเนื่อง โดยคำนึงถึงผลประโยชน์ของราชการเป็นสำคัญ

**ผู้สื่อข่าวรายงานต่อว่า ในที่ประชุมมีมติแต่งตั้งผู้บัญชาการ ซึ่งในตำแหน่งหลักมี พล.ต.ท.สยาม บุญสม จตร. เป็น ผู้บัญชาการตำรวจนครบาล พล.ต.ต.ภาณุมาศ บุญญลักษม์ รองผบช.สตม. นรต.รุ่น 41 เป็น ผบช.สตม., พล.ต.ท.สันติ ชัยนิรามัย เป็น ผบช.ปส. และ พล.ต.ท.ไตรรงค์ ผิวพรรณ ผบช.สพฐ.ตร. นรต.46 โยกนั่ง ผบช.สอท.**



