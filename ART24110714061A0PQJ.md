---
layout: post
code: "ART24110714061A0PQJ"
origin_url: "https://www.khaosod.co.th/sports/news_9495329"
image: "https://github.com/user-attachments/assets/e14e0f4e-fed8-41b6-af73-9ee021166ccf"
title: "การท่าเรือ ผลงานเฉียบไล่แซงเจ้อเจียงถึงบ้านโอกาสเข้ารอบแชมเปียนส์ลีกทูสดใส"
description: "การท่าเรือ เอฟซี แม้ว่าจะโดนเจ้อเจียงขึ้นนำก่อนตั้งแต่ต้นครึ่งแรก แต่ว่ายังแกร่งพลิกกลับมาชนะถึงเมืองจีนโอกาสเข้ารอบแชมเปียนส์ลีกทู ค่อนข้างสดใส"
category: "SPORTS"
language: "th"
date: 2024-11-07T14:16:41.376Z
---

# การท่าเรือ ผลงานเฉียบไล่แซงเจ้อเจียงถึงบ้านโอกาสเข้ารอบแชมเปียนส์ลีกทูสดใส

[![การท่าเรือ ผลงานเฉียบไล่แซงเจ้อเจียงถึงบ้านโอกาสเข้ารอบแชมเปียนส์ลีกทูสดใส](https://www.khaosod.co.th/wpapp/uploads/2024/11/Port-1.jpg "การท่าเรือ ผลงานเฉียบไล่แซงเจ้อเจียงถึงบ้านโอกาสเข้ารอบแชมเปียนส์ลีกทูสดใส")](https://www.khaosod.co.th/wpapp/uploads/2024/11/Port-1.jpg)

การท่าเรือ เอฟซี แม้ว่าจะโดนเจ้อเจียงขึ้นนำก่อนตั้งแต่ต้นครึ่งแรก แต่ว่ายังแกร่งพลิกกลับมาชนะถึงเมืองจีนโอกาสเข้ารอบแชมเปียนส์ลีกทู ค่อนข้างสดใส

การท่าเรือ เอฟซี ตัวแทนจากไทยลีก มีโปรแกรมลงสนามนัดที่ 4 กลุ่มเอฟ ฟุตบอลเอเอฟซี แชมเปียนส์ลีก ทู 2024-25 พบกับเจ้อเจียง เอฟซี ที่ฮุ่ยโจว โอลิมปิก สเตเดียม ประเทศจีน เมื่อ 7 พ.ย.

เกมส่วนใหญ่เจ้าถิ่นครองบอลได้มากกว่าอย่างชัดเจนเป็นฝ่ายเดินหน้าเข้าใส่ตั้งแต่ต้นเกม ก่อนที่ ฟรานโก อันดริยาเซวิช จะส่งบอลตุงตาข่ายให้เจ้อเจียงขึ้นนำอย่างรวดเร็ว 1-0 ตั้งแต่นาทีที่ 7 อย่างไรก็ตามแม้ว่าเจ้อเจียงจะบุกอย่างต่อเนื่อง แต่ว่านาที 54 ลอนซานา ดูมบูยา ส่งบอลตุงตาข่ายให้การท่าเรือตามตีเสมอ 1-1

แม้ว่าตลอดทั้งเกมเจ้อเจียงจะพับสนามบุกอย่างต่อเนื่อง แต่ว่านาที 90 การท่าเรือได้โอกาสโต้กลับเร็ว ฟรานส์ ปูโตรส จ่ายทะลุช่องให้ เฟลิเป อโมริม หลุดเข้าไปยิงตุงตาข่ายให้สิงห์เจ้าท่าพลิกกลับชนะหวุดหวิด 2-1 เก็บเพิ่มเป็น 9 คะแนนจาก 4 นัด โอกาสเข้ารอบ 16 ทีมสดใส