---
layout: post
code: "ART2411231307911Z4U"
origin_url: "https://www.khaosod.co.th/special-stories/news_9518639"
image: "https://github.com/user-attachments/assets/c82a9bb4-9838-43eb-be52-73725960b8a4"
title: "ฉาวอีก ทริปน้ำไม่อาบ แหกกฎเพียบ ตร.ตั้งด่านค้นเจอยาเสพติด ซุกในกระเป๋าผู้ร่วมทริป"
description: "ฉาวอีก ทริปน้ำไม่อาบ แหกกฎเพียบ ตร.ตั้งด่านค้นเจอยาเสพติด ซุกในกระเป๋าผู้ร่วมทริป แจกใบสั่งแล้ว 72 ใบ ยึดรถมอเตอร์ไซค์อีก 1 คัน"
category: "SPECIAL_STORIES"
language: "th"
date: 2024-11-23T13:38:20.196Z
---

# ฉาวอีก ทริปน้ำไม่อาบ แหกกฎเพียบ ตร.ตั้งด่านค้นเจอยาเสพติด ซุกในกระเป๋าผู้ร่วมทริป

[![ฉาวอีก ทริปน้ำไม่อาบ แหกกฎเพียบ ตร.ตั้งด่านค้นเจอยาเสพติด ซุกในกระเป๋าผู้ร่วมทริป](https://www.khaosod.co.th/wpapp/uploads/2024/11/water2-3.jpg "ฉาวอีก ทริปน้ำไม่อาบ แหกกฎเพียบ ตร.ตั้งด่านค้นเจอยาเสพติด ซุกในกระเป๋าผู้ร่วมทริป")](https://www.khaosod.co.th/wpapp/uploads/2024/11/water2-3.jpg)

**ฉาวอีก ทริปน้ำไม่อาบ แหกกฎเพียบ ตร.ตั้งด่านค้นเจอยาเสพติด ซุกในกระเป๋าผู้ร่วมทริป แจกใบสั่งแล้ว 72 ใบ ยึดรถมอเตอร์ไซค์อีก 1 คัน**

วันที่ 23 พ.ย.2567 ผู้สื่อข่าวรายงานว่า กลุ่มรถจักรยานยนต์ “ทริปน้ำไม่อาบ” กว่า 6,000 คัน แห่เข้าจังหวัดเพชรบูรณ์ ตั้งแต่ช่วงเช้า เพื่อร่วมกิจกรรมท่องเที่ยวตามที่นัดหมายไว้ โดยมีจุดหมายปลายทางหลักคือ ภูทับเบิก และเขาค้อ

ฉาวอีก ทริปน้ำไม่อาบ แหกกฎเพียบ ตร.ตั้งด่านค้นเจอยาเสพติด ซุกในกระเป๋าผู้ร่วมทริป

ทั้งนี้เจ้าหน้าที่ตำรวจได้มีการตั้งจุดตรวจ จุดสกัด และวางกำลังดูแลความเรียบร้อยตลอดเส้นทาง เพื่อป้องกันอุบัติเหตุและควบคุมความประพฤติของผู้ร่วมทริป โดยเน้นย้ำเรื่องการขับขี่ปลอดภัย การไม่ดื่มแอลกอฮอล์ และการเคารพกฎจราจรอย่างเคร่งครัด

[![](https://www.khaosod.co.th/wpapp/uploads/2024/11/water4-3.jpg)](https://www.khaosod.co.th/wpapp/uploads/2024/11/water4-3.jpg)

ล่าสุดตำรวจทางหลวงเพชรบูรณ์ สทล.5 กก.1 บก.ทล. ได้ตั้งด่านกวดขันป้องกันการแข่งขันรถในทาง(ทริปน้ำไม่อาบ) เวลา 06.00-12.00 น. การกวดขันวินัยจราจรแบ่งเป็น 3 จุดดังนี้  
1) จุดที่1 ต้นทาง บริเวณ ถนน ทล.21(ขาออก) กม.105 ต.โคกสะอาด อ.ศรีเทพ จ.เพชรบูรณ์  
2) จุดระหว่างทาง บริเวณ ทล.21 กม.152(ขาออก) ต.หนองแจง อ.บึงสามพัน จ.เพชรบูรณ์  
3) จุดปลายทาง ทล.2372 กม.8 ต.นาเกาะ อ.หล่มเก่า จ.เพชรบูรณ์

[![](https://www.khaosod.co.th/wpapp/uploads/2024/11/water5-3.jpg)](https://www.khaosod.co.th/wpapp/uploads/2024/11/water5-3.jpg)

เจ้าหน้าที่ได้เรียกตรวจสอบรถ จำนวน 430 คัน เป็นรถยนต์บรรทุกสไลด์ 30 คัน และรถจักรยานยนต์ 400 คัน ออกใบสั่ง กรณีไม่ติดแผ่นป้ายทะเบียน 38 ราย, ไม่มีใบอนุญาตขับขี่ 16 ราย, ไม่สวมหมวกนิรภัย 17 ราย, ไม่ติดแผ่นป้ายแสดงการเสียภาษี 1 ราย รวมทั้งหมดเป็น 72 รายนอกจากนี้ยัวตรวจยึดรถจักรยานยนต์เพื่อตรวจสอบ 1 คัน และตรวจยึด ยาเสพติดเพื่อตรวจสอบ 1 ราย

**อ่าน [คว่ำแล้ว1 ทริปน้ำไม่อาบ เมลาย รัชดา หัวหน้าแก๊ง โพสต์เดือด ลั่นใครเบิ้ลถ่ายคลิปส่งมีรางวัล](https://www.khaosod.co.th/special-stories/news_9518043)**

**อ่าน [เพิ่งคว่ำไป เอาอีกแล้ว ทริปน้ำไม่อาบ เกิดอุบัติเหตุซ้ำ เจ้าตัวโอด โดนชนแล้วหนี เพิ่งมาปีแรก](https://www.khaosod.co.th/special-stories/news_9518197)**