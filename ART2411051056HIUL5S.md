---
layout: post
code: "ART2411051056HIUL5S"
origin_url: "https://www.khaosod.co.th/breaking-news/news_9491749"
image: "https://github.com/user-attachments/assets/e26b4beb-235c-4b6d-b0c3-cc50ad75659b"
title: "ใหัออกแล้ว 9 ตร.รีดเงิน 300 ล้าน อ้างเป็นขบวนการปลอมพาสปอร์ตชาววานูอาทู"
description: "ผู้ช่วย ผบ.ตร.ลงนามคำสั่ง ให้ออกแล้ว 9 ตร. รีดเงิน 300 ล้าน จัดฉากเข้าค้นบ้านชาววานูอาทู อ้างเป็นขบวนการปลอมพาสปอร์ต ก่อนพารีด บก.สอท.1"
category: "HOT_NEWS"
language: "th"
date: 2024-11-05T11:46:09.158Z
---

# ใหัออกแล้ว 9 ตร.รีดเงิน 300 ล้าน อ้างเป็นขบวนการปลอมพาสปอร์ตชาววานูอาทู

[![ใหัออกแล้ว 9 ตร.รีดเงิน 300 ล้าน อ้างเป็นขบวนการปลอมพาสปอร์ตชาววานูอาทู](https://www.khaosod.co.th/wpapp/uploads/2024/11/police300m2.jpg "ใหัออกแล้ว 9 ตร.รีดเงิน 300 ล้าน อ้างเป็นขบวนการปลอมพาสปอร์ตชาววานูอาทู")](https://www.khaosod.co.th/wpapp/uploads/2024/11/police300m2.jpg)

**ผู้ช่วย ผบ.ตร.ลงนามคำสั่ง ให้ออกแล้ว 9 ตร. รีดเงิน 300 ล้าน จัดฉากเข้าค้นบ้านชาววานูอาทู อ้างเป็นขบวนการปลอมพาสปอร์ต ก่อนพารีด บก.สอท.1**

จากกรณี 9 ตำรวจ และพลเรือน 3 ราย ร่วมกันจัดฉากเข้าค้นบ้านเหยื่อชาววานูอาทู รีดเงิน 300 ล้าน อ้างเป็นขบวนการปลอมพาสปอร์ต ก่อนพาไปรีดเงินถึง บก.สอท.1 จนท้ายที่สุดผู้เสียหายยอมโอนเงิน 5 ล้านบาทให้ ก่อนได้รับการปล่อยตัวออกมา เหตุเกิดเมื่อ 16 ต.ค.67 ตามที่เสนอข่าวไปแล้วนั้น

ล่าสุดวันที่ 5 พ.ย.67 ที่ตร. พล.ต.ท.ธนายุตม์ วุฒิจรัสธํารงค์ ผู้ช่วย ผบ.ตร. ปฏิบัติราชการแทน ผบ.ตร. ลงนามในคำสั่งสำนักงานตำรวจแห่งชาติ ที่ 538/2567 ลงวันที่ 5 พ.ย. เรื่อง ให้ข้าราชการตำรวจออกจากราชการไว้ก่อน 9 นาย ดังนี้

เนื่องจากมีกรณีถูกกล่าวหากระทำผิดวินัยอย่างร้ายแรง จนถูกตั้งกรรมการสอบสวน จึงให้ออกจากราชการไว้ก่อน เพื่อรอฟังผลการสอบสวนทางวินัย อนึ่งผู้ถูกสั่งให้ออกจากราชการตามคำสั่งนี้ มีสิทธิอุทธรณ์ต่อ ก.พ.ค.ตร. ได้ตามพระราชบัญญัติตำรวจแห่งชาติ พ.ศ. 2565 มาตรา 141 ภายใน 30 วัน นับตั้งแต่วันที่ทราบคำสั่ง

และหากประสงค์จะโต้แย้งคำสั่ง หรือคำวินิจฉัยอุทธรณ์นี้ ให้ทำคำฟ้องเป็นหนังสือยื่นต่อศาลปกครอง ภายใน 90 วัน นับแต่วันที่ได้รับแจ้ง หรือรับทราบคำวินิจฉัยอุทธรณ์ หรือภายใน 90 วัน นับแต่วันพ้นกำหนด 90 วัน นับแต่วันที่ผู้ถูกฟ้องคดี ได้มีหนังสือร้องขอทราบผลการวินิจฉันอุทธรณ์