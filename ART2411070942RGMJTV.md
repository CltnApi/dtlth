---
layout: post
code: "ART2411070942RGMJTV"
origin_url: "https://www.khaosod.co.th/breaking-news/news_9495028"
image: "https://github.com/user-attachments/assets/af38b83d-e0a2-429e-b228-14dbf799cb86"
title: "เปิดปฏิบัติการ จับทนายตั้ม-เมีย ตร.ปลอมเป็นไรเดอร์ ระทึกขับปาดหน้าให้จอด"
description: "เปิดปฏิบัติการ จับทนายตั้ม-เมีย ตร.ต้องปลอมเป็นไรเดอร์ดูความเคลื่อนไหวหน้าบ้าน พอหมายจับออกขับรถตาม ระทึกขับปาดหน้าให้จอด ทนายตั้มถึงกับโวย"
category: "HOT_NEWS"
language: "th"
date: 2024-11-07T09:47:18.606Z
---

# เปิดปฏิบัติการ จับทนายตั้ม-เมีย ตร.ปลอมเป็นไรเดอร์ ระทึกขับปาดหน้าให้จอด

[![เปิดปฏิบัติการ จับทนายตั้ม-เมีย ตร.ปลอมเป็นไรเดอร์ ระทึกขับปาดหน้าให้จอด](https://www.khaosod.co.th/wpapp/uploads/2024/11/tum-1.jpg "เปิดปฏิบัติการ จับทนายตั้ม-เมีย ตร.ปลอมเป็นไรเดอร์ ระทึกขับปาดหน้าให้จอด")](https://www.khaosod.co.th/wpapp/uploads/2024/11/tum-1.jpg)

**เปิดปฏิบัติการ จับทนายตั้ม-เมีย ตร.ต้องปลอมเป็นไรเดอร์ดูความเคลื่อนไหวหน้าบ้าน พอหมายจับออกขับรถตาม ระทึกขับปาดหน้าให้จอด ทนายตั้มถึงกับโวย**

เมื่อวันที่ 7 พ.ย.67 ผู้สื่อข่าวรายงานว่า สำหรับปฏิบัติการจับกุมนายษิทรา เบี้ยบังเกิด หรือทนายตั้ม และภรรยา มีรายงานว่า ก่อนหน้านี้ตำรวจชุดสืบสวนไปเฝ้าที่บริเวณหน้าบ้านของทนายตั้ม 3-4 วัน แล้ว จนทนายตั้มรู้ตัวว่า มีตำรวจชุดสืบสวนไปดักเฝ้ารอที่บ้าน จึงมีการเปลี่ยนแผนใหม่ โดยมีตำรวจชุดสืบสวนชุดหนึ่ง แฝงตัวเป็นไรเดอร์ ส่งอาหารภายในหมู่บ้านหรู เพื่อดูความเคลื่อนไหวและเฝ้าสังเกตการณ์ของบ้านทนายตั้มและภรรยา

[![](https://www.khaosod.co.th/wpapp/uploads/2024/11/S__15376746_0-696x522.jpg)](https://www.khaosod.co.th/wpapp/uploads/2024/11/S__15376746_0.jpg)

กระทั่งช่วง 09.40 น. วันที่ 7 พ.ย. ทนายตั้มออกจากบ้านพร้อมกับภรรยา โดยขับรถยนต์หรู ยี่ห้อปอร์เช่ รุ่นคาเยน สีน้ำตาล ออกจากบ้านพัก ชุดสืบสวนจึงกระจายตัวตามเส้นทางถนน 304 ที่มุ่งหน้าไปยัง จ.สระแก้ว ซึ่งเป็นถนนที่จะสามารถเชื่อมต่อไปยังชายแดน จ.สระแก้วได้ ซึ่งเมื่อหมายจับออกแล้ว ส่งชุดสืบสวนของกองกำกับการ 5 ตำรวจทางหลวง จึงขับรถเข้าประกบตามรถทนายตั้มไปตามเส้นทาง

[![](https://www.khaosod.co.th/wpapp/uploads/2024/11/S__15376813_0-696x522.jpg)](https://www.khaosod.co.th/wpapp/uploads/2024/11/S__15376813_0.jpg)

ซึ่งในระหว่างนั้น เห็นว่าการจราจรเริ่มจะติดขัด จึงตัดสินใจใช้รถตำรวจทางหลวงขับปาดหน้ารถปอร์เช่ของทนายตั้ม เพื่อให้รถอีกฝ่ายจอดรถ ก่อนที่จะเชิญตัวทนายตั้มและพยานลงมาจากรถและอ่านหมายจับตามขั้นตอนของกฎหมาย

[![](https://www.khaosod.co.th/wpapp/uploads/2024/11/S__15376815_0-696x421.jpg)](https://www.khaosod.co.th/wpapp/uploads/2024/11/S__15376815_0.jpg)

โดยในระหว่างที่อ่านหมายจับ ทนายตั้ม ถามขึ้นว่า “ทำไมไม่จับตั้งแต่หน้าบ้าน ทำไมต้องปล่อยให้ขี่มาไกล” ด้านเจ้าหน้าที่ตำรวจ แจ้งว่า “หมายจับเพิ่งออก”

[![](https://www.khaosod.co.th/wpapp/uploads/2024/11/S__25419957_0-696x522.jpg)](https://www.khaosod.co.th/wpapp/uploads/2024/11/S__25419957_0.jpg)

[![](https://www.khaosod.co.th/wpapp/uploads/2024/11/S__15376743-696x395.jpg)](https://www.khaosod.co.th/wpapp/uploads/2024/11/S__15376743.jpg)

[![](https://www.khaosod.co.th/wpapp/uploads/2024/11/S__15376816_0-696x522.jpg)](https://www.khaosod.co.th/wpapp/uploads/2024/11/S__15376816_0.jpg)