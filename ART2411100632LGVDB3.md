---
layout: post
code: "ART2411100632LGVDB3"
origin_url: "https://www.khaosod.co.th/breaking-news/news_9498532"
image: "https://github.com/user-attachments/assets/108fcb47-f671-46d1-bff9-06a9b6a4beaa"
title: "โปรดพระราชทานสมณศักดิ์ 2 พระเถระชื่อดัง เจ้าคุณประสารขึ้นชั้นเทพ"
description: "ประกาศราชกิจจานุเบกษา โปรดเกล้าฯพระราชทานสมณศักดิ์ 2 พระเถระชื่อดัง พระราชญาณกวี-เจ้าคุณประสารขึ้นชั้นเทพ "
category: "HOT_NEWS"
language: "th"
date: 2024-11-10T06:37:57.881Z
---

# โปรดพระราชทานสมณศักดิ์ 2 พระเถระชื่อดัง เจ้าคุณประสารขึ้นชั้นเทพ

[![โปรดพระราชทานสมณศักดิ์ 2 พระเถระชื่อดัง เจ้าคุณประสารขึ้นชั้นเทพ](https://www.khaosod.co.th/wpapp/uploads/2024/11/rajkijja-2.jpg "โปรดพระราชทานสมณศักดิ์ 2 พระเถระชื่อดัง เจ้าคุณประสารขึ้นชั้นเทพ")](https://www.khaosod.co.th/wpapp/uploads/2024/11/rajkijja-2.jpg)

**ประกาศราชกิจจานุเบกษา โปรดเกล้าฯพระราชทานสมณศักดิ์ 2 พระเถระชื่อดัง พระราชญาณกวี-เจ้าคุณประสารขึ้นชั้นเทพ**

เมื่อวันที่ 10 พ.ย.2567 เว็บไซต์ราชกิจจานุเบกษา เผยแพร่ประประกาศพระราชทานสัญญาบัตรตั้งสมณศักดิ์พระเถระรวม 2 รูปประกอบด้วย พระราชญาณกวี (สุวิทย์ ปิยวิชฺโช) เปรียญ 9 ผู้ช่วยเจ้าอาวาสวัดพระราม ๙ กาญจนาภิเษก พระเถระนักวิชาการและนักเขียน หรือนามปากกา ปิยโสภณ เป็นพระเทพวัชรญาณกวี พระราชาคณะชั้นเทพ

นอกจากนี้ ยังทรงพระกรุณาโปรดพระราชทานสัญญาบัตรตั้งสมณศักดิ์พระราชวัชรสารบัณฑิต (ประสาร จนฺทสาโร) ผู้ช่วยเจ้าอาวาสวัดมหาธาตุรังสฤษฎิ์ และรองอธิการบดีมหาวิทยาลัยมหาจุฬาลงกรณราชวิทยาลัย เป็นพระเทพวัชรสารบัณฑิต พระราชาคณะชั้นเทพ

สำหรับพระเทพวัชรสารบัณฑิต เป็นที่รู้จักกันในนามเจ้าคุณประสาร มีบทบาทในด้านพระพุทธศาสนาและการประชาสัมพันธ์ต่อสาธารณชนอย่างต่อเนื่อง