---
layout: post
code: "ART2411280711TJBKXR"
origin_url: "https://www.khaosod.co.th/sports/news_9525304"
image: "https://github.com/user-attachments/assets/dd928af3-9c1b-427a-87b0-3b6730183321"
title: "เสี่ยฟลุ๊ค ธนวัชร์ ปัดข่าว โจนาธาร เตรียมลาราชบุรี ย้ำชัดเป็นแข้งคนสำคัญของทีม"
description: "&#8220;เสี่ยฟลุ๊ค&#8221; ธนวัชร์ นิติกาญจนา ประธานสโมสร..."
category: "SPORTS"
language: "th"
date: 2024-11-28T07:21:23.331Z
---

# เสี่ยฟลุ๊ค ธนวัชร์ ปัดข่าว โจนาธาร เตรียมลาราชบุรี ย้ำชัดเป็นแข้งคนสำคัญของทีม

[![เสี่ยฟลุ๊ค ธนวัชร์ ปัดข่าว โจนาธาร เตรียมลาราชบุรี ย้ำชัดเป็นแข้งคนสำคัญของทีม](https://www.khaosod.co.th/wpapp/uploads/2024/11/ratburi.jpg "เสี่ยฟลุ๊ค ธนวัชร์ ปัดข่าว โจนาธาร เตรียมลาราชบุรี ย้ำชัดเป็นแข้งคนสำคัญของทีม")](https://www.khaosod.co.th/wpapp/uploads/2024/11/ratburi.jpg)

“เสี่ยฟลุ๊ค” ธนวัชร์ นิติกาญจนา ประธานสโมสรราชบุรี เอฟซี ปฎิเสธข่าวลือว่า เตรียมปล่อยตัว โจนาธาร เข็มดี กองหลังลูกครึ่งไทย-เดนมาร์ก ดีกรีทีมชาติไทยออกจากทีม โดยย้ำชัดว่าแข้งรายนี้ยังเหลือสัญญากับทีมอีกหลายปี

ก่อนหน้านี้มีกระแสข่าวลือว่า ราชบุรี อาจปล่อยตัว โจนาธาร เข็มดี ออกจากทีม รวมถึงโพสต์ปริศนาของประธานสโมสร ที่โพสต์ภาพคล้ายอวยพรให้นักเตะรายนี้โชคดี

ล่าสุด “เสี่ยฟลุ๊ค” ธนวัชร์ นิติกาญจนา ประธานสโมสรราชบุรี ได้ออกมาปฎิเสธข่าวลือดังกล่าว โดยยืนยันว่าไม่เป็นความจริง และโจนาธารจะอยู่กับทีมต่อไปไม่ย้ายไปไหน กองหลังรายนี้นับเป็นคนสำคัญของทีม อายุเพียง 22 ปี และสัญญากับ ราชบุรี ก็ยังมีอีกหลายปี

“ผมเคยบอกแล้วว่าทีมชาติไทยควรเรียกโจนาธารตั้งแต่คัดบอลโลก แต่โค้ชก็ไม่เอาไป แล้วก็บอกว่านี่คืออนาคตทีมชาติที่้เล่นได้อีก 10 ปี ซึ่งจากคิงส์คัพที่ผ่านมา โจนาธารกลายเป็นกองหลังคนสำคัญของทีมชาติไทยแล้ว”

นอกจากนี้ นายใหญ่ของทีมราชันมังกร ยังเปิดเผยว่า โจนาธาร มีอิทธิพลกับทีมราชบุรีมาก ยกตัวอย่าง ก่อนถึงคิงส์คัพ ราชบุรี เก็บคลีนชีต 3 นัดรวด แต่พอจบคิงส์คัพกลับมา โจนาธาร เจ็บ ทีมมีช่วงเสียประตู 4 นัด 12 ประตู พอ โจนาธาร กลับมาเกมเดียว คลีนชีตเลย(ชนะ ขอนแก่น 2-0) จึงนับเป็นคนสำคัญกับ ราชบุรี อย่างยิ่ง