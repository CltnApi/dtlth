---
layout: post
code: "ART2411050856603VBW"
origin_url: "https://www.khaosod.co.th/entertainment/news_9491302"
image: "https://github.com/user-attachments/assets/3130a67e-ae81-4f6a-a227-0571cf20e3f9"
title: "อ้ายฉีอี้ จัดงานยิ่งใหญ่กลางใจเมือง “iQIYI iJOY TH 2025” ดึง 'ไป๋ลู่' ร่วมงาน"
description: "อ้ายฉีอี้ จัดงานยิ่งใหญ่กลางใจเมือง “iQIYI iJOY TH 2025..."
category: "ENTERTAINMENT"
language: "th"
date: 2024-11-05T11:06:29.880Z
---

# อ้ายฉีอี้ จัดงานยิ่งใหญ่กลางใจเมือง “iQIYI iJOY TH 2025” ดึง 'ไป๋ลู่' ร่วมงาน

[![อ้ายฉีอี้ จัดงานยิ่งใหญ่กลางใจเมือง “iQIYI iJOY TH 2025” ดึง 'ไป๋ลู่' ร่วมงาน](https://www.khaosod.co.th/wpapp/uploads/2024/11/iqiyi051167-4.jpg "อ้ายฉีอี้ จัดงานยิ่งใหญ่กลางใจเมือง “iQIYI iJOY TH 2025” ดึง 'ไป๋ลู่' ร่วมงาน")](https://www.khaosod.co.th/wpapp/uploads/2024/11/iqiyi051167-4.jpg)

**อ้ายฉีอี้ จัดงานยิ่งใหญ่กลางใจเมือง “iQIYI iJOY TH 2025”สุดเซอร์ไพรส์นักแสดงสาวยอดนิยมจากประเทศจีน** **“ไป๋ลู่” เดินทางมาร่วมงานในฐานะ iQIYI Global Ambassador**

![อ้ายฉีอี้](https://www.khaosod.co.th/wpapp/uploads/2024/11/iqiyi051167-6.jpg)

เมื่อวันศุกร์ที่ 1 พฤศจิกายน 2567, **iQIYI (อ้ายฉีอี้)** ผู้นำแพลตฟอร์มวิดีโอออนไลน์ แหล่งรวมความบันเทิงยอดนิยมแห่งเอเชีย สร้างปรากฏการณ์ครั้งสำคัญ จัดงานสุดยิ่งใหญ่ **“iQIYI iJOY TH 2025”** ณ **Sphere Hall ชั้น 5M ศูนย์การค้า EmSphere** ใจกลางกรุงเทพ

![อ้ายฉีอี้](https://www.khaosod.co.th/wpapp/uploads/2024/11/iqiyi051167-2.jpg)

บรรยากาศภายในงานคับคั่งไปด้วยแขกผู้มีเกียรติ พันธมิตรคนสำคัญ ผู้ร่วมมือทางธุรกิจ ศิลปิน ดารา นักแสดงชื่อดัง ผู้สร้างสรรค์ผลงานบันเทิงทั้งเบื้องหน้าและเบื้องหลังกว่าร้อยชีวิต รวมถึงสื่อมวลชนและแฟนคลับที่มารอต้อนรับการเดินพรมเขียวสุดอลังการเต็มพื้นที่

![อ้ายฉีอี้](https://www.khaosod.co.th/wpapp/uploads/2024/11/iqiyi051167-7.jpg)

ADVERTISEMENT

และสุดเซอร์ไพรส์กับนักแสดงสาวยอดนิยมจากประเทศจีน **“ไป๋ลู่”** ที่บินลัดฟ้ามาร่วมงานในฐานะ **iQIYI Global Ambassador** เรียกได้ว่าสร้างกระแสฮือฮาให้กับชาวไทย จนเกิดเป็นกระแสไวรัลเมื่อ #iQIYIiJOYTH2025 ถล่มโซเชียล ขึ้นเทรนด์ X อันดับ 1 Thailand, Indonesia, อันดับ 2 Worldwide, Vietnam, Malaysia และ อันดับ 3 Singapore อีกด้วย

![อ้ายฉีอี้](https://www.khaosod.co.th/wpapp/uploads/2024/11/iqiyi051167-9.jpg)

โดยภายในงานได้รับเกียรติจาก **คุณ** **YANG Xianghua (หยาง เซี่ยง หัว) PRESIDENT, iQIYI INTERNATIONAL** ขึ้นกล่าวเปิดงาน **คุณ** **Kaichen Li (ลี ไค เฉิน) VICE PRESIDENT, iQIYI INTERNATIONAL, HEAD OF APAC & MENA** ขึ้นกล่าวถึงความสำเร็จและการขยายตัวของ iQIYI (อ้ายฉีอี้)

**คุณ** **Kelvin Yau (เคลวิน เหยา) VICE PRESIDENT, iQIYI INTERNATIONAL,GLOBAL MARKETS, PARTNERSHIPS & INVESTMENT** เป็นผู้มอบรางวัล **“iQIYI BINGE WATCH”** ให้แก่ ซิตคอมคุณภาพ เรื่อง **“เป็นต่อ”** จาก ช่อง one31 โดยมี **คุณชาคริต****, คุณเกลือ กิตติ, คุณอู๊ด ธีระชาติ** และ**คุณเจี๊ยบ เชิญยิ้ม** ขึ้นเป็นตัวแทนในการรับรางวัล

![](https://www.khaosod.co.th/wpapp/uploads/2024/11/iqiyi051167-10.jpg)

รางวัล **“iQIYI FAVORITE”** ที่มอบให้กับซีรีส์ **iQIYI Original “MY STAND-IN ตัวนาย ตัวแทน”** โดยมี **คุณอัพ ภูมิพัฒน์** และ **คุณภูมิ ภูริพันธ์** นักแสดงนำของเรื่องเป็นผู้รับรางวัล

ปิดท้ายด้วยรางวัลที่ได้รับความนิยมสูงสุด ซึ่งถือเป็นคอนเทนต์ที่มียอดชมสูงที่สุดประจำปี 2567 บนแอป iQIYI (อ้ายฉีอี้) กับรางวัล **“iQIYI TOP PERFORMANCE”** ที่มอบให้กับละครเรื่อง **“ทองประกายแสด (The Lady and Her Lovers)”** โดยมี **คุณใบเฟิร์น พิมพ์ชนก** เป็นตัวแทนขึ้นรับรางวัล

![](https://www.khaosod.co.th/wpapp/uploads/2024/11/iqiyi051167-8.jpg)

**คุณผ่านศึก ธงรบ หรือ คุณป๊อปปี้** **CO-MANAGING DIRECTOR, iQIYI THAILAND** ได้ขึ้นกล่าวถึงการเติบโตของ USER PROFILE ที่ในปัจจุบันได้มีการเติบโตสูงขึ้นและเราได้กลายเป็นแพลตฟอร์มที่มีการเติบโตของผู้ใช้งานสูงสุดอันดับหนึ่งของประเทศไทย และได้พูดถึงการเติบโตทางด้านธุรกิจ (BUSINESS GROWTH)

ในส่วนไฮไลท์แรกของงาน ช่วงเวลาที่ทุกคนรอคอยกับการบินลัดฟ้ามาของ “**ไป๋ลู่”** **iQIYI Global Ambassador** นางเอกยอดนิยมจากประเทศจีน โดยการเดินทางมาประเทศไทยในครั้งนี้ เธอได้เผยว่ามีความสุขมาก ๆ ตื่นเต้นมาก และอาหารไทยมื้อแรกที่ได้ทานคือ ต้มยำกุ้ง ผัดผักบุ้ง ข้าวผัดปู ซึ่งไป๋ลู่ชื่นชอบอาหารไทยเป็นอย่างมาก เพราะเป็นคนชอบทานเผ็ด

![](https://www.khaosod.co.th/wpapp/uploads/2024/11/iqiyi051167-11.jpg)

นอกจากเมนูจานโปรดแล้ว ในงานนี้นางเอกสาวยังได้นำเอาผลงานการแสดงของเธอมาฝากแฟน ๆ ให้เตรียมรับชมบน iQIYI (อ้ายฉีอี้) ถึง 3 เรื่อง 3 รสด้วยกัน โดยเริ่มจากซีรีส์เรื่อง **“ล่องเรือชีวิตสู่ทิศเหนือ (Northward)”**, **“Moonlight Mystique”** และ **“Feud”**

ปิดท้ายไฮไลท์แรกของงาน ด้วยทาง iQIYI (อ้ายฉีอี้) ขอแสดงความขอบคุณด้วยการมอบรางวัล “**iQIYI GLOBAL AMBASSDOR”** ให้แก่คุณไป๋ลู่ โดยได้รับเกียรติจาก **คุณ** **YANG Xianghua (หยาง เซี่ยง หัว) PRESIDENT, iQIYI INTERNATIONAL** ขึ้นเป็นผู้มอบรางวัล

และในลำดับต่อมา **คุณผ่านศึก ธงรบ** หรือ **คุณป๊อปปี้** **CO-MANAGING DIRECTOR, iQIYI THAILAND** ได้ให้เกียรติขึ้นมาประกาศผลงาน “**iQIYI Original”** เรื่องต่อไป โดยเริ่มจากการเปิดตัวโปรเจกต์สุดพิเศษกับ **iQIYI Original “GELBOYS”** ซึ่งเป็นการร่วมงานกันครั้งแรกระหว่าง **iQIYI (อ้ายฉีอี้)** และ **LOOKE** ร่วมกับผู้กำกับฝีมือดี **คุณบอส นฤเบศ กูโน**

สามารถรับชมภาพความประทับใจทั้งหมดได้ที่ [https://www.facebook.com/iqiyithailand/videos/885657986614718/](https://www.facebook.com/iqiyithailand/videos/885657986614718/)