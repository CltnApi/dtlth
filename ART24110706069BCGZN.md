---
layout: post
code: "ART24110706069BCGZN"
origin_url: "https://www.khaosod.co.th/sports/news_9494456"
image: "https://github.com/user-attachments/assets/e3ad82fb-1a3f-4ece-a8c9-b5c19ca8aa17"
title: "วิว กุลวุฒิ เชือดหนุ่มรุ่นน้อง ลิ่วรอบสามแบดโคเรีย มาสเตอร์ส"
description: "การแข่งขันแบดมินตันรายการ โคเรีย มาสเตอร์ส 2024 รายการระดับเวิลด์ทัวร์ ซูเปอร์ 300 ชิงเงินรางวัลรวม 210,000 หรือประมาณ 7,140,000 บาท ที่เมืองอิกซัน"
category: "SPORTS"
language: "th"
date: 2024-11-07T06:11:39.338Z
---

# วิว กุลวุฒิ เชือดหนุ่มรุ่นน้อง ลิ่วรอบสามแบดโคเรีย มาสเตอร์ส

[![วิว กุลวุฒิ เชือดหนุ่มรุ่นน้อง ลิ่วรอบสามแบดโคเรีย มาสเตอร์ส](https://www.khaosod.co.th/wpapp/uploads/2024/11/view-1.jpg "วิว กุลวุฒิ เชือดหนุ่มรุ่นน้อง ลิ่วรอบสามแบดโคเรีย มาสเตอร์ส")](https://www.khaosod.co.th/wpapp/uploads/2024/11/view-1.jpg)

การแข่งขันแบดมินตันรายการ โคเรีย มาสเตอร์ส 2024 รายการระดับเวิลด์ทัวร์ ซูเปอร์ 300 ชิงเงินรางวัลรวม 210,000 หรือประมาณ 7,140,000 บาท ที่เมืองอิกซัน ประเทศเกาหลีใต้ เมื่อวันที่ 7 พ.ย. ที่ผ่านมา เป็นการแข่งขันในรอบ 16 คนสุดท้าย

ประเภทชายเดี่ยว “วิว” กุลวุฒิ วิทิตศานต์ มือวางอันดับ 1 ของรายการ มืออันดับ 5 ของโลก ต้องดวลกับรุ่นน้องร่วมชาติ “อิคคิว” พณิชพล ธีระรัตน์สกุล มืออันดับ 58 ของโลก

ปรากฎว่าเกมนี้เป็นทาง วิว กุลวุฒิ ที่ทำได้ดีกว่า ก่อนเอาชนะไป 2 เกมรวด 21-5 และ 21-10 พร้อมผ่านเข้าสู่รอบ 8 คน โดยจะรอพบกับ หลิว เหลียง จากจีน หรือ หวง ผิง เซียน จากไต้หวัน ต่อไป

ด้านหญิงเดี่ยว “พิ้งค์” พิชฌามลณ์ โอภาสนิพัทธ์ มืออันดับ 132 ของโลก ดวลกับ โทโมกะ มิยาซากิ มือวางอันดับ 1 ของรายการ มืออันดับ 13 ของโลกจากญี่ปุ่น

อย่างไรก็ตามแมตช์นี้ต้องเล่นกันถึง 3 เกม แต่สุดท้าย น้องพิ้งค์ ต้านไม่ไหวพ่ายไป 1-2 เกม 21-18, 16-21 และ 10-21 ยุติเส้นทางไว้ที่รอบนี้