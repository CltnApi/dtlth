---
layout: post
code: "ART2411010652VR0UL0"
origin_url: "https://www.khaosod.co.th/special-stories/news_9484527"
image: "https://github.com/user-attachments/assets/98abd3d5-c695-4693-a97a-c5851d7b367f"
title: "ใครยังไม่โหวตรีบเลย! ลูกฮิปโป ศรีสะเกษ ปิดโหวตวันนี้ เวลา 24.00 น. ชิงรางวัลสุดพิเศษ"
description: "ใครยังไม่โหวตรีบเลย ลูกฮิปโปโปเตมัส ศรีสะเกษ อยากให้หนูชื่ออะไร มาร่วมโหวตกัน ปิดโหวตวันนี้ เวลา 24.00 น. ชิงรางวัลสุดพิเศษ เผย 5 รายชื่อ "
category: "SPECIAL_STORIES"
language: "th"
date: 2024-11-01T14:38:42.716Z
---

# ใครยังไม่โหวตรีบเลย! ลูกฮิปโป ศรีสะเกษ ปิดโหวตวันนี้ เวลา 24.00 น. ชิงรางวัลสุดพิเศษ

[![ใครยังไม่โหวตรีบเลย! ลูกฮิปโป ศรีสะเกษ ปิดโหวตวันนี้ เวลา 24.00 น. ชิงรางวัลสุดพิเศษ](https://www.khaosod.co.th/wpapp/uploads/2024/10/Hippopotamus01.jpg "ใครยังไม่โหวตรีบเลย! ลูกฮิปโป ศรีสะเกษ ปิดโหวตวันนี้ เวลา 24.00 น. ชิงรางวัลสุดพิเศษ")](https://www.khaosod.co.th/wpapp/uploads/2024/10/Hippopotamus01.jpg)

_**ใครยังไม่โหวตรีบเลย ลูกฮิปโปโปเตมัส ศรีสะเกษ อยากให้หนูชื่ออะไร มาร่วมโหวตกัน ปิดโหวตวันนี้ เวลา 24.00 น. ชิงรางวัลสุดพิเศษ เผย 5 รายชื่อ**_

วันที่ 31 ต.ค. 2567 เพจเฟซบุ๊ก สวนสมเด็จพระศรีนครินทร์ ศรีสะเกษ โพสต์ระบุว่า โครงการอนุรักษ์และรวบรวมพันธุ์สัตว์ป่า สวนสมเด็จพระศรีนครินทร์ ศรีสะเกษ ชวนตั้งชื่อลูกฮิปโปโปเตมัสที่เกิดใหม่

โดยจะมีการเปิดให้ประชาชนร่วมโหวตทางสื่อโซเชียล ผ่านเพจสวนสมเด็จพระศรีนครินทร์ ศรีสะเกษ ในระหว่างวันที่ 28 ต.ค. ไปจนถึงวันที่ 31 ต.ค. 2567 เวลา 24.00 น.  
5 รายชื่อ ประกอบด้วย

**1\. น้องลำดวน** มาจากชื่อต้นไม้ประจำจังหวัดศรีสะเกษ  
**2\. น้องศรีเกษ** มาจากพ่อชื่อสมศรี แม่ชื่อเกษริน และชื่อจังหวัดศรีสะเกษ  
**3\. น้องสาวศรี** สาว มาจาก สาวสวย เป็นการกลบเสียงบูลลี่ว่าน้องไม่น่ารัก ส่วนคำว่า ศรี คือ ศรีสะเกษ จังหวัดที่น้องเกิด  
**4\. น้องหอมแดง** คือพืชเศรษฐกิจของจังหวัดศรีสะเกษ และน้องตัวสีน้ำตาลแดงเหมือนหอมแดง  
**5\. น้องหมูกระเทียม** พืชเศรษฐกิจของจังหวัดศรีสะเกษ และหมูกระเทียมอร่อย

โดยผู้ที่ร่วมโหวตทุกคนมีสิทธิ์ลุ้นรับรางวัล เป็นเสื้อน้องฮิปโปศรีสะเกษ จำนวน 150 รางวัล และผู้ที่ร่วมโหวต 3 ลำดับแรกของรายชื่อที่ได้รับคัดเลือก จะได้รับรางวัลใหญ่จากการท่องเที่ยวแห่งประเทศไทย (ททท.) สำนักงานสุรินทร์

ปิดโหวตวันนี้นะคะ ถึงเวลา 24.00 น. อยากให้หนูชื่ออะไร มาร่วมโหวตชื่อหนูกันนะคะ

**ใครที่ยังไม่ได้โหวตกด ผ่านลิงก์นี้ ได้เลย [https://survey123.arcgis.com/share/b9e23b3feff04c618543f76a3d491a00?portalUrl=https://esurvey.nso.go.th/portal](https://survey123.arcgis.com/share/b9e23b3feff04c618543f76a3d491a00?portalUrl=https://esurvey.nso.go.th/portal)**