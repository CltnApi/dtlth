---
layout: post
code: "ART2411071032P0MEOT"
origin_url: "https://www.khaosod.co.th/sports/news_9495206"
image: "https://github.com/user-attachments/assets/6f7037d0-6d4d-44e5-a851-d79b3b259dea"
title: "เชลซี - ผีแดง สนคว้า เยอเคเรส - ปธ.เผยเงื่อนไขลดราคาค่าตัว"
description: "เดลี สตาร์ รายงานว่า แมนเชสเตอร์ ยูไนเต็ด และ เชลซี สองสโมสรจากพรีเมียร์ ลีก อังกฤษ เตรียมเปิดศึกในการล่าตัว วิกเตอร์ เยอเคเรส กองหน้าของสปอร์ติง ลิสบอน"
category: "SPORTS"
language: "th"
date: 2024-11-07T10:36:38.648Z
---

# เชลซี - ผีแดง สนคว้า เยอเคเรส - ปธ.เผยเงื่อนไขลดราคาค่าตัว

[![เชลซี - ผีแดง สนคว้า เยอเคเรส - ปธ.เผยเงื่อนไขลดราคาค่าตัว](https://www.khaosod.co.th/wpapp/uploads/2024/11/gyo-1.jpg "เชลซี - ผีแดง สนคว้า เยอเคเรส - ปธ.เผยเงื่อนไขลดราคาค่าตัว")](https://www.khaosod.co.th/wpapp/uploads/2024/11/gyo-1.jpg)

เดลี สตาร์ รายงานว่า แมนเชสเตอร์ ยูไนเต็ด และ เชลซี สองสโมสรจากพรีเมียร์ ลีก อังกฤษ เตรียมเปิดศึกในการล่าตัว วิกเตอร์ เยอเคเรส กองหน้าของสปอร์ติง ลิสบอน ทีมดังจากลีกโปรตุเกส มาเสริมแนวรุกในช่วงฤดูร้อนปีหน้า

โดยก่อนหน้านี้ เยอเคเรส เพิ่งระเบิดฟอร์มทำแฮตทริกใส่แมนเชสเตอร์ ซิตี้ ในเกมยูฟ่า แชมเปียนส์ ลีก เมื่อวันที่ 5 พ.ย. ซึ่ง สปอร์ติง ลิสบอน เอาชนะ ทีมเรือใบสีฟ้าไปแบบขาดลอย 4-1 ซึ่งเกมนัดดังกล่าวเป็นนัดอำลาของ รูเบน อโมริม เทรนเนอร์ของพวกเขา ที่จะมานั่งแท่นกุนซือใหม่ของทัพผีแดง

ล่าสุดรายงานระบุว่าทาง เชลซี และ แมนฯ ยูไนเต็ด กำลังให้ความสนใจกองหน้าชาวสวีดิชรายนี้ ซึ่งเขายิงไปแล้ว 66 ประตู จากการเล่น 67 นัด ในสปอร์ติง หลังย้ายมาจาก โคเวนทรี เมื่อปี 2023 และมีการเปิดเผยว่าเขามีค่าฉีกสัญญาอยู่ที่ 100 ล้านยูโร หรือประมาณ 3,688 ล้านบาท

แต่มีการเปิดเผยว่าทาง เฟรเดริโก วารานเดส ประธานสโมสรสปอร์ติง ลิสบอน พร้อมจะพิจารณาข้อเสนอในราคาแค่ 80 ล้านยูโร หากกองหน้ารายนี้ยอมเล่นอยู่กับทีมต่อไปจนจบฤดูกาลนี้ แทนที่จะย้ายออกไปในช่วงตลาดซื้อขายช่วงฤดูหนาวที่กำลังจะมาถึง