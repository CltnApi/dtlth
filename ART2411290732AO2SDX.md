---
layout: post
code: "ART2411290732AO2SDX"
origin_url: "https://www.khaosod.co.th/sports/news_9527294"
image: "https://github.com/user-attachments/assets/3f0c702d-794b-42d9-9c6a-13c8d69961ad"
title: "บาส-เฟม ยังอยู่ในเส้นทางลุ้นแชมป์ หลังทุบเต็ง2 ทะลุตัดเชือก แบดอินเดีย"
description: "บาส-เฟม ยังคงโชว์ฟอร์มได้อย่างยอดเยี่ยม หลังทุบเอาชนะคู่เต็ง2ของรายการ ผ่านเข้าสู่รอบรองชนะเลิศ แบดมินตันรายการ ไซเอ็ด โมดี้ อินเดีย อินเตอร์เนชั่นแนล 2024"
category: "SPORTS"
language: "th"
date: 2024-11-29T07:41:26.776Z
---

# บาส-เฟม ยังอยู่ในเส้นทางลุ้นแชมป์ หลังทุบเต็ง2 ทะลุตัดเชือก แบดอินเดีย

[![บาส-เฟม ยังอยู่ในเส้นทางลุ้นแชมป์ หลังทุบเต็ง2 ทะลุตัดเชือก แบดอินเดีย](https://www.khaosod.co.th/wpapp/uploads/2024/11/uire.jpg "บาส-เฟม ยังอยู่ในเส้นทางลุ้นแชมป์ หลังทุบเต็ง2 ทะลุตัดเชือก แบดอินเดีย")](https://www.khaosod.co.th/wpapp/uploads/2024/11/uire.jpg)

การแข่งขันแบดมินตันรายการ [**ไซเอ็ด โมดี้ อินเดีย อินเตอร์เนชั่นแนล 2024**](https://bwf.tournamentsoftware.com/tournament/1243e57f-c44a-4517-b13f-8cd81815a5ec/Matches) รายการระดับเวิลด์ทัวร์ ซูเปอร์ 300 ชิงเงินรางวัลรวม 210,000 เหรียญสหรัฐ หรือประมาณ 7,350,000 บาท ที่เมืองลัคเนา ประเทศอินเดีย

ล่าสุดเมื่อวันที่ 29 พ.ย.67 เป็นการแข่งขันในรอบก่อนรองชนะเลิศ ในประเภทคู่ผสม **บาส-เฟม** “บาส” เดชาพล พัววรานุเคราะห์-“เฟม” ศุภิสรา เพียวสามพราน คู่ผสมไทย มืออันดับ 85 ของโลก ที่เพิ่งจะคว้าแชมป์เมื่อสัปดาห์ที่ผ่านมา ลงสนามพบ กับคู่เจ้าถิ่น สาทิช คูมาร์ คารูนาคาราน-อัดย่า วาริยัธมืออันดับ 34 ของโลกและมือวางอันดับ 2 ของรายการ

ผลการแข่งขันปรากฎว่า **บาส-เฟม** ยังคงโชว์ฟอร์มได้อย่างยอดเยี่ยม ไม่สนคู่เต็ง2 ไล่ทุบเอาชนะไปอย่างไม่ยากเย็น 2-0 เกม 21-16, 21-4 ผ่านเข้าสู่รอบรองชนะเลิศได้สำเร็จ

สำหรับการแข่งขันในรอบรองชนะเลิศ **บาส-เฟม** จะไปพบผู้ชนะระหว่าง หลัว ปิน ยี่-หวง เคอ ซิน มืออันดับ345 ของโลกจากจีน กับ หว่อง เทียน ซี-ลิม ชิว เซียน มืออันดับ 35 ของโลกและมือวางอันดับ 3 จากมาเลเซียต่อไป

**รูปจาก Badminton Photo**