---
layout: post
code: "ART24110213128CL6Y7"
origin_url: "https://www.khaosod.co.th/sports/news_9487831"
image: "https://github.com/user-attachments/assets/61bf1dc4-a177-4d5f-afd4-259c70681026"
title: "สุโขทัย ซัดรัว 2 เม็ด ท้ายเกมไล่เจ๊า ราชบุรี - ประจวบ บุกสอย เมืองทอง ไทยลีก"
description: "การแข่งขันฟุตบอลรีโว ไทยลีก ฤดูกาล 2024/25 เมื่อวันที่..."
category: "SPORTS"
language: "th"
date: 2024-11-02T13:17:06.204Z
---

# สุโขทัย ซัดรัว 2 เม็ด ท้ายเกมไล่เจ๊า ราชบุรี - ประจวบ บุกสอย เมืองทอง ไทยลีก

[![สุโขทัย ซัดรัว 2 เม็ด ท้ายเกมไล่เจ๊า ราชบุรี - ประจวบ บุกสอย เมืองทอง ไทยลีก](https://www.khaosod.co.th/wpapp/uploads/2024/11/S__13074634.jpg "สุโขทัย ซัดรัว 2 เม็ด ท้ายเกมไล่เจ๊า ราชบุรี - ประจวบ บุกสอย เมืองทอง ไทยลีก")](https://www.khaosod.co.th/wpapp/uploads/2024/11/S__13074634.jpg)

การแข่งขันฟุตบอลรีโว ไทยลีก ฤดูกาล 2024/25 เมื่อวันที่ 2 พ.ย. เมืองทอง ยูไนเต็ด อันดับ 9 มี 14 คะแนน จาก 9 นัด เปิดบ้านพบ พีที ประจวบ อันดับ 5 มี 16 คะแนน จาก 11 นัด

ผลปรากฏว่า เกมนี้ พีที ประจวบ เป็นฝ่ายเล่นได้ดีกว่าบุกชนะ เมืองทอง 2-0 โดยได้ประตูจาก พันธมิตร ประพันธ์ นาที 17 และ วู กึนยอง นาที 59 ทำให้ ประจวบเก็บเพิ่มเป็น 19 คะแนน ขึ้นไปรั้งอันดับ 4

ส่วนอีกคู่ ราชบุรี เอฟซี อันดับ 7 มี 15 คะแนน จาก 11 นัด เปิดบ้านรับการมาเยือนของ สุโขทัย เอฟซี อันดับ 6 มี 16 คะแนน จาก 11 นัด

ผลปรากฏว่า ราชบุรี พลาดเก็บ 3 คะแนนอย่างน่าเสียดาย หลังจากขึ้นนำก่อน 2-0 จาก เคลมองต์ เดเปรส์ นาที 29 ทัตซึยะ ทานากะ นาที 37 ก่อนช่วงท้ายเกมจะมาโดนสุโขทัย ตีเสมอ 2-2 จาก มาเธอุส ฟอร์นาซารี คุสโตดิโอ นาที 87 และ อับดุลฮาฟิส บือราเฮง นาที 90+3

ทำให้ทั้งสองทีมแบ่งแต้มกันไป โดย ราชบุรี มี 16 คะแนน รั้งอันดับ 7 ส่วน สุโขทัย มี 17 คะแนน รั้งอันดับ 6