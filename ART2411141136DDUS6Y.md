---
layout: post
code: "ART2411141136DDUS6Y"
origin_url: "https://www.khaosod.co.th/entertainment/news_9505429"
image: "https://github.com/user-attachments/assets/90f75362-1187-4b2a-aaae-2ea7fb57b5df"
title: "กองทัพ พีค แพลนปล่อยเพลง-ละครปีหน้ารัวๆ แชร์ทริกเติมแพชชั่นให้ตัวเอง"
description: "กองทัพ พีค แพลนปล่อยผลงานเพลง-ละครปีหน้ารัวๆ หวังให้ทุกคนเอ็นจอย จะทำให้ดีขึ้นทุกวัน แชร์ทริกเติมแพชชั่นให้ตัวเองเมื่อหมดไฟ"
category: "ENTERTAINMENT"
language: "th"
date: 2024-11-14T11:41:02.007Z
---

# กองทัพ พีค แพลนปล่อยเพลง-ละครปีหน้ารัวๆ แชร์ทริกเติมแพชชั่นให้ตัวเอง

[![กองทัพ พีค แพลนปล่อยเพลง-ละครปีหน้ารัวๆ แชร์ทริกเติมแพชชั่นให้ตัวเอง](https://www.khaosod.co.th/wpapp/uploads/2024/11/kongtubpek_141167-1.jpg "กองทัพ พีค แพลนปล่อยเพลง-ละครปีหน้ารัวๆ แชร์ทริกเติมแพชชั่นให้ตัวเอง")](https://www.khaosod.co.th/wpapp/uploads/2024/11/kongtubpek_141167-1.jpg)

**กองทัพ พีค แพลนปล่อยผลงานเพลง-ละครปีหน้ารัวๆ หวังให้ทุกคนเอ็นจอย จะทำให้ดีขึ้นทุกวัน แชร์ทริกเติมแพชชั่นให้ตัวเองเมื่อหมดไฟ**

เรียกว่าเป็นอีกคนที่ฮอตมาก สำหรับพระเอก-ศิลปิน **กองทัพ พีค** ซึ่งมีโปรเจกต์ละครรออยู่หลายเรื่อง ทั้งมีแพลนปล่อยเพลงออกมาให้แฟนๆ ได้รับฟังกันรัวๆ ล่าสุดวันที่ 14 พ.ย. งานแถลงข่าว **Amazing Thailand Countdown 2025** ณ **สุราลัย ฮอลล์** ชั้น 7 ไอคอนสยาม หลังจบงาน **กองทัพ พีค** ได้สัมภาษณ์กับสื่อมวลชนถึงเรื่องงานในปีนี้ และแพลนงานของปีหน้า พร้อมแชร์เคล็ดลับการเติมแพชชั่นให้ตัวเอง

![กองทัพ พีค แพลนปล่อยเพลง-ละครปีหน้ารัวๆ แชร์ทริกเติมแพชชั่นให้ตัวเอง](https://www.khaosod.co.th/wpapp/uploads/2024/11/kongtubpek_141167-1.jpg)

**งานที่ผ่านมาเป็นไงบ้าง?**  
“ที่ผ่านมามีดุจอัปสร อาทิตย์หน้าจะมีถ่ายโปรเจ็กต์ให้ทุกคน เป็นโปรเจกต์จะส่งให้เป็นเพลงต่อไป **(ปีหน้าจะมีงานเพลงมากกว่างานละคร?)** งานละครก็เยอะครับ มีอยู่ 3 เรื่อง ต้นปีจะมีเรื่อง **แสนรัก** ที่เหลือก็เรื่อง **แม่เลี้ยง** แล้วก็เรื่อง **ก็รักมันปักใจ** จะออนเมื่อไหร่รอทางช่องแจ้งแล้วกัน ทั้ง 2 เรื่องมีเพลงประกอบละครที่พีคแต่ง อีก 1 เรื่องเป็นพีคร้อง”

**หลังจากถ่ายแล้วก็คิดว่าจะว่างจากงาน?**  
“ตอนแรกคิดว่าถ่ายละครเสร็จแล้วจะมีเวลาได้พักผ่อนบ้าง แต่ก็มีโปรเจ็กของพีคที่ทำไว้อยู่แล้ว แล้วก็มีได้เจอพวกพี่สื่อในงานอีเวนต์ด้วย ได้อัพเดตอยู่เรื่อยๆ”

**แสดงว่าปีนี้ไม่ได้พักเลย?**  
“ตลอดทั้งปีไม่ได้พักเลย ละครล่าสุดเพิ่งปิดกล้องไปเมื่อเดือนเมษายน หลังจากนั้นก็โปรโมตละครดุจอัปสรจนมาถึงตอนนี้ ไม่ได้ปิดกั้นงานเลย มีโอกาสมาก็รับไว้หมด แต่ ณ ตอนนี้ก็ต้องรอดูว่าทางช่องจะให้บทไหนมา”

ADVERTISEMENT

**ตอนนี้มีกระแสข่าวแต่ละช่องเบรกงานไว้ มีผลกระทบกับ กองทัพ พีค ไหม?**  
“พีคว่าทุกคนแหละครับ พีคเจอพี่ๆ ที่เคยร่วมงาน คุยเรื่องนี้เหมือนกันว่าเป็นจุดที่คนเปลี่ยนการดูละครไปดูแพลตฟอร์ม เราก็ต้องนั่งหาวิธีว่าจะทำยังไงให้ผลงานสู่สื่อมวลชนได้ มีผลกะทบอยู่แล้ว แต่พีคมุ่งหน้าทำหน้าที่ของพีคเต็มที่อยู่แล้ว”

![กองทัพ พีค แพลนปล่อยเพลง-ละครปีหน้ารัวๆ แชร์ทริกเติมแพชชั่นให้ตัวเอง](https://www.khaosod.co.th/wpapp/uploads/2024/11/kongtubpek_141167-7.jpg)

**มาทำเพลงเยอะ กระแสเพลงของเรากำลังมา?**  
“พีคพยายามทำอยู่แล้ว ตอนนี้ต้องทำเยอะขึ้นหลังจากถ่ายละครเสร็จแล้ว ต้องกลับมาทำงานเพลงที่เรารักด้วย เมื่อตอนถ่ายดุจอัปสรเพิ่งเรียนจบมิวสิคโปรดักชั่นไป การเติมความรู้ไม่มีจุดสิ้นสุดอยู่แล้ว อยากเรียนเพิ่ม อยากเวิร์คช้อปมากขึ้น จะได้มีสกิลในการทำเพลงเพิ่มขึ้นกว่าเดิม”

**ในอนาคตจะมีคอแลปกับคนอื่นบ้างไหม?**  
“ในอนาคตรอดูแล้วกันครับ เพราะตอนนี้ต้องดูแลบริษัทของพีคด้วยเหมือนกัน ตอนนี้ค่อยๆ ฟอร์มบริษัทตัวเองออกมา จะมีผลงานอะไรก็ขอให้ทุกคนรอติดตามแล้วกันครับ”

**ปีหน้าคิดว่าจะมีเพลงกี่เพลงออกมา?**  
“โอ้มายก้อด ตอนนี้มีในสต็อก 10 เพลง แต่ขอเลือกดูก่อนว่าจะใช้เวลาไหนปล่อยแต่ละเพลง แต่ต้นปีหน้ามีแน่นอน ชื่อเพลง **“พาราไดซ์”** ซึ่งทำไว้เมื่อ 5 ปีที่แล้ว ปีหน้าพยายามจะปล่อยเพลงให้ได้มากที่สุดเท่าที่จะทำได้”

**เมื่อไหร่จะทำอัลบั้ม?**  
“ตอนนี้พีคเป็นศิลปินเดี่ยว การทำอัลบั้มต้องอาศัยความพร้อมในตัวพีค และความพร้อมของบริษัทด้วย”

**คาดหวังความสำเร็จไหม?**  
“คาดหวังว่าทุกคนจะเอ็นจอยแล้วก็เต้นไปกับเพลงนี้ คาดหวังกับตัวเองมากกว่าจะทำให้ดีมากขึ้น”

![กองทัพ พีค แพลนปล่อยเพลง-ละครปีหน้ารัวๆ แชร์ทริกเติมแพชชั่นให้ตัวเอง](https://www.khaosod.co.th/wpapp/uploads/2024/11/kongtubpek_141167-6.jpg)

**เราสามารถเพอร์ฟอร์มออกมาได้ดีทุกครั้ง?**  
“ขอบคุณครับ ก็ต้องทำให้ดีขึ้นครับ คงไม่หยุดแค่ตรงนี้หรอก (**มันกลายเป็นความกดดันไหม หลายคนต้องคาดหวังกับเพอร์ฟอร์มของเรา?)** ตอนนี้ยังสนุกกับการทำงานอยู่ ครีเอทีฟคิดกันเอง แต่ต่อไปในอนาคตมันต้องหมดครีเอทีฟของพีคแล้วเหมือนกัน ต้องมีน้องหลายคนมาช่วยก็ต้องส่งกันต่อไป แต่ ณ ตอนนี้พีคทำงานเต็มที่แล้ว อาจจะต้องมีทีมงานเพิ่มมากขึ้น”

**ทำงานหนักมาก มีวิธีเพิ่มแพชชั่นให้ตัวเองยังไง?**  
“ง่ายๆ เลย นอนครับผม การนอนไม่ใช่การแก้ปัญหา แต่เป็นการรีชาร์จตัวเอง จะมีบางวันที่เหนื่อยมาก ถ้าทุกคนหลับ ตื่นมาจะดีขึ้น ค่อยว่าวันต่อวัน นอน กินอาหาร ดูแลสุขภาพ ทำสิ่งที่ตัวเองชอบ แล้วสร้างอาชีพกับพีคได้ด้วย เลยรู้สึกว่ามันก็ไปด้วยกันได้”

**เด็กรุ่นใหม่มีความสามารถเยอะมาก รู้สึกยังไงบ้าง?**  
“ยินดีมากครับ ทุกอย่างต้องพัฒนาขึ้นอยู่แล้ว สำหรับพีคก็ไม่ได้เก่งอะไรขนาดนั้น แต่ในขณะเดียวกันได้เจอน้องๆ เห็นพวกเขามีความสามารถ ก็ชื่นชมครับ เป็นกำลังใจให้ทุกคนเลย พีคเชื่อว่าไม่ง่ายนะครับ วงการนี้เข้าง่าย แต่จะอยู่และพิสูจน์ฝีมือได้ อันนี้เรื่องยาก พีคพูดไม่ใช่พีคเก่ง พีคต้องพิสูจน์ตัวเองด้วยเหมือนกัน”