---
layout: post
code: "ART2411182326H9PCHJ"
origin_url: "https://www.khaosod.co.th/breaking-news/news_9511535"
image: "https://github.com/user-attachments/assets/f88f2915-53a5-477b-8d18-d6d1d93496d0"
title: "ซีวิค เหินข้ามเกาะถนน พุ่งเสยเสาไฟฟ้า ไฟลุกไหม้เผาวอดทั้งคัน (คลิป)"
description: "ซีวิค เหินข้ามเกาะถนน พุ่งเสยเสาไฟฟ้า ไฟลุกไหม้เผาวอดทั้งคัน หนุ่ม-สาวหนีตายระทึก เผยนาทีเกิดเหตุ เห็นขับมาด้วยความเร็วก่อนเสียหลักชน (คลิป)"
category: "HOT_NEWS"
language: "th"
date: 2024-11-18T23:31:09.429Z
---

# ซีวิค เหินข้ามเกาะถนน พุ่งเสยเสาไฟฟ้า ไฟลุกไหม้เผาวอดทั้งคัน (คลิป)

[![ซีวิค เหินข้ามเกาะถนน พุ่งเสยเสาไฟฟ้า ไฟลุกไหม้เผาวอดทั้งคัน (คลิป)](https://www.khaosod.co.th/wpapp/uploads/2024/11/Civic.jpg "ซีวิค เหินข้ามเกาะถนน พุ่งเสยเสาไฟฟ้า ไฟลุกไหม้เผาวอดทั้งคัน (คลิป)")](https://www.khaosod.co.th/wpapp/uploads/2024/11/Civic.jpg)

**ซีวิค เหินข้ามเกาะถนน พุ่งเสยเสาไฟฟ้า ไฟลุกไหม้เผาวอดทั้งคัน หนุ่ม-สาวหนีตายระทึก เผยนาทีเกิดเหตุ เห็นขับมาด้วยความเร็วก่อนเสียหลักชน (คลิป)**

เมื่อเวลา 02.48 น. วันที่ 19 พ.ย.2567 ร.ต.อ.สงานศักดิ์ เจียมสงวนวงศ์ รองสารวัตร(สอบสวน) สน.บึงกุ่ม รับแจ้งเหตุเพลิงไหม้รถยนต์ ฝั่งตรงข้ามร้านอาหารชอคโกแลต วิลล์ ถนนประเสริฐมนูกิจ แขวงรามอินทรา เขตคันนายาว กทม. จึงรุดไปตรวจสอบพร้อมเจ้าหน้าที่สถานีดับเพลิง และกู้ภัยบางชัน

ที่เกิดเหตุพบเพลิงไหม้รุนแรงรถยนต์ ยี่ห้อฮอนด้า ซีวิค ทะเบียน กทม. สภาพพุ่งเสยเสาไฟฟ้าริมถนน เจ้าหน้าที่จึงฉีดน้ำใช้เวลาประมาณ 20 นาที จึงควบคุมเพลิงสงบลงพบรถยนต์วอดเสียหายทั้งคัน

ซีวิค เหินข้ามเกาะถนน พุ่งเสยเสาไฟฟ้า ไฟลุกไหม้เผาวอดทั้งคัน หนุ่ม-สาวหนีตายระทึก เผยนาทีเกิดเหตุ เห็นขับมาด้วยความเร็วก่อนเสียหลักชน

โดยผู้ขับขี่เป็นชายและหญิงสาวที่นั่งโดยสารมาด้วยได้รับบาดเจ็บไม่สาหัส นำตัวส่งโรงพยาบาลนวเวช



จากการสอบถามพยานผู้แจ้งเหตุ ให้การว่า เห็นรถยนต์คันดังกล่าวขับมาด้วยความเร็วพุ่งเหินข้ามเกาะกลางถนน ก่อนเสียหลักไปชนเสาไฟฟ้าและมีแสงเพลิงบริเวณใต้ห้องเครื่องยนต์

[![](https://www.khaosod.co.th/wpapp/uploads/2024/11/19-เก๋ง2.jpg)](https://www.khaosod.co.th/wpapp/uploads/2024/11/19-เก๋ง2.jpg)

พยาน ให้การต่อว่า โดยขณะเกิดเหตุมีพลเมืองดีเข้าช่วยเหลือคนขับเป็นชายและหญิงสาวที่โดยสารมาด้วยนำออกจากรถยนต์ได้ทัน ก่อนเพลิงไหม้รุนแรงทั้งคัน

[![](https://www.khaosod.co.th/wpapp/uploads/2024/11/19-เก๋ง3.jpg)](https://www.khaosod.co.th/wpapp/uploads/2024/11/19-เก๋ง3.jpg)

เบื้องต้นเจ้าหน้าที่รอผู้บาดเจ็บทั้ง 2 รายอาการดีขึ้น ก่อนทำการสอบสวนเพื่อหาสาเหตุเพลิงไหม้ครั้งนี้ต่อไป

[![](https://www.khaosod.co.th/wpapp/uploads/2024/11/19-เก๋ง4.jpg)](https://www.khaosod.co.th/wpapp/uploads/2024/11/19-เก๋ง4.jpg)

[![](https://www.khaosod.co.th/wpapp/uploads/2024/11/19-เก๋ง5.jpg)](https://www.khaosod.co.th/wpapp/uploads/2024/11/19-เก๋ง5.jpg)

[![](https://www.khaosod.co.th/wpapp/uploads/2024/11/19-เก๋ง6.jpg)](https://www.khaosod.co.th/wpapp/uploads/2024/11/19-เก๋ง6.jpg)