---
layout: post
code: "ART2411041407V5S0AV"
origin_url: "https://www.khaosod.co.th/sports/news_9490218"
image: "https://github.com/user-attachments/assets/fe5ebe22-bec0-4701-a876-dbc34981ede9"
title: "บีจี สุดเซ็ง พลิกแซงนำได้แล้ว สุดท้ายโดน ลำพูน ตามเจ๊า ศึกไทยลีก"
description: "บีจี ปทุม ยูไนเต็ด ถึงกับเซ็ง หลังมีฮึดแซงนำได้แล้ว สุด..."
category: "SPORTS"
language: "th"
date: 2024-11-04T14:12:37.250Z
---

# บีจี สุดเซ็ง พลิกแซงนำได้แล้ว สุดท้ายโดน ลำพูน ตามเจ๊า ศึกไทยลีก

[![บีจี สุดเซ็ง พลิกแซงนำได้แล้ว สุดท้ายโดน ลำพูน ตามเจ๊า ศึกไทยลีก](https://www.khaosod.co.th/wpapp/uploads/2024/11/weqr.jpg "บีจี สุดเซ็ง พลิกแซงนำได้แล้ว สุดท้ายโดน ลำพูน ตามเจ๊า ศึกไทยลีก")](https://www.khaosod.co.th/wpapp/uploads/2024/11/weqr.jpg)

ศึกไทยลีก 1 ฤดูกาล 2024-25 ของฤดูกาล เมื่อวันที่ 4 พ.ย.67 มีลงสนาม 1 คู่ ขึ้นเหนือไปที่สนามสมโภชเชียงใหม่ 700 ปี จ.เชียงใหม่ “ราชันโคขาว” ลำพูน วอริเออร์ เปิดบ้านรับ “เดอะแรบบิต” บีจี ปทุม ยูไนเต็ด

สำหรับ”ราชันโคขาว” **ลำพูน วอริเออร์** ทีมอันดับ 11 ของตาราง มี 12 คะแนน จากการลงสนาม 11 นัด ขณะที่ผู้มาเยือน “เดอะแรบบิต” [**บีจี ปทุม ยูไนเต็ด**](https://www.facebook.com/BGPATHUMUNITED) อันดับ 5 ของตารางคะแนน มี 18 คะแนนจาก 10 นัด ก่อนหน้านี้

![](https://www.khaosod.co.th/wpapp/uploads/2024/11/BGZ_9621.jpg)

โดยเกมนี้ เจ้าถิ่นได้ประตูออกนำก่อน 1-0 ตั้งแต่นาทีที่ 13 ในจังหวะฟรีคิก ริมฝั่งขวา โมฮัมหมัด ออสมาน เปิดมาที่กลางประตู และเป็น ทศพล ลาเทศ เซนเตอร์ฮาล์ฟเติมขึ้นมาโขกเข้าไป

หลังเสียประตู **บีจี ปทุม** พยายามโหมบุก นาทีที่ 32 ผู้ตัดสิน สงกรานต์ บุญมีเกียรติ ไปเช็กจอ VAR ในจังหวะฟรีคิกของ บีจี ปทุม ยูไนเต็ด กฤษดา กาแมน เปิดไปแฉลบ อนันต์ ยอดสังวาลย์ จังหวะนี้ผู้ตัดสินมองว่าบอลไปโดนแขน อนันต์ และให้เป็นจุดโทษกับ บีจี ปทุม ยูไนเต็ด ก่อนจะเป็น ธีรศิลป์ แดงดา ยิงเข้าไป บีจี ปทุม ยูไนเต็ดตามตีเสมอ ลำพูน วอริเออร์ 1-1

ครึ่งหลัง นาทีที่ 63 ผู้มาเยือนพลิกสถานการณ์ขึ้นไปนำ 2-1 ได้สำเร็จ จากลูกโหม่งของ ฟานดี้ อาหมัด อย่างไรก็ตามช่วงท้ายเกมนาทีที่ 82 เจ้าบ้าน ลำพูน ตามตีเสมอได้สำเร็จ จาก เจฟเฟอร์สัน แอสซิส

ช่วงเวลาที่เหลือแม้ **บีจี** จะพยายามส่งแนวรุกอย่าง หวังประตูชัย ทว่าสุดท้ายไม่มีประตูเพิ่ม จบเกม “ราชันโคขาว” ลำพูน วอริเออร์ เปิดบ้านรับเสมอกับ “เดอะแรบบิต” บีจี ปทุม ยูไนเต็ด 2-2 แบ่งกันไปทีมละ 1 คะแนน