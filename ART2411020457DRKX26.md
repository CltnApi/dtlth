---
layout: post
code: "ART2411020457DRKX26"
origin_url: "https://www.khaosod.co.th/entertainment/news_9487017"
image: "https://github.com/user-attachments/assets/c878c5ae-0ae0-4726-8fda-af3ad6e891a7"
title: "ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล"
description: "ไม่ต้องลุ้น! ใบเฟิร์น ตอบชัด เจษฎ์พิพัฒ แค่เพื่อนร่วมงาน เสียงเชียร์ไม่มีผล ตอบเข็ดความรักไหม? - เคลียร์ดราม่า เอแคลร์ ขนอาหารกลับบ้าน"
category: "ENTERTAINMENT"
language: "th"
date: 2024-11-02T05:01:51.612Z
---

# ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล

[![ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล](https://www.khaosod.co.th/wpapp/uploads/2024/11/baifern_jess_021167-1.jpg "ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล")](https://www.khaosod.co.th/wpapp/uploads/2024/11/baifern_jess_021167-1.jpg)

**ไม่ต้องลุ้น! ใบเฟิร์น ตอบชัด เจษฎ์พิพัฒ แค่เพื่อนร่วมงาน เสียงเชียร์ไม่มีผล ตอบเข็ดความรักไหม? – เคลียร์ดราม่า เอแคลร์ ขนอาหารกลับบ้าน**

นางเอกสุดฮอต **ใบเฟิร์น พิมพ์ชนก** **ลือวิเศษไพบูลย์** ที่เดินทางมาร่วมงาน **iQIYI iJOY TH 2025** ที่ **SPHERE HALL** ชั้น5 ศูนย์การค้า เอ็มสเฟียร์ หลังจากจบงานได้มาให้สื่อมวลชนสัมภาษณ์ถึงกระแส**ละครทองประกายแสด** และเรื่องแรงเชียร์จากแฟนคลับที่จับจิ้นกับ **เจษ เจษฎ์พิพัฒ** รวมถึงเรื่องของ **เอแคลร์ จือปาก** ที่ก่อนหน้านี้มีดราม่าว่าขนของกินกลับบ้านที่งานเลี้ยงวันเกิดใบเฟิร์น

![ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล](https://www.khaosod.co.th/wpapp/uploads/2024/11/baifern_jess_021167-4.jpg)

**กระแสทองประกายแสดแรงมาก?**  
“ดีใจค่ะ ตอนแรกก็คิดว่าคนจะดูไหมนะ ก็มีกังวลอยู่เหมือนกัน เช็กฟีดแบ็กดูตลอดเลย แฮปปี้มาก แล้วเวลาเห็นคนมาเล่นคัฟเวอร์เป็นยัยทอง ก็ดีใจ แล้วบางทีก็จะมีโมโห เวลาตัวเองเราเป็นอะไรที่เขาไม่ชอบ ก็จะมีด่าบ้าง ชมบ้าง ส่วนตอนจบก็ค่อนข้างครบ มีเรื่องพี่ศรี พี่แพท ณปภา ซึ่งพี่ๆ เขาก็เล่นดี ทุกคนก็แฮปปี้ค่ะ”

**พอเรื่องนี้มันดัง เรื่องต่อไปจะกดดันไหม?**  
“เฟิร์นก็ตั้งใจทุกเรื่องอยู่แล้วเนาะ อย่างเรื่องต่อไปก็น่าจะประมาณปลายเดือนพฤศจิกายนนี้ค่ะ สำหรับเรื่อง ชิชา ก็จะเปลี่ยนแนวบ้าง”

**แต่ทองประกายแสดก็กระแสจิ้นกับ เจษ (เจษฎ์พิพัฒ) มาแรง?**  
“ใช่ เห็นค่ะ แต่ก็ตอบเหมือนเจษเลย เพื่อนจริงๆ พวกหนูไม่มีอะไรเลย นอกจากความสามารถทางการแสดงของเราสองคน จริงๆ เฟิร์นแฮปปี้ในการทำงานกับเจษมากนะคะ คือเขาเป็นคนทำการบ้านละเอียดมาก”

ADVERTISEMENT

![ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล](https://www.khaosod.co.th/wpapp/uploads/2024/11/baifern_jess_021167-5.jpg)

**เสียงเชียร์มีผลไหม?**  
“ไม่ค่ะ ไม่มีเลย หลังฉากมันก็หยุมหัวกันอยู่ค่ะ ก็มีโวยวาย แล้วกลุ่มเราก็สนิทกันหมดทุกคน ก็เฮฮาไม่มีอะไรเลย **(แต่เขาบอกว่าเราก็ตรงสเป๊กเหมือนกัน?)** ไม่ เขาบอกว่าเฟิร์นตรงสเป๊กทุกคน ซึ่งทุกคนที่รู้จักใบจะบอกว่าใบไม่ตรงกับรูปลักษณ์เลย เพราะฉะนั้นก็จะเป็นเพื่อนกันแบบนี้แหละค่ะ (ยิ้ม) ไม่ต้องลุ้น เป็นเพื่อนกัน ก็เอ็นดูพวกเราในความเป็นเพื่อนแบบนี้ก็แฮปปี้แล้วค่ะ ขอบคุณ”

![ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล](https://www.khaosod.co.th/wpapp/uploads/2024/11/baifern_jess_021167-7.jpg)

**แล้วสถานะหัวใจเราตอนนี้เป็นยังไง?**“เฟิร์นมีความสุขดีเลย แฮปปี้ค่ะ ไม่มีแฟนค่ะ คนมาจีบก็ไม่มีเลย พูดตรงๆ ว่าแฮปปี้กับชีวิตตัวเองช่วงนี้มากๆ เลยไม่ได้รู้สึกว่าเราจำเป็นต้องมีใคร หรือว่าต้องคุยกับใครเลย แต่จะโสดตลอดไป อันนี้ไม่รู้จริงๆ แต่ว่าตอนนี้แฮปปี้จริงๆ ไม่ต้องมีใครก็ได้ มีแค่นี้พอแล้ว เราแฮปปี้กับการงานช่วงนี้ เพื่อน ครอบครัว มันพอดีมากๆ เลยค่ะ

ทุกคนอาจจะฟังแล้วแปลกจังเลยอที่แฮปปี้กับชีวิตโสด แต่ว่ารักตัวเองแล้วมันมีความสุข มันไม่เจ็บกับอะไรเลยค่ะ ก็คิดว่าน่าจะโสดยาวเลยค่ะ เราขอบคุณทุกอย่างที่เป็นชีวิตเรา งานเราก็รัก เพื่อนเราก็รัก มีครอบครัว มีเพื่อน มีงาน คือมันยินดีกับสิ่งที่เรามีอยู่ แล้วคนเข้ามาก็ไม่มีเลยค่ะ DM ก็ไม่ได้เปิด อาจจะเป็นที่เรา ที่ไม่ได้รู้สึกว่าเราอยากมีหรือต้องมี เราแฮปปี้กับชีวิตตรงนี้เลยไม่ได้จำเป็นค่ะ”

**แต่มีหมอดูทักว่ารักครั้งต่อไปจะดีมาก?**  
“คือไม่ถึงกับเชื่อหรือไม่เชื่อ คือถ้าเรารู้ไว้ว่าเขาทำนายแบบนี้ แต่ใจเราเรารู้ว่าต้องการชีวิตแบบไหน เราก็จะเลือกสิ่งที่เราต้องการเอง แต่ตอนนี้ยังแฮปปี้กับงาน กับชีวิตตัวเองมากๆ ค่ะ **(เราเข็ดกับความรักไหม?)** ไม่เข็ดเลยค่ะ แต่ไม่ใช่เร็วๆ นี้ **(ผู้จัดการมีช่วยสกรีนไหม?)** ตัวมันเองยังเอาตัวไม่รอดเลยค่ะ”

**วันเกิดที่ผ่านมาเป็นยังไงบ้าง?**  
“เป็นวันเกิดที่เซอร์ไพรส์ที่สุดในชีวิตที่เคยเจอมาเลย คือนางชอบหลอกคนอยู่แล้ว แต่ครั้งนี้เป็นครั้งที่ผู้จัดการกับเพื่อนจัดงานวันเกิดใหญ่มาก เราไม่เคยมีงานวันเกิดใหญ่โตขนาดนี้มาก่อน แล้วก็หลอกเนียน ซ้อนแผนไปมา แล้วก็สนุกมาก พี่จ๊ะ นงผณี มาให้แบบไม่เก็บเงินด้วย แล้วก็ล็อกให้เฟิร์น 30 กันยายนปีหน้าแล้วด้วย น่ารักมาก ตอนโดนเซอร์ไพรส์ก็ว้าวเลย มันเขินนะ ไหนบอกมาทำงาน”

**มีของขวัญให้ตัวเองไหม?**  
“ไม่มีเลยค่ะ แค่มีเพื่อน มีทุกอย่าง เฟิร์นว่าก็เป็นวันเกิดที่มีความสุขสุดๆ แล้วค่ะ แล้วเพื่อนๆ ส่วนใหญ่ก็ให้เป็นกล่องจุ่ม ซึ่งก็น่ารัก ลุ้นๆ”

![ไม่ต้องลุ้น! ใบเฟิร์น ตอบชัด เจษ แค่เพื่อนร่วมงาน เสียงเชียร์ไม่มีผล](https://www.khaosod.co.th/wpapp/uploads/2024/11/baifern_jess_021167-6.jpg)

**ดราม่าไก่ฉีก เอแคลร์ หอบกลับบ้านเพียบ จริงไหม?**  
“คือว่ามันไม่มีอะไรเลยนะ โดยส่วนตัวเฟิร์น เฟิร์นก็ไม่ได้คิดว่าดราม่ามันจะเกิดขึ้นด้วยซ้ำ ด้วยความที่เราไม่ได้เป็นคนเตรียมมาโดนเซอร์ไพรส์ ก็จะมารู้ว่า อ๋อ มีการสั่งอาหารมากัน จริงๆ กินหมดหรือมีคนเอากลับ ก็เป็นเรื่องที่แฮปปี้ ให้ได้กินอิ่มดีกว่าเหลือทิ้ง”

**ได้คุยกับเขาไหม?** “คุยเรื่องยอดวิวรายการ ว่ามันพุ่งมาก แฮปปี้ แต่ว่าเรื่องนี้เฟิร์นไม่ได้คิดว่ามันเป็นเรื่องใหญ่อะไรค่ะ คือไม่ได้ซีเรียส เข้าใจว่ามันแล้วแต่คนมองได้ แต่คือด้วยความที่เราไม่รู้หรอกว่าของมันอะไรยังไงบ้าง เพราะเห็นทุกคนกินกันตลอดเวลา เค้กอะไรก็หมดทุกอย่างเลย”