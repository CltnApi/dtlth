---
layout: post
code: "ART2411250916JSXQ02"
origin_url: "https://www.khaosod.co.th/sports/news_9520557"
image: "https://github.com/user-attachments/assets/abc90fc3-7453-4136-85ef-68850b98f592"
title: "แบรนด์คนไทยหนุนทีมไทย! นารายา ประกาศหนุน บุรีรัมย์ ยูไนเต็ด"
description: "นารายา ประกาศความภาคภูมิใจ ที่ได้จับมือเป็นพันธมิตรกับ“..."
category: "SPORTS"
language: "th"
date: 2024-11-25T09:46:15.279Z
---

# แบรนด์คนไทยหนุนทีมไทย! นารายา ประกาศหนุน บุรีรัมย์ ยูไนเต็ด

[![แบรนด์คนไทยหนุนทีมไทย! นารายา ประกาศหนุน บุรีรัมย์ ยูไนเต็ด](https://www.khaosod.co.th/wpapp/uploads/2024/11/oup.jpg "แบรนด์คนไทยหนุนทีมไทย! นารายา ประกาศหนุน บุรีรัมย์ ยูไนเต็ด")](https://www.khaosod.co.th/wpapp/uploads/2024/11/oup.jpg)

นารายา (NaRaYa) ผู้นำของแบรนด์กระเป๋าสัญชาติไทย ประกาศความภาคภูมิใจ ที่ได้จับมือเป็นพันธมิตรกับสโมสรฟุตบอลอาชีพอันดับ 1 ของไทย อย่าง “ปราสาทสายฟ้า” บุรีรัมย์ ยูไนเต็ด ด้วยการเข้ามาสนับสนุนทีม พร้อมกับปล่อยกระเป๋าคอลเล็กชั่นแนวสปอร์ตรุ่นลิมิเต็ดร่วมกับทีมปราสาทสายฟ้าออกมาให้แฟน ๆ ได้จับจองเป็นเจ้าของด้วย

![](https://www.khaosod.co.th/wpapp/uploads/2024/11/S__9355286.jpg)

“ปราสาทสายฟ้า” บุรีรัมย์ ยูไนเต็ด สโมสรฟุตบอลชั้นนำของไทย ได้เปิดตัวพาร์ทเนอร์ใหม่ “นารายา” (NaRaYa) แบรนด์กระเป๋าแฟชั่นสัญชาติไทย (Made in Thailand) ที่โด่งดังมีชื่อเสียงไปไกลระดับโลก เป็นที่ต้องตาต้องใจของบรรดานักท่องเที่ยวที่มาเยือนเมืองไทยจะต้องหาซื้อกลับไป ซึ่งถือเป็นอีก 1 ซอฟท์พาวเวอร์ด้านแฟชั่นของไทยที่ทั่วโลกให้การยอมรับมายาวนานถึง 35 ปี โดยการจับมือกันระหว่าง “บุรีรัมย์ ยูไนเต็ด” และ “นารายา” ในครั้งนี้ เป็นการผนึกกำลังกันเพื่อเสริมสร้างและยกระดับแบรนด์ไทยให้แข็งแกร่งมากยิ่งขึ้นในระดับโลก

ในครั้งนี้ “นารายา” (NaRaYa) ขอรุกคืบความท้าทายใหม่ด้วยการจับมือกับ บุรีรัมย์ ยูไนเต็ด ซึ่งเป็นสโมสรฟุตบอลอันดับ 1 ของไทย เจ้าของแชมป์ไทยลีก 9 สมัย แชมป์เอฟเอคัพ 6 สมัย และแชมป์ลีกคัพ 7 สมัย อีกทั้ง ยังเป็นสโมสรฟุตบอลไทยที่โด่งดังเป็นที่รู้จักไปทั่วโลก โดยทาง “นารายา” (NaRaYa) ได้เข้ามาเป็นพันธมิตรสนับสนุนด้านแฟชั่นเรื่องกระเป๋า ที่จะมาในคอนเซ็ปต์แนวสปอร์ตเพื่อเอาใจคอกีฬา แน่นอนว่าคอลเล็กชั่นใหม่นี้ ผู้หญิงใช้ได้ ผู้ชายใช้ดี เป็นรุ่นลิมิเต็ด “NaRaYa x BRUTD”

![](https://www.khaosod.co.th/wpapp/uploads/2024/11/S__9355289.jpg)

โดยวัสดุที่ใช้ทำกระเป๋ารุ่นนี้ถือเป็นเกรดพรีเมียม ผิวกระเป๋ามีการเคลือบสะท้อนน้ำ (Water repellent) และยังเป็นกระเป๋าเอนกประสงค์ สามารถสะพายได้ทุกเพศทุกวัย น้ำหนักเบา ดีไซน์สวย ตัดเย็บด้วยงานฝีมือสุดประณีต วัสดุแข็งแรงคงทน เต็มเปี่ยมด้วยความทรงพลังในแบบบุรีรัมย์ ยูไนเต็ด ในขณะที่ราคาจำหน่ายนั้น “นารายา” (NaRaYa) และ บุรีรัมย์ ยูไนเต็ด ทำเพื่อคนไทยให้จับจ่ายได้ง่ายสบายกระเป๋าแน่นอน โดยสินค้าคอลเลคชั่น NaRaYa x BRUTD ดังกล่าวนี้ เปิดตัววางจำหน่ายไปเรียบร้อยแล้ว และตอนนี้ “นารายา” (NaRaYa) กับ บุรีรัมย์ ยูไนเต็ด ก็พร้อมแล้วที่จะออกไปล่าชัยชนะด้วยกัน