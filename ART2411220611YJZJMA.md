---
layout: post
code: "ART2411220611YJZJMA"
origin_url: "https://www.khaosod.co.th/special-stories/news_9516541"
image: "https://github.com/user-attachments/assets/e664a326-4633-4d76-b611-ab39bf487a09"
title: "เปิดกฎเหล็ก 10 ข้อ ทริปน้ำไม่อาบ 6 พันคันเยือนเพชรบูรณ์ ตร.ไม่พูดเยอะ ใครห้าวดำเนินคดี"
description: "เปิดกฎเหล็ก 10 ข้อ ทริปน้ำไม่อาบ 6 พันคันเยือนเพชรบูรณ์ ตร.ไม่พูดเยอะ ใครห้าวดำเนินคดี หลังมีจยย. 6 พันคัน คนอีกนับหมื่นไปเยือนภูทับเบิกในวันหยุดนี้"
category: "SPECIAL_STORIES"
language: "th"
date: 2024-11-22T06:18:06.917Z
---

# เปิดกฎเหล็ก 10 ข้อ ทริปน้ำไม่อาบ 6 พันคันเยือนเพชรบูรณ์ ตร.ไม่พูดเยอะ ใครห้าวดำเนินคดี

[![เปิดกฎเหล็ก 10 ข้อ ทริปน้ำไม่อาบ 6 พันคันเยือนเพชรบูรณ์ ตร.ไม่พูดเยอะ ใครห้าวดำเนินคดี](https://www.khaosod.co.th/wpapp/uploads/2024/11/police4545-9.jpg "เปิดกฎเหล็ก 10 ข้อ ทริปน้ำไม่อาบ 6 พันคันเยือนเพชรบูรณ์ ตร.ไม่พูดเยอะ ใครห้าวดำเนินคดี")](https://www.khaosod.co.th/wpapp/uploads/2024/11/police4545-9.jpg)

**เปิดกฎเหล็ก 10 ข้อ ทริปน้ำไม่อาบ จยย. 6 พันคันเยือนเพชรบูรณ์ ตร.ไม่พูดเยอะ ใครห้าวดำเนินคดี ใครทำตามกฎระเบียบไม่ได้ ให้นอนอยู่บ้าน**

วันที่ 22 พ.ย.2567 พ.ต.อ.ธีรศักดิ์ สารภูษิตสันต์ ผกก.สภ.หล่มเก่า จ.เพชรบูรณ์ เปิดเผยว่า สืบเนื่องจากวันที่ 23-24 พ.ย.2567 จะมีกลุ่มผู้ขี่รถจักรยานยนต์รวมตัวกันในชื่อ ทริปน้ำไม่อาบ เพื่อมาเที่ยวในพื้นที่ภูทับเบิก อ.หล่มเก่า จ.เพชรบูรณ์ เป็นจำนวนมาก ที่ผ่านมามีบางรายที่ขี่ด้วยความหวาดเสียว ทำให้เกิดอุบัติเหตุสร้างความเดือดร้อนให้แก่นักท่องเที่ยวรายอื่น รวมทั้งประชาชนในพื้นที่ด้วย

[![](https://www.khaosod.co.th/wpapp/uploads/2024/11/police4545-6.jpg)](https://www.khaosod.co.th/wpapp/uploads/2024/11/police4545-6.jpg)

จากกรณีดังกล่าว พล.ต.ต.สารนัย คงเมือง ผบก.ภ.จว.เพชรบูรณ์จึงกำชับให้สถานีตำรวจต่างๆ ที่อยู่ในเส้นทางผ่านของกลุ่มดังกล่าว ดำเนินการตั้งจุดตรวจตลอดเส้นทางสายสระบุรี-หล่มสัก โดยเฉพาะอย่างยิ่งในพื้นที่อำเภอหล่มเก่า ซึ่งเป็นจุดหมายของกลุ่มดังกล่าวที่จะมาจัดกิจกรรมต่างๆ บนภูทับเบิก

[![](https://www.khaosod.co.th/wpapp/uploads/2024/11/police4545-2.jpg)](https://www.khaosod.co.th/wpapp/uploads/2024/11/police4545-2.jpg)

พ.ต.อ.ธีรศักดิ์ กล่าวว่า สำหรับปีนี้คาดว่ามีรถจักรยานยนต์ เฉพาะทริปน้ำไม่อาบประมาณ 6 พันคัน และมีผู้เข้าร่วมทริปประมาณ 1 หมื่นคน ดังนั้น สภ.หล่มเก่า จึงประชุมร่วมกับหน่วยงานต่างๆ เช่น ฝ่ายปกครองอำเภอหล่มเก่า ตำรวจท่องเที่ยว หมวดการทางหล่มเก่า อบต.วังบาล อุทยานภูหินร่องกล้า สาธารณสุขอำเภอหล่มเก่า สถานีตำรวจทางหลวง 5 กองกำกับการ 1 กองบังคับการตำรวจทางหลวง รวมทั้ง เมลาย รัชดา ฝ่ายจัดทริปดังกล่าว เพื่อหาข้อสรุปเพื่อให้การจัดกิจกรรมเป็นไปด้วยดี ไม่สร้างความเดือดร้อนแก่นักท่องเที่ยวรายอื่น

[![](https://www.khaosod.co.th/wpapp/uploads/2024/11/police4545-8.jpg)](https://www.khaosod.co.th/wpapp/uploads/2024/11/police4545-8.jpg)

**ผลการประชุมของตำรวจ ได้ข้อสรุปกับ ทริปไม่อาบน้ำ คือ**

พ.ต.อ.ธีรศักดิ์ เปิดเผยอีกว่า ในส่วนของ สภ.หล่มเก่า แต่งตั้งเจ้าหน้าที่ตำรวจกว่า 70 นาย เพื่อประจำจุดตรวจต่างๆ ตลอดเส้นทางขึ้นภูทับเบิก รวมทั้งในพื้นที่บนภูทับเบิก เพื่อคอยรักษาความปลอดภัยและความมั่นใจให้แก่นักท่องเที่ยว

ทั้งนี้ในช่วงวันเวลาดังกล่าว นักท่องเที่ยวสามารถตรวจสอบการจราจรได้โดย สภ.หล่มสักจะใช้โดรนและเจ้าหน้าที่ตำรวจรายงานการจราจรทั้งในเส้นทาง รวมทั้งบนภูทับเบิกด้วย โดยสามารถเข้าไปดูได้ในเพจ “สถานีตำรวจภูธรหล่มเก่า”

[![](https://www.khaosod.co.th/wpapp/uploads/2024/11/police4545-3.jpg)](https://www.khaosod.co.th/wpapp/uploads/2024/11/police4545-3.jpg)

ขณะที่เพจ [**เมลาย รัชดา แฟนเพจ**](https://www.facebook.com/profile.php?id=100075745364130) โพสต์ระบุว่า #ยินดีต้อนรับ77จังหวัด คืนนี้เจอกันเขาขาด ตี4 ปั๊มเชลล์ยินดีต้อนรับ ดับเครื่องรถ หาอะไรกินให้เรียบร้อย ให้เกียรติสถานที่ ทุกจุดที่ไป ห้ามเบิ้น ห้ามเทส ทีมงานผม แอบถ่ายคลิปอยู่ตามจุดต่างๆ

ใครทำงานผมเสีย ผมโพสต์คลิปประจาน อย่าว่าผมนะ คิดว่าตัวเอง ทำตามกฎระเบียบไม่ได้ ให้นอนอยู่บ้าน ให้เกียรติผู้ใช้รถใช้ถนน และเขตชุมชน เราไปเที่ยว ไม่ได้ไปสร้างความเดือดร้อน #หนึ่งปีมีครั้งเดียว บนถนนไม่มีเส้นชัย เส้นชัยเส้นที่ปลอดภัยที่สุดอยู่ที่บ้าน ขอให้ทุกคน เดินทางโดยสวัสดิภาพ #น้ำไม่อาบ2024 #ทริปนอนน้อย #ทริปละลายทรัพย์