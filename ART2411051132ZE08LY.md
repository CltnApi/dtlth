---
layout: post
code: "ART2411051132ZE08LY"
origin_url: "https://www.khaosod.co.th/sports/news_9491765"
image: "https://github.com/user-attachments/assets/7a9b1eae-86e9-4db9-a278-88ac48f8be2f"
title: "โปรแกรมบอล 5 พ.ค. 2567 ยังไร้พ่ายทั้งคู่ - ลิเวอร์พูลปะทะเลเวอร์คูเซน"
description: "โปรแกรมบอล 5 พฤศจิกายน 2567 รอบลีกของศึกยูฟ่า แชมเปียนส์ ลีก คืนนี้ลิเวอร์พูลที่ชนะรวด 3 นัดแรก ต้องเจอทีมไร้พ่ายอีกรายอย่างไบเออร์ เลเวอร์คูเซน"
category: "SPORTS"
language: "th"
date: 2024-11-05T11:46:08.969Z
---

# โปรแกรมบอล 5 พ.ค. 2567 ยังไร้พ่ายทั้งคู่ - ลิเวอร์พูลปะทะเลเวอร์คูเซน

[![โปรแกรมบอล 5 พ.ค. 2567 ยังไร้พ่ายทั้งคู่ - ลิเวอร์พูลปะทะเลเวอร์คูเซน](https://www.khaosod.co.th/wpapp/uploads/2024/11/โปรแกรมบอล.jpg "โปรแกรมบอล 5 พ.ค. 2567 ยังไร้พ่ายทั้งคู่ - ลิเวอร์พูลปะทะเลเวอร์คูเซน")](https://www.khaosod.co.th/wpapp/uploads/2024/11/โปรแกรมบอล.jpg)

**โปรแกรมบอล 5 พฤศจิกายน 2567**

**ฟุตบอลยูฟ่า แชมเปียนส์ ลีก**

**รอบลีก**

พีเอสวี-จิโรนา คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 1 พีเอสวี จากเนเธอร์แลนด์ ยังไม่เจอชัยชนะในรายการนี้เลย แต่เกมนี้พบจิโรนา จากสเปน ที่ยังอ่อนประสบการณ์ในยุโรป เจ้าบ้านน่าคว้าชัยได้

สโลวาน บราติสลาวา-ดินาโม ซาเกร็บ คู่นี้แข่งขันเวลา 00.45 น. ถ่ายทอดสดช่องบีอิน สปอร์ตส์ 3 สโลวาน บราติสลาวา จากสโลวะเกีย ฟแพ้รวดตลอด 3 แมตช์แรก มองแล้วดินาโม ซาเกร็บ จากโครเอเชีย ฟอร์มดีกว่าพอสมควร ทีมเยือนคงไม่แพ้

ลิเวอร์พูล-ไบเออร์ เลเวอร์คูเซน คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 1 “หงส์แดง”ลิเวอร์พูล จากอังกฤษ เปิดสนามแอนฟิลด์ รับการมาเยือนของ “ห้างขายยา”ไบเออร์ เลเวอร์คูเซน จากเยอรมนี

หลังผ่านมา 3 นัดเท่ากัน ทั้งคู่ยังไม่แพ้ใครเลย โดยลิเวอร์พูลชนะรวด เก็บไป 9 คะแนนเต็ม ยึดอันดับ 2 จากการชนะเอซี มิลาน 3-1 (เยือน), ชนะโบโลญญา 2-0 (เหย้า), ชนะไลป์ซิก 1-0 (เยือน)

ด้านเลเวอร์คูเซนชนะ 2 เสมอ 1 มีอยู่ 7 คะแนน ครองอันดับ 6 จากการชนะเฟเยนูร์ด 4-0 (เยือน), ชนะเอซี มิลาน 1-0 (เหย้า), เสมอแบรสต์ 1-1 (เยือน)

เกมนี้คาดว่าเจ้าบ้านจะจัด ดาร์วิน นูนเญซ, โมฮาเหม็ด ซาลาห์, โคดี กักโป ลงสนาม ขณะที่ทีมเยือนคงใช้งาน วิกเตอร์ โบนิเฟซ, โฟลเรียน เวียร์ตซ์, กรานิต ชากา

แม้ทั้งคู่จะอยู่ในช่วงมีความมั่นใจ แต่วัดศักยภาพโดยรวมแล้วลิเวอร์พูลดูเหนือกว่าเลเวอร์คูเซน เจ้าบ้านน่าเบียดชนะ

เรอัล มาดริด-เอซี มิลาน คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 3 “ราชันชุดขาว”เรอัล มาดริด แชมป์เก่าจากสเปน เปิดสนามเอสตาดิโอ ซานติอาโก เบร์นาเบว รับการมาเยือนของ “ปีศาจแดงดำ”เอซี มิลาน จากอิตาลี

หลังผ่านมา 3 นัดเท่ากัน มาดริดชนะ 2 แพ้ 1 เก็บไป 6 คะแนน อยู่อันดับ 12 จากการชนะสตุตการ์ต 3-1 (เหย้า), แพ้ลีลล์ 0-1 (เยือน), ชนะโบรุสเซีย ดอร์ตมุนด์ 5-2 (เหย้า)

ส่วนมิลานชนะ 1 แพ้ 2 เก็บไป 3 คะแนน อยู่อันดับ 25 จากการแพ้ลิเวอร์พูล 1-3 (เหย้า), แพ้ไบเออร์ เลเวอร์คูเซน 0-1 (เยือน), ชนะคลับ บรูช 3-1 (เหย้า)

เกมนี้เจ้าบ้านมี คีลิยัน เอ็มบัปเป, วินิซิอุส จูเนียร์, จูด เบลลิงแฮม พร้อมลงเล่น ขณะที่ทีมเยือนคงใช้งาน อัลบาโร โมราตา, คริสเตียน ปูลิซิช, ราฟาเอล เลเอา

เทียบฟอร์มกันแล้วมาดริดดูแข็งแกร่งและสม่ำเสมอกว่ามิลาน เจ้าบ้านน่าคว้าชัย

สปอร์ติง ลิสบอน-แมนเชสเตอร์ ซิตี้ คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 4 และทรู พรีเมียร์ ฟุตบอล 4 สปอร์ติง ลิสบอน จากโปรตุเกส น่าจะได้รับผลกระทบจากกรณีที่กำลังจะเปลี่ยนแปลงกุนซือ มองแล้วเป็นโอกาสดีที่แมนเชสเตอร์ ซิตี้ จากอังกฤษ จะบุกชนะได้

ลีลล์-ยูเวนตุส คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 5 และทรู พรีเมียร์ ฟุตบอล 5 ลีลล์ จากฝรั่งเศส เจอกับยูเวนตุส จากอิตาลี ทั้งคู่ต่างมีฟอร์มการเล่นที่ค่อนข้างดี แต่แมตช์นี้ลีลล์ได้เปรียบในบ้าน โอกาสชนะจึงสูงกว่าเล็กน้อย

โบรุสเซีย ดอร์ตมุนด์-สตวร์ม กราซ คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 6 และทรู พรีเมียร์ ฟุตบอล 3 โบรุสเซีย ดอร์ตมุนด์ รองแชมป์เก่าจากเยอรมนี ศักยภาพแกร่งกว่าสตวร์ม กราซ จากออสเตรีย เจ้าบ้านคงไม่พลาดชัย

เซลติก-ไลป์ซิก คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 7 และทรูสปอร์ต 2 เซลติก จากสกอตแลนด์ ไม่ใช่ทีมที่แกร่งมาก แม้ว่าไลป์ซิก จากเยอรมนี จะแพ้มาตลอด 3 แมตช์แรก แต่คราวนี้ทีมเยือนน่าชนะได้เสียที

โบโลญญา-โมนาโก คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 8 โบโลญญา จากอิตาลี ยังไม่เจอชัยชนะในรายการนี้เลย แต่ฝั่งโมนาโก จากฝรั่งเศส ช่วงหลังดูฟอร์มแผ่วไป มองแล้วอาจจบเจ๊ากัน