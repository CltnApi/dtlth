---
layout: post
code: "ART2411270716FBAGEH"
origin_url: "https://www.khaosod.co.th/breaking-news/news_9523407"
image: "https://github.com/user-attachments/assets/a10259e3-f5a1-4e4e-846e-1f5ffe991236"
title: "ปิดล้อมป่าอ้อย พบเบาะแส มือปืน ยิง3ศพ หนีเข้าเลย ขอข้าวร้านตามสั่งกิน"
description: "ปิดล้อมป่าอ้อย ล่าตัว มือปืน ยิง3ศพ หนีเข้าเขตจ.เลย แม่ค้าร้านอาหารตามสั่ง เผย มาขอข้าวกิน ตำรวจสั่งเฝ้าระวังโรงเรียน-ศูนย์พัฒนาเด็กเล็ก"
category: "HOT_NEWS"
language: "th"
date: 2024-11-27T07:46:24.278Z
---

# ปิดล้อมป่าอ้อย พบเบาะแส มือปืน ยิง3ศพ หนีเข้าเลย ขอข้าวร้านตามสั่งกิน

[![ปิดล้อมป่าอ้อย พบเบาะแส มือปืน ยิง3ศพ หนีเข้าเลย ขอข้าวร้านตามสั่งกิน](https://www.khaosod.co.th/wpapp/uploads/2024/11/Hunt-for-gunman-with-3-corpses.jpg "ปิดล้อมป่าอ้อย พบเบาะแส มือปืน ยิง3ศพ หนีเข้าเลย ขอข้าวร้านตามสั่งกิน")](https://www.khaosod.co.th/wpapp/uploads/2024/11/Hunt-for-gunman-with-3-corpses.jpg)

**ปิดล้อมป่าอ้อย ล่าตัว มือปืน ยิง3ศพ หนีเข้าเขตจ.เลย แม่ค้าร้านอาหารตามสั่ง เผย มาขอข้าวกิน ตำรวจสั่งเฝ้าระวังโรงเรียน-ศูนย์พัฒนาเด็กเล็ก**

วันที่ 27 พ.ย.2567 จากกรณีเกิดเหตุยิงกันเสียชีวิตที่ต.โนนม่วง อ.ศรีบุญเรือง จ.หนองบัวลำภู มีผู้เสียชีวิต 3 ราย คนร้ายชื่อ นายสามารถ (ขอสงวนนามสกุล) อายุ 54 ปี ได้ขับรถจักรยานยนต์หลบหนี เหตุจูงใจลงมือยิงเสียชีวิต 3 รายครั้งนี้ มาจากผู้ตายฝากผู้ก่อเหตุไปกดเงินหมื่น แต่กลับไม่นำเงินไปให้ จนมีเรื่องฟ้องร้อง ทวงเงินกัน

ล่าสุดมีรายงานว่า นายสามารถได้หลบหนีเข้ามาในเขตจังหวัดเลย โดยมีพลเมืองดีพบเห็นลักษณะคล้ายคนร้ายในรูปตามข่าว ได้ขับขี่รถจักรยานยนต์ผ่านมาทางวัดป่าภูคำเป้ ต.ผาสามยอด ซึ่งอยู่ในเขตของ อ.เอราวัณ จ.เลย

พบเบาะแส มือปืน ยิง 3 ศพ หนีเข้าเขตจ.เลย ขอข้าวร้านตามสั่งกิน ตำรวจตั้งด่านสกัด สั่งรักษาความปลอดภัยเขตโรงเรียน-ศูนย์พัฒนาเด็กเล็ก

และได้มีแม่ค้าขายอาหารตามสั่ง ต.ผาสามยอด อ.เอราวัณ จ.เลย พบเห็นคนร้ายได้มาขอข้าวกิน ขณะนี้เจ้าหน้าที่ทั้ง สภ.จากอำเภอศรีบุญเรือง จ.หนองบัวลำภู พร้อมกับเจ้าหน้าที่จาก สภ.เอราวัณ และสืบจากภูธรจังหวัดเลย ร่วมกันออกค้นหา พื้นที่บริเวณดังกล่าว

[![](https://www.khaosod.co.th/wpapp/uploads/2024/11/27-เลย2.jpg)](https://www.khaosod.co.th/wpapp/uploads/2024/11/27-เลย2.jpg)

ส่วนเขตอำเภอวังสะพุง ซึ่งเป็นเขตติดต่ออำเภอเอราวัณ พ.ต.อ.นพดล เปลี่ยนรูป ผกก.สภ.วังสะพุง นำกำลังเจ้าหน้าที่ตำรวจออกตั้งจุดตรวจ จุดสกัดที่หน้าโรงเรียนราชประชานุเคราะห์ 52 ถนนวังสะพุง-หนองบัวลำภู และให้เจ้าหน้าที่ตำรวจออกตรวจตรา รวมทั้งให้เจ้าหน้าที่เฝ้าระวังตามโรงเรียนต่าง ๆ ในพื้นที่

[![](https://www.khaosod.co.th/wpapp/uploads/2024/11/27-เลย3.jpg)](https://www.khaosod.co.th/wpapp/uploads/2024/11/27-เลย3.jpg)

ส่วนในเขตของอำเภอเอราวัณ นายอาทิตย์ สายแวว นายกองค์การบริหารส่วนตำบลทรัพย์ไพวัลย์ อ.เอราวัณ พร้อมด้วยคณะผู้บริหาร ได้ประสานงานให้ชุดรักษาความปลอดภัยเข้ารักษาพื้นที่ศูนย์พัฒนาเด็กเล็ก และในเขตองค์การบริหารส่วนตำบล เพื่อป้องกันเหตุที่อาจจะเกิดขึ้นได้ ซึ่งได้หลบหนีมาใกล้พื้นที่ตำบลทรัพย์ไพรวัลย์

ต่อมาเวลา 13.20 น. ล่าสุดมีรายงานว่า คนร้ายได้หลบหนีเข้าป่าอ้อยบ้านตุม ในพื้นที่ อ.เอราวัณ จ.เลย เจ้าหน้าที่ทุกหน่วยบูรณาการปิดล้อมป่าอ้อย มีเจ้าหน้าที่ทุกหน่วยรวมทั้งชาวบ้านในพื้นที่ ให้ข้อมูลพื้นที่ป่า ที่คนร้ายหลบหนี ขณะนี้เจ้าหน้าที่ใช้โดรน ทางอากาศ เพื่อดูจุดคนร้ายหลบซ่อน คาดว่าอีกไม่นาน จะทราบพิกัด