---
layout: post
code: "ART24111504423EMETY"
origin_url: "https://www.khaosod.co.th/breaking-news/news_9506556"
image: "https://github.com/user-attachments/assets/208c9057-847c-4ab3-abfb-f1a1b7abf92e"
title: "กรมอุตุฯ พยากรณ์ฝนสะสม เตือน 10 วันข้างหน้า ฝนฟ้าคะนอง อากาศเย็น"
description: "กรมอุตุฯ อัปเดตพยากรณ์ฝนสะสม เตือน 10 วันข้างหน้า เจอฝนฟ้าคะนอง เมฆเพิ่มขึ้น เผย ช่วงไหนอากาศเย็น ลมแรงขึ้น ภาคใต้ เตรียมรับมือฝนตกหนัก น้ำท่วมฉับพลัน"
category: "HOT_NEWS"
language: "th"
date: 2024-11-15T04:52:41.469Z
---

# กรมอุตุฯ พยากรณ์ฝนสะสม เตือน 10 วันข้างหน้า ฝนฟ้าคะนอง อากาศเย็น

[![กรมอุตุฯ พยากรณ์ฝนสะสม เตือน 10 วันข้างหน้า ฝนฟ้าคะนอง อากาศเย็น](https://www.khaosod.co.th/wpapp/uploads/2024/11/Meteorological-Department-rain.jpg "กรมอุตุฯ พยากรณ์ฝนสะสม เตือน 10 วันข้างหน้า ฝนฟ้าคะนอง อากาศเย็น")](https://www.khaosod.co.th/wpapp/uploads/2024/11/Meteorological-Department-rain.jpg)

**กรมอุตุฯ อัปเดตพยากรณ์ฝนสะสม เตือน 10 วันข้างหน้า เจอฝนฟ้าคะนอง เมฆเพิ่มขึ้น เผย ช่วงไหนอากาศเย็น ลมแรงขึ้น ภาคใต้ เตรียมรับมือฝนตกหนัก น้ำท่วมฉับพลัน**

วันที่ 15 พ.ย.2567 [กรมอุตุนิยมวิทยา](https://www.tmd.go.th/) อัปเดตผลการพยากรณ์ฝนสะสมรายวัน (ทุกๆ 24 ชม.:(นับตั้งแต่เวลา 07.00 น. ถึงเวลา 07.00 น.วันรุ่งขึ้น) และลมที่ระดับ 925hPa (750 ม.)10 วันล่วงหน้า ระหว่าง 15-24 พ.ย.67 init. 2024111412 จากศูนย์พยากรณ์อากาศระยะกลางยุโรป (ECMWF) (วิเคราะห์ตามผลจากแบบจำลองฯ)

เฉดสีแดงหมายถึงฝนหนัก สีเขียวหมายถึงฝนเล็กน้อย วันลอยกระทงปีนี้อาจมีฝนฟ้าคะนองบางพื้นที่ โดยเฉพาะพื้นที่ภาคกลาง ภาคตะวันออก กทม.และปริมณฑล ภาคใต้ตอนบน แต่ไม่น่าเป็นอุปสรรค

กรมอุตุฯ อัปเดตพยากรณ์ฝนสะสม เตือน 10 วันข้างหน้า เจอฝนฟ้าคะนอง เมฆเพิ่มขึ้น เผย ช่วงไหนอากาศเย็น ลมแรงขึ้น ภาคใต้ เตรียมรับมือฝนตกหนัก น้ำท่วมฉับพลัน

ช่วง 15-17 พ.ย.67 มวลอากาศเย็นที่แผ่ปกคลุมมีกำลังอ่อนลง ลมเบาลง ทิศทางแปรปรวน และอุณหภูมิจะเริ่มสูงขึ้น อากาศร้อนตอนกลางวัน แต่ยอดดอยยอดภู ยังมีอากาศเย็นพอให้ได้สัมผัส

ส่วนภาคอีสานตอนล่าง ภาคกลาง ภาคตะวันออก กทม. ปริมณฑลและภาคใต้ตอนบน ยังมีฝนฟ้าคะนองเล็กน้อยถึงปานกลาง เมฆเพิ่มขึ้นบ้าง และมีหมอกในหลายพื้นที่ เดินทางสัญจรต้องระวัง ทัศนวิสัยการมองเห็นต่ำลง พี่น้องเกษตรกรที่กำลังเก็บเกี่ยว ต้องป้องกันและเฝ้าระวังผลผลิตที่อาจเสียหายได้ ระวังรักษาสุขภาพช่วงที่มีอากาศเปลี่ยนแปลง ส่วนภาคใต้จะเริ่มมีฝนลดลง แต่ยังมีฝนบางแห่ง

[![](https://www.khaosod.co.th/wpapp/uploads/2024/11/15-อุตุ4.jpg)](https://www.khaosod.co.th/wpapp/uploads/2024/11/15-อุตุ4.jpg)

ช่วง 18-24 พ.ย.67 มวลอากาศเย็นกำลังปานกลางจากประเทศจีนจะแผ่ลงมาปกคลุมภาคอีสานและทะเลจีนใต้ ลมแรงขึ้น อากาศจะเริ่มเย็นลงอีกครั้งและอาจมีคลื่นกระแสลมฝ่ายตะวันตกพัดปกคลุมภาคเหนือตอนบนอีกครั้ง

[![](https://www.khaosod.co.th/wpapp/uploads/2024/11/15-อุตุ5.jpg)](https://www.khaosod.co.th/wpapp/uploads/2024/11/15-อุตุ5.jpg)

ส่วนภาคใต้ ตั้งแต่ จ.สุราษฎร์ธานี ลงไป จะมีฝนเพิ่มขึ้นอีกครั้งหลังวันที่ 19 พ.ย.67 ต้องติดตามและเฝ้าระวัง ฝนตกหนัก ฝนตกสะสม ซึ่งอาจทำให้เกิดน้ำท่วมฉับพลัน น้ำป่าไหลหลากได้ (ข้อมูลนี้อาจมีการเปลี่ยนแปลงได้ ตามข้อมูลนำเข้าและประมวลผลใหม่ ใช้เป็นแนวทางประกอบการตัดสินใจและติดตามสภาพอากาศ)

