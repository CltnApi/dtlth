---
layout: post
code: "ART2411120902P44Z5Z"
origin_url: "https://www.khaosod.co.th/special-stories/news_9502050"
image: "https://github.com/user-attachments/assets/b2266d2c-bd0d-426c-9f94-45474482de40"
title: "ลุงเมาหนัก ป่วนคอนเสิร์ต ตรี ชัยณรงค์ ปีนขึ้นเวที ผลักอกจนเซ ชาวเน็ตแห่ชมนักร้องดัง"
description: "ลุงเมาหนัก ป่วนคอนเสิร์ต ตรี ชัยณรงค์ ปีนขึ้นเวที ผลักอ..."
category: "SPECIAL_STORIES"
language: "th"
date: 2024-11-12T09:12:06.858Z
---

# ลุงเมาหนัก ป่วนคอนเสิร์ต ตรี ชัยณรงค์ ปีนขึ้นเวที ผลักอกจนเซ ชาวเน็ตแห่ชมนักร้องดัง

[![ลุงเมาหนัก ป่วนคอนเสิร์ต ตรี ชัยณรงค์ ปีนขึ้นเวที ผลักอกจนเซ ชาวเน็ตแห่ชมนักร้องดัง](https://www.khaosod.co.th/wpapp/uploads/2024/11/treechainarong.jpg "ลุงเมาหนัก ป่วนคอนเสิร์ต ตรี ชัยณรงค์ ปีนขึ้นเวที ผลักอกจนเซ ชาวเน็ตแห่ชมนักร้องดัง")](https://www.khaosod.co.th/wpapp/uploads/2024/11/treechainarong.jpg)

**ลุงเมาหนัก ป่วนคอนเสิร์ต ตรี ชัยณรงค์ ปีนขึ้นเวที ผลักอกจนเซ ห้ามกันวุ่น สห.หิ้วลงจากเวที ชาวเน็ตแห่ชมนักร้องดัง ควบคุมสถานการณ์ได้ดี ทำให้ไม่เสียบรรยากาศ**

วันที่ 12 พ.ย.67 สมาชิก **[TikTok @aud\_sunthreeya](https://www.tiktok.com/@aud_sunthreeya/video/7435907457152470280?lang=th-TH)** โพสต์คลิปคนเมาขึ้นไปก่อกวนบนเวที ขณะนักร้องลูกทุ่งหมอลำชื่อดัง ตรี ชัยณรงค์ กำลังทำการแสดง จนต้องหยุดชะงัก

โดยในคลิป นักร้องลูกทุ่งหมอลำชื่อดัง ตรี ชัยณรงค์ กำลังทำการแสดงในงานประเพณีวิ่งควาย ที่เทศบาลหนองไผ่แก้ว บ้านบึง จ.ชลบุรี ระหว่างที่กำลังร้องเพลงอยู่นั้น ก็มีชายสูงอายุคนหนึ่งลักษณะคล้ายคนเมาเดินมาที่หน้าเวทีแล้วปีนขึ้นไปด้านบน

_**จังหวะนั้น ตรี ชัยณรงค์ เห็นก็รีบคว้าตัวไว้เพราะกลัวจะตกเวที ก่อนที่ชายคนดังกล่าวจะขึ้นไปยืนบนเวที ซึ่ง ตรี ชัยณรงค์ คิดว่าคงจะมาร่วมสนุกด้วย จึงเข้าไปกอดคอ แต่ชายคนนี้กลับปัดมือออก แล้วผลักอกทันที จน นักร้องดังถึงกับเซ**_

จากนั้นก็มีคนบนเวทีเข้าไปห้าม แต่ชายคนนี้ก็ยังไม่หยุด พยายามจะเข้าไปผลักอกอีกครั้ง กระทั่งมี สห.และเจ้าหน้าที่พาตัวลงจากเวทีไป ซึ่งระหว่างที่เกิดเหตุการณ์ระทึกนั้น ตรี ชัยณรงค์ ก็ไม่ได้มีสีหน้าหรืออาการที่ไม่พอใจแต่อย่างใด และยังคงยิ้มพร้อมกับหัวเราะ ก่อนจะพูดแซวบนเวทีแล้วเริ่มทำการแสดงต่อ

หลังคิกดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก ส่วนใหญ่ชื่นชมศิลปินที่ควบคุมอารมณ์ได้ดี โดยมีคนคอมเมนต์ว่า “ศิลปินควบคุมอารมณ์และแก้ไขสถานการณ์ได้ดีมากครับ ไม่ทำให้เสียบรรยากาศ” และอีกคนบอกว่า “น้องตรี ..น่ารักมากๆเลยค่ะ..ที่ไม่แสดงสีหน้าและท่าทางที่ไม่พอใจเลย…น้องน่ารักจริงๆ”



