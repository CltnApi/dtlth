---
layout: post
code: "ART2411060641V0JVCV"
origin_url: "https://www.khaosod.co.th/breaking-news/news_9492718"
image: "https://github.com/user-attachments/assets/b74922df-200c-4316-ab4a-ee00f970bceb"
title: "บุกจับ 2 หนุ่ม แก๊งยากูซ่า คารีสอร์ต หนีคดีกรรโชกทรัพย์ อ้างถูกหลอกลงทุนสูญ 330 ล้าน"
description: "บุกจับ 2 หนุ่ม แก๊งยากูซ่า คารีสอร์ต หนีคดีกรรโชกทรัพย์ ยังปากแข็งปฏิเสธ อ้างเป็นแค่นักธุรกิจ มาลงทุนในไทย แต่ถูกหลอกสูญ 330 ล้าน"
category: "HOT_NEWS"
language: "th"
date: 2024-11-06T06:52:14.390Z
---

# บุกจับ 2 หนุ่ม แก๊งยากูซ่า คารีสอร์ต หนีคดีกรรโชกทรัพย์ อ้างถูกหลอกลงทุนสูญ 330 ล้าน

[![บุกจับ 2 หนุ่ม แก๊งยากูซ่า คารีสอร์ต หนีคดีกรรโชกทรัพย์ อ้างถูกหลอกลงทุนสูญ 330 ล้าน](https://www.khaosod.co.th/wpapp/uploads/2024/11/yakusa.jpg "บุกจับ 2 หนุ่ม แก๊งยากูซ่า คารีสอร์ต หนีคดีกรรโชกทรัพย์ อ้างถูกหลอกลงทุนสูญ 330 ล้าน")](https://www.khaosod.co.th/wpapp/uploads/2024/11/yakusa.jpg)

**บุกจับ 2 หนุ่ม แก๊งยากูซ่า คารีสอร์ต หนีคดีกรรโชกทรัพย์ ยังปากแข็งปฏิเสธ อ้างเป็นแค่นักธุรกิจ มาลงทุนในไทย แต่ถูกหลอกสูญ 330 ล้าน**

เมื่อวันที่ 6 พ.ย.67 ตามนโยบายของ พล.ต.อ.กิตติ์รัฐ พันธุ์เพ็ชร์ ผบ.ตร., พล.ต.อ.ธนา ชูวงศ์ รอง ผบ.ตร. และ พล.ต.ท.สำราญ นวลมา ผู้ช่วย ผบ.ตร. ให้เร่งรัดปราบปรามอาชญากรรมที่สร้างความเดือดร้อนให้แก่ประชาชน พล.ต.ท.ธิติ แสงสว่าง ผบช.น., พล.ต.ต.นพศิลป์ พูลสวัสดิ์ รอง ผบช.น.

[![](https://www.khaosod.co.th/wpapp/uploads/2024/11/เบลอ7-696x389.jpg)](https://www.khaosod.co.th/wpapp/uploads/2024/11/เบลอ7.jpg)

สั่งการให้ พล.ต.ต.ธีรเดช ธรรมสุธีร์ ผบก.สส.บช.น., พ.ต.อ.วรพจน์ รุ่งกระจ่าง รอง ผบก.สส.บช.น., พ.ต.อ.จักราวุธ คล้ายนิล ผกก.วิเคราะห์ข่าวฯ บก.สส.บช.น., พ.ต.ท.เอกศิษฐ์ วรกิตติ์ฐากรณ์ รอง ผกก.สส.4ฯ ปฏิบัติราชการ กก.สส.1 บก.สส.บช.น. และ พ.ต.ท.มาโนชย์ ทองแก้ว รอง ผกก.สส.บก.น.5, พ.ต.ต.ธัญพีรสิษฐ์ จุลพิภพ สว.กก.สส.3 บก.สส.บช.น., ร.ต.อ.ศิวัช ยังอุ่น รอง สว.กก.สส.4 บก.สส.บช.น., ร.ต.อ.พลวัต นาคถมยา รอง สว.กก.สส.1 บก.สส.บช.น. และส.ต.ท.เมธิชัย คำดี ผบ.หมู่ฯ

[![](https://www.khaosod.co.th/wpapp/uploads/2024/11/เบลอ-696x392.jpg)](https://www.khaosod.co.th/wpapp/uploads/2024/11/เบลอ.jpg)

ร่วมกันจับกุม 1.นายนิกิ ฟุกุ อายุ 45 ปี สัญชาติญี่ปุ่น ผู้ต้องหาตามหมายจับศาลอาญาที่ 5034/2567 ลง 17 ต.ค.67 และ 2.นายโทมิ อาซาอิ อายุ 26 ปี สัญชาติญี่ปุ่น ผู้ต้องหาตามหมายจับศาลอาญาที่ 5036/2567 ลง 17 ต.ค.67 ต้องหาว่ากระทำความผิดฐาน “ร่วมกันกรรโชกทรัพย์ผู้อื่น”

พร้อมตรวจยึดของกลาง จำนวน 11 รายการ ได้ภายในห้องพัก ของรีสอร์ตแห่งหนึ่งใน ต.โป่ง อ.บางละมุง จว.ชลบุรี โดยเวลา 14.00 น. พล.ต.ท.ธิติ และ พล.ต.ต.นพศิลป์ ร่วมสอบสวนผู้ต้องหาที่ บก.สส.บช.น.

รายงานข่าวแจ้งว่า จากการสอบสวนเบื้องต้น นายฟุกุไม่รับว่าเป็นยากูซ่า แต่บอกว่าเป็นนักธุรกิจจากองค์กรใหญ่จากประเทศญี่ปุ่น ด้วยความชอบส่วนตัวในเรื่องกัญชาจึงย้ายมาอยู่ประเทศไทย มาลงทุนทำธุรกิจ ขายตู้คอนเทนเนอร์

ซึ่ง 6 เดือนที่ผ่านมาในประเทศไทย โดนคนหลอกเงินลงทุนไปแล้วจำนวน 1,500,000,000 เยน หรือประมาณ 330,000,000 บาท และกำลังจะลงทุนเปิดร้านขายกัญชา ด้านนายโทมิกิรู้จักกับนายฟูกุผ่านทางโลกออนไลน์ ตั้งแต่ประมาณปลายปี 2566 เพราะว่าชื่นชอบกัญชาเหมือนกัน จึงมาช่วยงาน เป็นบางครั้งบางคราว ปัจจุบันไม่มีอาชีพเป็นหลักเป็นแหล่ง

