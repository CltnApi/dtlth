---
layout: post
code: "ART2411171727OT1ZG3"
origin_url: "https://www.khaosod.co.th/special-stories/news_9509834"
image: "https://github.com/user-attachments/assets/b9e16372-2bec-406e-9700-ee05b3d757dd"
title: "ดราม่าวงการหมอลำ! แดนเซอร์เทงาน หมอลำวงดัง อ้างรถบัสไม่จอด แต่ไปโผล่อยู่คณะอื่น"
description: "ดราม่าวงการหมอลำ! ทีมแดนเซอร์เทงาน หมอลำวงดัง กำลังขึ้น..."
category: "SPECIAL_STORIES"
language: "th"
date: 2024-11-17T17:31:17.576Z
---

# ดราม่าวงการหมอลำ! แดนเซอร์เทงาน หมอลำวงดัง อ้างรถบัสไม่จอด แต่ไปโผล่อยู่คณะอื่น

[![ดราม่าวงการหมอลำ! แดนเซอร์เทงาน หมอลำวงดัง อ้างรถบัสไม่จอด แต่ไปโผล่อยู่คณะอื่น](https://www.khaosod.co.th/wpapp/uploads/2024/11/morlam.jpg "ดราม่าวงการหมอลำ! แดนเซอร์เทงาน หมอลำวงดัง อ้างรถบัสไม่จอด แต่ไปโผล่อยู่คณะอื่น")](https://www.khaosod.co.th/wpapp/uploads/2024/11/morlam.jpg)

**ดราม่าวงการหมอลำ! ทีมแดนเซอร์เทงาน หมอลำวงดัง กำลังขึ้นแสดง กลายเป็นเวทีโล่ง อ้างรถบัสไม่จอดให้เด็กลงไปงาน แต่กลับไปโผล่เต้นกับคณะอื่น เงินก็เบิกไปแล้ว แฉเคยเทคณะอื่นด้วย**

วันที่ 17 พ.ย.67 สมาชิก **[TikTok @morlam\_carnival](https://www.tiktok.com/@morlam_carnival)** โพสต์เรื่องราวดราม่าของวงการหมอลำทางภาคอีสาน หลังครธแดนเซอร์ชื่อดังของ จ.หนองคาย เทงานของวงหมอลำเพชรลำเพลิน คณะหมอลำชื่อดังของภาคอีสาน ขณะมาเตรียมแสดงโชว์ที่ขอนแก่น

เบื้องต้นทางเจ้าของคณะหมอลำเพชรลำเพลิน ได้อัดคลิประบุว่า “ได้ว่าจ้างทีมงานแดนเซอร์แล้วทำสัญญากับทีมแดนเซอร์ชื่อดังใน จ.หนองคาย ได้ตกลงค่าจ้างและตกลงคุยกันว่า วงเพชรลำเพลิน จะจ้างทีมแดนเซอร์ดังกล่าวมาร่วมสังกัดทีมงานในฤดูกาลนี้ จะใช้แดนเซอร์ขั้นต่ำงานละ 24 คน ทางนั้นต้องการค่ามัดจำ 80,000 บาท พวกผมก็จ่ายให้เต็มที่ ซึ่งมันไม่เคยมีหรอก น้อยมากที่จะทำแบบนี้ ก็มาคุยกันดูแลกันตามปกติ เงิน 80,000 เขาก็เบิกตั้งแต่อาทิตย์แรกแล้ว”

ขณะเดียวกัน แม่พร ภิรดี หัวหน้าผู้นำทีมงานคณะหมอลำเพชรลำเพลิน ได้อัดคลิปพูดถึงเรื่องราวดังกล่าวอย่างดุเดือดว่า ทีมแดนเซอร์เทงานใหญ่ คณะหมอลำเพชรลำเพลิน จะมาแก้สถานการณ์แบบไหน แก้โดยการที่ว่าจะมาขึ้นเต้นให้เหรอ เป็นไปไม่ได้ นอกจากจะหาเด็กมาเต้นให้ แล้วจะหาจากไหนมาทันล่ะ แล้วตอนนี้เด็กคุณอยู่ไหน รถไม่พาเข้ามา แล้วเราก็ไม่เคยบิด ไม่มีก็ต้องหาไว้ให้สำหรับเด็กกลุ่มนี้ เพราะต้องเอามาโชว์ อยู่ดีๆ มาทำแบบนี้ได้ยังไง แล้ววันนี้เป็นงานใหญ่ด้วย ตอนนี้เอาอะไรมาอ้างไม่ได้แล้ว จะอ้างเหตุผลว่ารถบัสไม่จอด เป็นไปไม่ได้แล้ว

จากนั้นแม่พร ภิรกี ก็ได้คุยกับทางเจ้าของทีมแดนเซอร์บอกว่า วันนี้หาค่ามัดจำมาคืน 8 หมื่นบาท แล้วจบกันด้วยดี ตอนนี้แม่เสียแล้ว อุตส่าห์มาขายงานที่ขอนแก่น แล้วมาเทงานสำคัญด้วย เจตนาเลย ตั้งใจเลย เขาก็โต้บอกว่าให้ฟังเขาก่อน แต่แม่ไม่ฟัง ฟังทำไม ฟังแล้วก็มาขึ้นเต้นไม่ได้ วันนั้นเงียบ แชทไปไม่อ่าน รุ่งเช้าแชทไปใหม่ บอกให้หาเงินมาคืน จะได้หากินกันสบายๆ อย่าไปทำแบบนี้กับคณะอื่นเลย มีหลายคนแชทมาบอกว่าปีที่แล้วก็ไปเทเขา เทประมาณนี้แหละ แต่ของฉันมีสัญญา ถ่ายวิดีโอตอนทำสัญญาไว้ด้วย มีคลิปเสียงมีอะไรหมด แม่บอกให้ทุกคนรอบคอบ เพราะแม่เห็นกิริยาและอาการแล้วน่ากลัว วันนี้ถ้าไม่จ่าย 8 หมื่นจะปรับหัวละ 1 หมื่นบาท พร้อมดำเนินคดีให้ถึงที่สุด

หลังจากโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก ทำเอาหลายๆ คนที่รอไปดูหมอลำเพชรลำเพลินถึงกับหายคาใจ ที่วงเริ่มแสดงช้ากว่าปกติ เหตุเพราะโดนทีมงานแดนเซอร์เทงานนี่เอง แต่ทางทีมงานเพชรลำเพลิน ก็แก้ไขสถานการณ์ได้ดี จากเวทีใหญ่ๆ กลายเป็นเวทีโล่งเพราะไม่มีแดนเซอร์ที่จ้างไว้มาเต้น ทำให้ต้องหาทีมแดนเซอร์มาแก้ไขสถานการณ์เฉพาะหน้าไปก่อน

ขณะเดียวคนดิวงานของคณะเพชรลำเพลิน ก็ได้เข้ามาตอบคอมเมนต์ โดยบอกว่า ตนเป็นคนดิวงานเอง ซึ่งทางทีมแดนเซอร์ให้เหตุผลว่า รถบัสไม่จอดให้เด็กมางาน แต่กลับไปโผล่คณะอื่น



