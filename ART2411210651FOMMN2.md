---
layout: post
code: "ART2411210651FOMMN2"
origin_url: "https://www.khaosod.co.th/sports/news_9515206"
image: "https://github.com/user-attachments/assets/31285ad7-f691-4404-bf5a-3d743b478088"
title: "กุลวุฒิ โชว์ฟอร์มเชือดหนุ่มไต้หวัน ลิ่วรอบสามแบดไชนา มาสเตอร์ส ดวลมือ 1 โลก"
description: "ศึกแบดมินตันระดับเวิลด์ทัวร์ ซูเปอร์ 750 รายการ หลี่-หนิง ไชนา มาสเตอร์ส ชิงเงินรางวัลรวม 1,150,000 เหรียญสหรัฐ หรือประมาณ 40,250,000 บาท"
category: "SPORTS"
language: "th"
date: 2024-11-21T06:56:01.345Z
---

# กุลวุฒิ โชว์ฟอร์มเชือดหนุ่มไต้หวัน ลิ่วรอบสามแบดไชนา มาสเตอร์ส ดวลมือ 1 โลก

[![กุลวุฒิ โชว์ฟอร์มเชือดหนุ่มไต้หวัน ลิ่วรอบสามแบดไชนา มาสเตอร์ส ดวลมือ 1 โลก](https://www.khaosod.co.th/wpapp/uploads/2024/11/View-5.jpg "กุลวุฒิ โชว์ฟอร์มเชือดหนุ่มไต้หวัน ลิ่วรอบสามแบดไชนา มาสเตอร์ส ดวลมือ 1 โลก")](https://www.khaosod.co.th/wpapp/uploads/2024/11/View-5.jpg)

ศึกแบดมินตันระดับเวิลด์ทัวร์ ซูเปอร์ 750 รายการ หลี่-หนิง ไชนา มาสเตอร์ส ชิงเงินรางวัลรวม 1,150,000 เหรียญสหรัฐ หรือประมาณ 40,250,000 บาท ที่เมืองเสินเจิ้น สาธารณรัฐประชาชนจีน เมื่อ 21 พ.ย. ที่ผ่านมาเป็นการแข่งขันในรอบ 2 หรือ 16 คนสุดท้าย

ประเภทชายเดี่ยว “วิว” กุลวุฒิ วิทิตศานต์ มือ 5 ของโลก พบกับ หวัง ซือ เหว่ย มือ 25 ของโลกจากไต้หวัน

ผลปรากฎว่า วิว กุลวุฒิ โชว์ฟอร์มเอาชนะ หวัง ซือ เหว่ย ไป 2 เกมรวด 21-16 และ 21-17 พร้อมผ่านเข้าสู่รอบ 3 โดยจะเข้าไปเจอกับศึกหนัก ด้วยการเจอ ฉือ ยู่ฉี มือ 1 ของโลกชาวจีนต่อไป

ส่วนประเภทคู่ผสม “ปอป้อ” ทรัพย์สิรี แต้รัตนชัย จับคู่ “เอ็ม” สุภัค จอมเกาะ เล่นถึงสามเกมก่อนพ่าย หยาง โป-ซวน และ  
หู หลิง ฟาง คู่มือ 14 ของไต้หวัน 1-2 เกม 23-21, 12-21 และ 18-21 ยุติเส้นทางไว้ที่รอบสอง