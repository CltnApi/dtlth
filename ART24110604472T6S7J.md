---
layout: post
code: "ART24110604472T6S7J"
origin_url: "https://www.khaosod.co.th/special-stories/news_9492376"
image: "https://github.com/user-attachments/assets/e65e4252-c20e-4b52-91c3-953a1820fc6c"
title: "แฉอีก สาวปวดหัว อดีตพระปลัดรองเจ้าอาวาส เปย์ฉ่ำ ขอ 2 แสน โอนมาให้ 2 ล้าน"
description: "แฉอีก สาวบอกปวดหัว อดีตพระปลัดรองเจ้าอาวาส เปย์ฉ่ำ ขอ 2 แสน โอนมาให้ 2 ล้านบาท หายปวดหัวทันที  เพจดังชี้ควรยึดทรัพย์เอาเงินคืนวัด"
category: "SPECIAL_STORIES"
language: "th"
date: 2024-11-06T04:56:05.409Z
---

# แฉอีก สาวปวดหัว อดีตพระปลัดรองเจ้าอาวาส เปย์ฉ่ำ ขอ 2 แสน โอนมาให้ 2 ล้าน

[![แฉอีก สาวปวดหัว อดีตพระปลัดรองเจ้าอาวาส เปย์ฉ่ำ ขอ 2 แสน โอนมาให้ 2 ล้าน](https://www.khaosod.co.th/wpapp/uploads/2024/11/Phra-Paladt06-11-01.jpg "แฉอีก สาวปวดหัว อดีตพระปลัดรองเจ้าอาวาส เปย์ฉ่ำ ขอ 2 แสน โอนมาให้ 2 ล้าน")](https://www.khaosod.co.th/wpapp/uploads/2024/11/Phra-Paladt06-11-01.jpg)

_**แฉอีก สาวบอกปวดหัว อดีตพระปลัดรองเจ้าอาวาส เปย์ฉ่ำ ขอ 2 แสน โอนมาให้ 2 ล้านบาท หายปวดหัวทันที เพจดังชี้ควรยึดทรัพย์เอาเงินคืนวัด**_

วันที่ 6 พ.ย. 2567 ผู้สื่อข่าวรายงานว่า เพจเฟซบุ๊ก คุณท้าวศรีสุวรรณภิรมย์ภักดี โพสต์ข้อความเกี่ยวกับ เจ้าหญิงขี้อวด กับ นักบวชร้อยล้าน โดยระบุว่า โอนทีละ 2 ล้านเลยเหรอพี่ ใจป๋าจัดหนัก ออกรถให้เมีย และแก๊งเพื่อนสาวขับเที่ยวทั่วสารคาม เพื่อนก็สนับสนุน เพราะใช้เงินซื้อเพื่อนฉ่ำ ๆ

แม้แต่ญาติพี่น้องก็ได้ผลพลอยได้ไปด้วย ไม่มีใครเตือนใครได้ เพราะเงินมันเยอะ พอจะรู้บ้างแล้วทำไม ถึงเป็นคนลงทุกอย่างบนโซเชียล เพราะขาดความอบอุ่น สายใยครอบครัวตั้งแต่เด็ก ๆ ไม่เคยมีไม่เคยได้ ครอบครัวก็ไม่สนใจ ฝากตายายเลี้ยงไม่เป็นที่ยอมรับ เลยต้องพยายามทุกทางไม่สนใดๆ

แต่หลังจากนักบวชร้อยล้านเข้ามา ความสัมพันธ์ในบ้านก็ดีขึ้น ทุกคนโอบกอดมีตัวตน มันเลยทำให้ยิ่งลงยิ่งรัก กลับบ้านก็มีแต่คนรอรับ ครอบครัวโพสต์อวยเช้าอวยเย็น ลองเคาะเครื่องคิดเลขเล่น ๆ เผลอ ๆ 50 ล้านถึงแน่นอน ควรยึดทรัพย์เอาเงินคืนวัด มันไม่ใช่เงินส่วนตัวอย่างแน่นอน

กิจนิมนต์จะได้สักเท่าไหร่เจ้าคะ เรื่องนี้มีกลิ่นแน่นอนไม่สามารถทำคนเดียวได้หรอก ต้องสืบไปถึงต้นตอเรื่องวัตถุมงคล ว่ามันทุจริตยังไง มีนอกมีในชัวร์ 1000% ว่าแต่ช่วยกันปกปิดดีนะคะ เงียบหมดนอนอมเหรียญกันอยู่แน่ ๆ

ทั้งนี้ทางเพจได้นำภาพสตอรี่ของสาวรายดังกล่าว โดยเป็นสลิปรับเงินจำนวน 2,000,000 บาท ทางสาวรายนี้ได้ระบุข้อความในสตอรี่เป็นลักษณะบทสนทนาบอกว่าหายปวดหัวเลย ตอนแรกบอก 2 แสน แถม0 อีก1 ฮือ น่ารักมากๆเลย ดีใจมากเลย ขอบคุณนะคะ โชคดีเป็นบ้าเลย เดือนนี้อ้วนให้หนูเยอะมากๆเลย

[![](https://www.khaosod.co.th/wpapp/uploads/2024/11/Phra-Paladt06-11-03.jpg)](https://www.khaosod.co.th/wpapp/uploads/2024/11/Phra-Paladt06-11-03.jpg)