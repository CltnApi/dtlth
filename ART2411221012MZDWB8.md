---
layout: post
code: "ART2411221012MZDWB8"
origin_url: "https://www.khaosod.co.th/lottery/news_9517237"
image: "https://github.com/user-attachments/assets/22ce4b30-bdcb-421f-a4d4-8f3d323829ae"
title: "ส่องขันน้ำมนต์ เสกเหรียญหลวงปู่คำไหล ตีเลขเด็ด ฮือฮาเห็น 2-3 ตัว"
description: "ส่องขันน้ำมนต์ ปลุกเสกเหรียญหลวงปู่คำไหล ในพระมหาเจดีย์วัดดัง ตีเลขเด็ดงวด 1 ธ.ค.67 ฮือฮาเห็นเป็นเลข 2-3 ตัว ลุ้นรวยงวดนี้"
category: "LOTTERY"
language: "th"
date: 2024-11-22T10:51:42.738Z
---

# ส่องขันน้ำมนต์ เสกเหรียญหลวงปู่คำไหล ตีเลขเด็ด ฮือฮาเห็น 2-3 ตัว

[![ส่องขันน้ำมนต์ เสกเหรียญหลวงปู่คำไหล ตีเลขเด็ด ฮือฮาเห็น 2-3 ตัว](https://www.khaosod.co.th/wpapp/uploads/2024/11/Water-dipper.jpg "ส่องขันน้ำมนต์ เสกเหรียญหลวงปู่คำไหล ตีเลขเด็ด ฮือฮาเห็น 2-3 ตัว")](https://www.khaosod.co.th/wpapp/uploads/2024/11/Water-dipper.jpg)

**ส่องขันน้ำมนต์ ปลุกเสกเหรียญหลวงปู่คำไหล ในพระมหาเจดีย์วัดดัง ตีเลขเด็ดงวด 1 ธ.ค.67 ฮือฮาเห็นเป็นเลข 2-3 ตัว ลุ้นรวยงวดนี้**

เมื่อวันที่ 22 พ.ย.67 ที่วัดศรีชมพู อ.นาหว้า จ.นครพนม พระราชสิริวัฒน์ เจ้าคณะจังหวัดนครพนม เป็นประธานฝ่ายสงฆ์ ในพิธีมหาพุทธาภิเษกเหรียญหลวงปู่คำไหล ปริสุทโธ รุ่นเหนือดวง พระเกจิชื่อดังภาคอีสานแห่งวัดศรีชมพู บ.อูนนา ต.นางัว อ.นาหว้า

[![](https://www.khaosod.co.th/wpapp/uploads/2024/11/495267-696x392.jpg)](https://www.khaosod.co.th/wpapp/uploads/2024/11/495267.jpg)

ภายในพระมหาเจดีย์ศรีชมพูสถิตย์ มีพระเกจิชื่อดังร่วมพิธีพุทธาภิเษก นายวรวิทย์ พิมพนิตย์ รองผู้ว่าฯนครพนม พล.ต.ณัฐ มีช่วงชั้น ผบ.มทบ.210 น.ส.ศุภพานี โพธิ์สุ นายก อบจ.นครพนม พร้อมพุทธศาสนิกชนนุ่งขาวห่มขาวมา ร่วมพิธีครั้งนี้กว่า 1,000 คน

[![](https://www.khaosod.co.th/wpapp/uploads/2024/11/495262-696x392.jpg)](https://www.khaosod.co.th/wpapp/uploads/2024/11/495262.jpg)

โดยพิธีเริ่มเวลา 09.09 น. มีพิธีตั้งโต๊ะบวงสรวงสิ่งศักดิ์สิทธิ์เทไท้เทวา เพื่อเป็นสิริมงคล สำหรับวัตถุมงคลรุ่นนี้คณะลูกศิษย์จัดสร้างขึ้น 3 รุ่นคือ รุ่นเหนือดวง รุ่นดวงเศรษฐี และรุ่นกตัญญญูร้อยล้าน โดยมีวัตถุประสงค์เพื่อจัดหารายได้สมทบทุนศร้างศาลาการเปรียญหลังใหม่ ซึ่งอยู่ระหว่างการก่อสร้างแต่ยังไม่แล้วเสร็จ วัดศรีชมพู อ.นาหว้า

[![](https://www.khaosod.co.th/wpapp/uploads/2024/11/495449-696x392.jpg)](https://www.khaosod.co.th/wpapp/uploads/2024/11/495449.jpg)

จากนั้นเวลา 14.09 น. พระสงฆ์ 10 รูปสวดเจริญพระพุทธมนต์ สวดเจริญชัยมงคลคาถา จึงเริ่มพิธีมหาพุทธาภิเษกวัตถุมงคลรุ่นดังกล่าว มีพระเกจิชื่อดังภาคอีสาน อาทิ หลวงปู่คำไหล พระราชสิริวัฒน์ หลวงปู่คีบ ธีรปัญโญ วัดป่าสุทธาวาส อ.โพนสวรรค์ จ.นครพนม หลวงปู่หนุน สุวิชโย วัดพุทธโมกพลาราม อ.โพนนาแก้ว จ.สกลนคร พระราชรัตนากรวิสุทธิ์ รองเจ้าคณะจังหวัดสกลนคร เจ้าอาวาสวัดทุ่ง อ.อากาศอำนวย จ.สกลนคร นั่งปรกอธิษฐานจิตและเป็นประธานดับเทียนชัย

[![](https://www.khaosod.co.th/wpapp/uploads/2024/11/495271-696x392.jpg)](https://www.khaosod.co.th/wpapp/uploads/2024/11/495271.jpg)

ขณะทำพิธีสาธุชนที่เข้าร่วมงานนี้ ส่วนใหญ่ต่างลุกจากเก้าอี้ไปดึงสายสิญจน์ เพื่อนำติดตัวกลับบ้านไว้เป็นสิริมงคล ขณะที่บรรดาลูกศิษย์หลายราย ต่างจับจ้องส่องที่ขันน้ำมนต์หลวงปู่คำไหล ซึ่งกำลังนั่งอธิษฐานจิต โดยบางคนมองเห็นเป็นเลข 5, 3, 7 เพื่อนำตัวเลขน้ำตาหยดเทียน ไปเสี่ยงโชคหาซื้อลอตเตอรี่งวดวันที่ 1 ธ.ค.2567 ไว้ลุ้นลาภลอย

[![](https://www.khaosod.co.th/wpapp/uploads/2024/11/495268-696x392.jpg)](https://www.khaosod.co.th/wpapp/uploads/2024/11/495268.jpg)

