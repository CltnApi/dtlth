---
layout: post
code: "ART2411041123U0OCNG"
origin_url: "https://www.khaosod.co.th/entertainment/news_9490049"
image: "https://github.com/user-attachments/assets/cda1c4ed-230d-400d-ab95-13288c33feb9"
title: "แจฮยอน NCT เข้ากรมแล้ววันนี้! แล้วพบกันอีกครั้ง ตอนพฤษภาคม 2026"
description: "วันที่ไม่อยากให้มาถึง! แจฮยอน NCT เข้ากรมแล้ววันนี้ ในหน่วยดุริยางค์ทหารบก แล้วพบกันใหม่ ในวันที่ดอกแดนดิไลออนบานปี 2026"
category: "ENTERTAINMENT"
language: "th"
date: 2024-11-04T11:30:32.890Z
---

# แจฮยอน NCT เข้ากรมแล้ววันนี้! แล้วพบกันอีกครั้ง ตอนพฤษภาคม 2026

[![แจฮยอน NCT เข้ากรมแล้ววันนี้! แล้วพบกันอีกครั้ง ตอนพฤษภาคม 2026](https://www.khaosod.co.th/wpapp/uploads/2024/11/jaehyun1.jpg "แจฮยอน NCT เข้ากรมแล้ววันนี้! แล้วพบกันอีกครั้ง ตอนพฤษภาคม 2026")](https://www.khaosod.co.th/wpapp/uploads/2024/11/jaehyun1.jpg)

_**วันที่ไม่อยากให้มาถึง! แจฮยอน NCT เข้ากรมแล้ววันนี้ ในหน่วยดุริยางค์ทหารบก แล้วพบกันใหม่ ในวันที่ดอกแดนดิไลออนบานปี 2026**_

เชื่อว่าการเข้ากรมรับใช้ชาติของศิลปิน ดารา ไอดอลชายเกาหลี คงจะเป็นอีกหนึ่งวันที่เหล่าแฟนคลับไม่อยากให้มาถึงมากที่สุด ซึ่งศิลปินคนล่าสุดที่ต้องเข้าไปรับใช้ชาติ คือ เจ้าของลักยิ้มประจำวง NCT **‘จองยุนโอ’** หรือ **‘จองแจฮยอน’** นั้นเอง

[![](https://www.khaosod.co.th/wpapp/uploads/2024/11/jaehyun4.jpg)](https://www.khaosod.co.th/wpapp/uploads/2024/11/jaehyun4.jpg)

หลังจากที่ทางค่าย SM Entertainment ได้ออกมาประกาศว่า แจฮยอน NCT จะเข้ากรมรับใช้ชาติในหน่วยดุริยางค์ทหารบก รวมถึงจะไม่มีการจัดงานอย่างเป็นทางการแยกต่างหาก ในวันที่เข้าสู่ศูนย์ฝึกอบรมการรับสมัคร จะจัดขึ้นแบบส่วนตัว เพื่อป้องกันอุบัติเหตุด้านความปลอดภัยที่เกิดจากการแออัดในสถานที่

แจฮยอนจึงเป็นสมาชิก NCT คนที่ 2 ที่เข้ากรม หลังจาก **อีแทยง** เพิ่งเข้ากรมทหารในหน่วยนาวิกโยธิน ไปเมื่อวันที่ 15 เมษายน ที่ผ่านมา

[![](https://www.khaosod.co.th/wpapp/uploads/2024/11/jaehyun5.jpg)](https://www.khaosod.co.th/wpapp/uploads/2024/11/jaehyun5.jpg)

ADVERTISEMENT

คืนก่อนเข้ากรม แจฮยอน ได้โพสต์ภาพตัดผม พร้อมข้อความถึงแฟนคลับว่า **“จดจำความทรงจําที่เราได้ทําร่วมกัน และรอคอยเส้นทางข้างหน้าที่เราจะได้เดินไปด้วยกัน”**

ล่าสุดวันนี้แจฮยอนได้รายงานตัวเข้ากรมเป็นที่เรียบร้อยท่ามกลางบรรยากาศสุดอบอุ่น โดยมีเมมเบอร์วง NCT ประกอบด้วย โดยอง จองอู แทยง เตนล์ และจอห์นนี่ ไปส่งและอยู่รอส่งจนเสร็จพิธี โดยแจฮยอนมีกำหนดการออกจากกรมในวันที่ 3 พฤษภาคม 2026

[![](https://www.khaosod.co.th/wpapp/uploads/2024/11/jaehyun3.jpg)](https://www.khaosod.co.th/wpapp/uploads/2024/11/jaehyun3.jpg)

**เ**ชื่**อว่าเมื่อวันที่ดอกแดนดิไลออนบาน NCTzen (เอ็นซีทีเซน) จะพบกับ แจฮยอน อีกครั้ง**