---
layout: post
code: "ART2411250851SUL9IU"
origin_url: "https://www.khaosod.co.th/special-stories/news_9520373"
image: "https://github.com/user-attachments/assets/48dba5ee-7ae7-4dcc-960d-6350cccbdc27"
title: "หนุ่มขี่บิ๊กไบก์ ตกหลุมกลางถนน รถเสียหลักพุ่งชนแบร์ริเออร์เสียชีวิต"
description: "หนุ่มขี่บิ๊กไบก์ ตกหลุมกลางถนน รถเสียหลักพุ่งชนแบร์ริเออร์เสียชีวิต คนขี่จักรยานยนต์ชี้ขับแต่ละครั้งนอกจากระแวงรถสิบล้อแล้ว ต้องระวังหลุมบนถนนด้วย"
category: "SPECIAL_STORIES"
language: "th"
date: 2024-11-25T09:16:28.379Z
---

# หนุ่มขี่บิ๊กไบก์ ตกหลุมกลางถนน รถเสียหลักพุ่งชนแบร์ริเออร์เสียชีวิต

[![หนุ่มขี่บิ๊กไบก์ ตกหลุมกลางถนน รถเสียหลักพุ่งชนแบร์ริเออร์เสียชีวิต](https://www.khaosod.co.th/wpapp/uploads/2024/11/bigbike-1.jpg "หนุ่มขี่บิ๊กไบก์ ตกหลุมกลางถนน รถเสียหลักพุ่งชนแบร์ริเออร์เสียชีวิต")](https://www.khaosod.co.th/wpapp/uploads/2024/11/bigbike-1.jpg)

**หนุ่มขี่บิ๊กไบก์ ตกหลุมกลางถนน รถเสียหลักพุ่งชนแบร์ริเออร์เสียชีวิต คนขี่จักรยานยนต์ชี้ขับแต่ละครั้งนอกจากระแวงรถสิบล้อแล้ว ต้องระวังหลุมบนถนนด้วย**

เวลา 14.12 น. วันที่ 25 พ.ย. แฟนเพจเฟซบุ๊ก [**อีซ้อขยี้ข่าว : อีซ้อ**](https://www.facebook.com/profile.php?id=61561321973864&__cft__[0]=AZUWrlCpynRqJ3HooHGluCK_vnwVmMWEohhM_pXUF_rll_5dPaK47XlteW3Z0jyVTynpgPfRDE7UTvZAU45gGpUu_yrBymqhRrY13g815Iqm6pBYqvQ7XGB4Gj7ERKfh_ds_BFz9H8lJ58qLsG9cfREeE8nOxOgiFXAJGQ-yn20mwhXxm4qnWC-kDnGA0pxSqfHnh-MjgNLVQZ6XFK16Vvwo&__tn__=-UC%2CP-R) เปิดเผยภาพและคลิปเหตุการณ์จากกล้องหน้ารถยนต์คันหนึ่ง ซึ่งบันทึกให้เห็นหนุ่มคนหนึ่งขี่รถจักรยานยนต์บิ๊กไบก์มาบนถนนเส้น บางนา-ตราด ด้วยความเร็วสูง ก่อนจะเสียหลักควบคุมรถไม่อยู่และพุ่งชนแบร์ริเออร์จนรถคว่ำ

โดยแฟนเพจระบุเพิ่มว่า “ถนนเส้น บางนา-ตราด นอกจากจะต้องระวังพวกรถพ่วง รถสิบล้อแล้ว ยังต้องระวังพวกคลื่นและหลุมบนผิวถนนด้วย กรณีนี้หนุ่มบิ๊กไบก์ขับมาด้วยความเร็วเกิดตกหลุมจนเสียหลักชนกับแบร์ริเออร์ร่างตกลงไปในแอ่งน้ำข้างทางเสียชีวิต”

ภายหลังโพสต์ได้ถูกเผยแพร่ ได้มีผู้เข้ามาแสดงความคิดเห็นจำนวนมาก หลายคนมองว่า คนใช้ถนนเส้นนี้ประจำจะรู้ว่าผิวถนนแทบจะไม่เรียบเลย ขับขี่แต่ละครั้งต้องระมัดระวังอย่างมาก

อย่างไรก็ตามได้มีหลายคนตั้งคำถามเช่นกันว่า ถนนเส้นดังกล่าว ไม่ใช่เลนจักรยานยนต์ เหตุใดจักรยานยนต์ถึงเข้าไปวิ่ง