---
layout: post
code: "ART241109113770QTLH"
origin_url: "https://www.khaosod.co.th/breaking-news/news_9498046"
image: "https://github.com/user-attachments/assets/34fd06be-9a1e-4983-963c-b2bfefc2b32f"
title: "นักโทษชาย ถูกเหล็กปลายแหลมแทงเสียชีวิต ในเรือนจำพิเศษ"
description: "นักโทษชาย ถูกเหล็กปลายแหลมแทงเสียชีวิต ในเรือนจำพิเศษ เจ้าหน้าที่เร่งตรวจสอบพยานหลักฐาน เพื่อดำเนินการหาตัวผู้กระทำความผิดต่อไป"
category: "HOT_NEWS"
language: "th"
date: 2024-11-09T11:40:50.259Z
---

# นักโทษชาย ถูกเหล็กปลายแหลมแทงเสียชีวิต ในเรือนจำพิเศษ

[![นักโทษชาย ถูกเหล็กปลายแหลมแทงเสียชีวิต ในเรือนจำพิเศษ ](https://www.khaosod.co.th/wpapp/uploads/2024/11/prisoner.jpg "นักโทษชาย ถูกเหล็กปลายแหลมแทงเสียชีวิต ในเรือนจำพิเศษ ")](https://www.khaosod.co.th/wpapp/uploads/2024/11/prisoner.jpg)

**นักโทษชาย ถูกเหล็กปลายแหลมแทงเสียชีวิต ในเรือนจำพิเศษ เจ้าหน้าที่เร่งตรวจสอบพยานหลักฐาน เพื่อดำเนินการหาตัวผู้กระทำความผิดต่อไป**

วันที่ 9 พ.ย.2567 **พ.ต.ท.รัตนชาติ บุญสินพร้อม** สว.(สอบสวน) สน.มีนบุรี รับแจ้งเหตุนักโทษถูกแทงเสียชีวิต ในเรือนจำพิเศษมีนบุรี ถ.สุวินทวงศ์ แขวงมีนบุรี เขตมีนบุรี กรุงเทพฯ รุดตรวจสอบที่เกิดเหตุ  
ผู้เสียชีวิต เป็นนักโทษเด็ดขาดชาย **ยุทธการ (สงวนนามสกุล)** ถูกเหล็กปลายแหลมแทงจนบาดเจ็บและเสียชีวิตในเวลาต่อมา พบอาวุธเหล็กปลายแหลมที่ก่อเหตุ 3 อัน

จากการสอบสวนทราบว่าช่วงเช้าวันที่ 9 พ.ย.67 นายชวนรรจ์ พูลลักษ์ เจ้าพนักงานราชทัณฑ์ชำนาญงาน เรือนจำพิเศษมีนบุรี มาสน.มีนบุรี แจ้งว่า ด้วยนักโทษเด็ดขาดชาย ยุทธการ มีความผิดฐานทำร่างกายผู้อื่นเป็นเหตุให้ได้รับอันตรายแก่กายหรือจิตใจ และเสพเมทแอมเฟตามีนโดยผิดกฎหมาย ของศาลอาญามีนบุรี ถูกทำร้ายร่างกาย (โดนแทงจากของมีคม)

พยาบาลวิชาชีพ ปฐมพยาบาลเบื้องต้นพบผู้ป่วยมีอาการหนัก จึงประสาน 1669 จากหน่วยกู้ชีพศูนย์เอราวัน มาตรวจรักษาและเข้าร่วมช่วยฟื้นคืนชีพ จนเวลาประมาณ 09.13 น. เจ้าหน้าที่ศูนย์เอราวัน วัดสัญญาณการเต้นของหัวใจและลงความเห็นว่าผู้ป่วยเสียชีวิต พนักงานสอบสวนจึงแจ้งให้เจ้าพนักงานผู้ที่เกี่ยวข้องเข้าร่วมชันสูตรพลิกศพเบื้องต้นแล้ว

ขณะนี้อยู่ระหว่าง สอบสวนในคดีชันสูตรพลิกศพ เพื่อหาสาเหตุการเสียชีวิต เบื้องต้น แจ้งพนักงานอัยการ , พนักงานฝ่ายปกครอง , แพทย์นิติเวช ร่วมชันสูตรพลิกศพผู้ตาย ที่เรือนจำพิเศษมีนบุรี และรอพยานหลักฐานจากเรือนจำพิเศษมีนบุรี เพื่อดำเนินการหาตัวผู้กระทำความผิดต่อไป