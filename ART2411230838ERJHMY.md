---
layout: post
code: "ART2411230838ERJHMY"
origin_url: "https://www.khaosod.co.th/special-stories/news_9518255"
image: "https://github.com/user-attachments/assets/b363d255-ca73-4d13-8aae-b911278b60ed"
title: "อีกเคส จยย. ทริปน้ำไม่อาบ ชนพระกำลังเดินบิณฑบาต เจ็บหนัก ก่อนขับหนีไป"
description: "อีกเคส จยย. ขับร่วม ทริปน้ำไม่อาบ พุ่งชนพระที่กำลังเดินบิณฑบาต ได้รับบาดเจ็บ ก่อนขับหลบหนีไป ตำรวจได้มีการตั้งจุดตรวจ จุดสกัดเข้ม"
category: "SPECIAL_STORIES"
language: "th"
date: 2024-11-23T09:00:53.087Z
---

# อีกเคส จยย. ทริปน้ำไม่อาบ ชนพระกำลังเดินบิณฑบาต เจ็บหนัก ก่อนขับหนีไป

[![อีกเคส จยย. ทริปน้ำไม่อาบ ชนพระกำลังเดินบิณฑบาต เจ็บหนัก ก่อนขับหนีไป](https://www.khaosod.co.th/wpapp/uploads/2024/11/Nam-Mai-Ap23-11-11.jpg "อีกเคส จยย. ทริปน้ำไม่อาบ ชนพระกำลังเดินบิณฑบาต เจ็บหนัก ก่อนขับหนีไป")](https://www.khaosod.co.th/wpapp/uploads/2024/11/Nam-Mai-Ap23-11-11.jpg)

_**อีกเคส จยย. ขับร่วม ทริปน้ำไม่อาบ พุ่งชนพระที่กำลังเดินบิณฑบาต ได้รับบาดเจ็บ ก่อนขับหลบหนีไป ตำรวจได้มีการตั้งจุดตรวจ จุดสกัดเข้ม**_

จากกรณีกลุ่มรถจักรยานยนต์ “ทริปน้ำไม่อาบ” กว่า 6,000 คัน เดินทางมุงหน้าเข้าจังหวัดเพชรบูรณ์ เพื่อร่วมกิจกรรมท่องเที่ยวตามที่นัดหมายไว้ โดยมีจุดหมายปลายทางหลักคือ ภูทับเบิก และเขาค้อ

ล่าสุดวันที่ 23 พ.ย. 2567 ผู้สื่อข่าวรายงานว่า กลุ่มรถจักรยานยนต์ “ทริปน้ำไม่อาบ” ขับมุ่งหน้าถึงจังหวัดเพชรบูรณ์แล้ว ทั้งนี้ระหว่างทางนั้นพบว่าเกิดอุบัติเหตุ เฉี่ยวชนกันเอง และถูกรถคันอื่นพุ่งชนจนล้มแล้วหลบหนีไป ทำให้มีผู้ได้รับบาดเจ็บ โดยบางกลุ่มเดินทางกันตั้งแต่เมื่อวาน และช่วงเช้าวันนี้

โดยมีเจ้าหน้าที่ตำรวจได้มีการตั้งจุดตรวจ จุดสกัด และวางกำลังดูแลความเรียบร้อยตลอดเส้นทาง เพื่อป้องกันอุบัติเหตุและควบคุมความประพฤติของผู้ร่วมทริป โดยเน้นย้ำเรื่องการขับขี่ปลอดภัย การไม่ดื่มแอลกอฮอล์ และการเคารพกฎจราจรอย่างเคร่งครัด

ต่อมาเพจเฟซบุ๊ก อีซ้อขยี้ข่าว : อีซ้อ ระบุว่า ชนแล้วหนีอีกหนึ่งผลงานของกลุ่มสมาชิกแก๊งสายบุญ “น้ำไม่อาบ” เมื่อช่วงเช้าตรู่ขับรถชนพระรูปนึงของ วัดศรีอุบลจันทราราม จ.ลพบุรี ที่กำลังเดินบิณฑบาตจนได้รับบาดเจ็บ