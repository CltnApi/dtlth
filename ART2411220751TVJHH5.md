---
layout: post
code: "ART2411220751TVJHH5"
origin_url: "https://www.khaosod.co.th/breaking-news/news_9516861"
image: "https://github.com/user-attachments/assets/7c9ea680-8635-471c-9bf5-543269694af7"
title: "ทบ.เด้ง เจ้ากรมยุทธศึกษาทหารบก หลังถูกร้องทำร้ายร่างกาย ผู้ใต้บังคับบัญชา"
description: "กองทัพบก เด้งเจ้ากรมยุทธศึกษาทหารบก หลังถูกร้องทำร้ายร่างกาย ผู้ใต้บังคับบัญชา ให้มาช่วยปฏิบัติราชการ ณ กองบัญชาการกองทัพบก "
category: "HOT_NEWS"
language: "th"
date: 2024-11-22T08:11:50.114Z
---

# ทบ.เด้ง เจ้ากรมยุทธศึกษาทหารบก หลังถูกร้องทำร้ายร่างกาย ผู้ใต้บังคับบัญชา

[![ทบ.เด้ง เจ้ากรมยุทธศึกษาทหารบก หลังถูกร้องทำร้ายร่างกาย ผู้ใต้บังคับบัญชา](https://www.khaosod.co.th/wpapp/uploads/2024/11/daeng.jpg "ทบ.เด้ง เจ้ากรมยุทธศึกษาทหารบก หลังถูกร้องทำร้ายร่างกาย ผู้ใต้บังคับบัญชา")](https://www.khaosod.co.th/wpapp/uploads/2024/11/daeng.jpg)

**กองทัพบกเด้ง เจ้ากรมยุทธศึกษาทหารบก หลังถูกร้องทำร้ายร่างกาย ผู้ใต้บังคับบัญชา ให้มาช่วยปฏิบัติราชการ ณ กองบัญชาการกองทัพบก**

เมื่อวันที่ 22 พ.ย.67 ที่กองบัญชาการกองทัพบก (บก.ทบ.) พ.อ.ฐิต์รัชช์ สมบัติศิริ โฆษกกองทัพบก เปิดความคืบหน้ากรณี ที่กองทัพบกตั้งคณะกรรมการสอบสวน กรณีมีผู้ร้องเรียนเจ้ากรมยุทธศึกษาทหารบกมีพฤติกรรมไม่เหมาะสม ทำร้ายร่างกายผู้ใต้บังคับบัญชา ในสังกัดกรมยุทธศึกษาทหารบกนั้น ล่าสุดว่า ปัจจุบันคณะกรรมการสอบสวนอยู่ในขั้นตอนเรียกสอบ ผู้ที่เกี่ยวข้องรวมถึงเจ้ากรมยุทธศึกษาทหารบก ผู้ถูกร้องเรียน

[![](https://www.khaosod.co.th/wpapp/uploads/2024/11/S__17702923-696x522.jpg)](https://www.khaosod.co.th/wpapp/uploads/2024/11/S__17702923.jpg)

โดยปัจจุบันกองทัพบกออกคำสั่งให้เจ้ากรมยุทธศึกษาทหารบก มาช่วยปฏิบัติราชการ ณ กองบัญชาการกองทัพบก เพื่อให้กระบวนการสอบสวนเกิดความเป็นธรรมและช่วยอำนวยความสะดวกในการสอบพยานและรวบรวมหลักฐานต่างๆ

[![](https://www.khaosod.co.th/wpapp/uploads/2024/11/461834748_2238826906492487_8917193564662599854_n-696x462.jpg)](https://www.khaosod.co.th/wpapp/uploads/2024/11/461834748_2238826906492487_8917193564662599854_n.jpg)

นอกจากนี้ ในส่วนของการช่วยเหลือผู้เสียหาย กองทัพบกออกคำสั่งปรับย้ายให้ไปรับราชการที่หน่วยทหารในจังหวัดสมุทรสาคร เพื่อให้ได้อยู่ใกล้ชิดกับครอบครัว ตามที่เจ้าตัวร้องขอ ทั้งนี้ ผู้บัญชาการทหารบก กำชับให้คณะกรรมการสอบสวน ดำเนินการสอบสวนให้ได้ข้อเท็จจริงอย่างรัดกุม เพื่อให้เกิดความเป็นธรรมกับทุกฝ่ายโดยเร็ว

[![](https://www.khaosod.co.th/wpapp/uploads/2024/11/876923-696x522.jpg)](https://www.khaosod.co.th/wpapp/uploads/2024/11/876923.jpg)

