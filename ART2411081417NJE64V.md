---
layout: post
code: "ART2411081417NJE64V"
origin_url: "https://www.khaosod.co.th/sports/news_9497125"
image: "https://github.com/user-attachments/assets/8ae383be-d55c-4688-9ecf-e5edeb8afc88"
title: "กองทุนกีฬา ลุยต่อเนื่อง มอบอุปกรณ์กีฬาโรงเรียนประสบภัยน้ำท่วม จ.พะเยา"
description: "กองทุนพัฒนาการกีฬาแห่งชาติ จัดกิจกรรม CSR “สืบสาน สร้าง..."
category: "SPORTS"
language: "th"
date: 2024-11-08T14:21:07.631Z
---

# กองทุนกีฬา ลุยต่อเนื่อง มอบอุปกรณ์กีฬาโรงเรียนประสบภัยน้ำท่วม จ.พะเยา

[![กองทุนกีฬา ลุยต่อเนื่อง มอบอุปกรณ์กีฬาโรงเรียนประสบภัยน้ำท่วม จ.พะเยา](https://www.khaosod.co.th/wpapp/uploads/2024/11/weeew.jpg "กองทุนกีฬา ลุยต่อเนื่อง มอบอุปกรณ์กีฬาโรงเรียนประสบภัยน้ำท่วม จ.พะเยา")](https://www.khaosod.co.th/wpapp/uploads/2024/11/weeew.jpg)

เมื่อวันที่ 8 พฤศจิกายน 2567 ประธาน นาย บำรุง สังข์ขาว รองผู้ว่าราชการจังหวัดพะเยา และ นายชนาสิน สิมะดำรงค์ รองผู้จัดการกองทุนพัฒนาการกีฬาแห่งชาติ ร่วมมอบอุปกรณ์กีฬาในโครงการสนับสนุนและเสริมสร้างการตื่นตัวและการมีส่วนร่วมของการเล่นกีฬาและการออกกำลังกายของประชาชนผ่านกิจกรรมหรือบริการทางการกีฬา ประจำปีงบประมาณ พ.ศ. 2567 ให้แก่โรงเรียนในพื้นที่จังหวัดพะเยา ณ โรงเรียนไทยรัฐวิทยา 46 (ดอกคำใต้) อ.ดอกคำใต้ จ.พะเยา โดย กองทุนพัฒนาการกีฬาแห่งชาติร่วมกับ จังหวัดพะเยา จัดขึ้น เพื่อส่งมอบอุปกรณ์กีฬา ให้กับ 10 โรงเรียน ที่ได้รับผลกระทบจากน้ำท่วม

![](https://www.khaosod.co.th/wpapp/uploads/2024/11/untitled-799.jpg)

โดยอุปกรณ์กีฬาทั้งหมดได้รับการสนับสนุนจาก กองทุนพัฒนาการกีฬาแห่งชาติ โดยมี นายวิภุช วิเศษสิงห์ ผู้อำนวยการสำนักงานการท่องเที่ยวและกีฬาจังหวัดพะเยา นายสุวัฒน์ โยปัญญา รองผู้อำนวยการสำนักงานเขตพื้นที่การศึกษาประถมศึกษาพะเยา เขต 1 นางสาวอ้อนจันทร์ คำเพราะ รองผู้อำนวยการสำนักงานเขตพื้นที่การศึกษาประถมศึกษาพะเยา เขต 2 นางเบญยวรรน์ ทิศสุขใส ผู้อำนวยการโรงเรียนไทยรัฐวิทยา 46

ภายในงานยังได้มีการจัดกิจกรรมการแข่งขันกีฬาเปตอง รุ่นอายุไม่เกิน 12 ปี โดยเป็นเยาวชนในพื้นที่อำเภอดอกคำใต้ เข้าร่วมการแข่งขัน และมีการอบรมให้ความรู้เกี่ยวกับการเล่นกีฬาเปตองถูกต้อง โดย นายกานต์ เพชรบูรณ์ วิทยากรเปตอง สหพันธ์ เปตองนานาชาติ level 3 ซึ่งน้องๆ เยาวชนที่เข้าร่วมกิจกรรมต่างได้รับความรู้และความสนุกสนานโดยทั่วหน้ากัน ![](https://www.khaosod.co.th/wpapp/uploads/2024/11/untitled-224.jpg)

สำหรับโครงการกิจกรรมนี้ เล็งเห็นความสำคัญของคุณภาพชีวิตและความเป็นอยู่ของเด็กและเยาวชนในสังคมของ โรงเรียนที่ยังขาดแคลนอุปกรณ์กีฬาและขาดโอกาสในเข้าถึงกิจกรรมหรือบริการทางการกีฬา จึงมีแผน ดำเนินการจัดทำโครงการกิจกรรมมอบอุปกรณ์กีฬาเพื่อพัฒนาสังคม เพื่อส่งเสริมการสร้างโอกาสและ ประสบการณ์ในการเล่นกีฬาให้สนุก โดยเริ่มจากมีความพร้อมด้านอุปกรณ์กีฬาที่มีคุณภาพและมาตรฐาน ต่อด้วยการเล่นกีฬาให้สนุกสนาน พัฒนาจิตใจให้เบิกบาน เพื่อให้เด็กและเยาวชนได้ค้นพบศักยภาพของตนเอง ทางด้านกีฬาและต่อยอดสู่ความเป็นเลิศและกีฬาอาชีพได้ต่อไปในอนาคต อันจะนำไปสู่การพัฒนาสังคมได้ อย่างยั่งยืน และการสร้างประชากรนักกีฬาเพิ่มขึ้น