---
layout: post
code: "ART2411110712NZUUVG"
origin_url: "https://www.khaosod.co.th/sports/news_9499984"
image: "https://github.com/user-attachments/assets/27b42f1e-b4e2-41bb-bcb1-ee7be43ef7e6"
title: "Chang Classic Car Revival เตรียมอวดโฉม-ประลองความเร็ว สนามช้างฯ บุรีรัมย์"
description: "“น้ำแร่ธรรมชาติ ตรา ช้าง” ร่วมกับ สนามช้างฯ สังเวียนความเร็วระดับโลกของไทย สานต่อความสำเร็จปีที่ 5 กับ Chang Classic Car Revival 2024 เทศกาลรวม"
category: "SPORTS"
language: "th"
date: 2024-11-11T07:16:37.933Z
---

# Chang Classic Car Revival เตรียมอวดโฉม-ประลองความเร็ว สนามช้างฯ บุรีรัมย์

[![Chang Classic Car Revival เตรียมอวดโฉม-ประลองความเร็ว สนามช้างฯ บุรีรัมย์](https://www.khaosod.co.th/wpapp/uploads/2024/11/169403.jpg "Chang Classic Car Revival เตรียมอวดโฉม-ประลองความเร็ว สนามช้างฯ บุรีรัมย์")](https://www.khaosod.co.th/wpapp/uploads/2024/11/169403.jpg)

**“น้ำแร่ธรรมชาติ ตรา ช้าง” ร่วมกับ สนามช้างฯ สังเวียนความเร็วระดับโลกของไทย สานต่อความสำเร็จปีที่ 5 กับ Chang Classic Car Revival 2024 เทศกาลรวมพลรถคลาสสิคแห่งปี ยิ่งใหญ่ที่สุดของไทย-อาเซียน หนึ่งปีมีครั้งกับการอวดโฉมรถคันโปรด และการประลองความเร็วสายเก๋าจอมซิ่ง ชิงถ้วยรางวัลที่ใหญ่ที่สุดในประเทศไทย ปะทะกับงานยักษ์ของชาวสองล้อ Commander City พร้อมกิจกรรมความบันเทิงอัดแน่น ครบเครื่อง ตลอด 2 วัน ที่ สนามช้าง อินเตอร์เนชั่นแนล เซอร์กิต จังหวัดบุรีรัมย์ เปิดให้เข้าชมฟรี**

สนามช้าง อินเตอร์เนชั่นแนล เซอร์กิต จ.บุรีรัมย์ ร่วมกับ บริษัท ไทยเบฟเวอเรจ จำกัด (มหาชน) โดย น้ำแร่ธรรมชาติ ตราช้าง จัดงานใหญ่รับลมหนาว ส่งท้ายปลายปี ชวนคนรักรถคลาสสิคมาร่วมงาน Chang Classic Car Revival 2024 หรือ ช้าง คลาสสิค คาร์ รีไววัล นำคันโปรดมาอวดโฉม และประลองความเร็ว พิสูจน์สมรรถนะ ฝีมือกันในเซอร์กิตระดับโลก เปิดให้เข้าชมฟรี วันเสาร์และอาทิตย์ที่ 23-24 พ.ย. 2567 ที่ สนามช้าง อินเตอร์เนชั่นแนล เซอร์กิต จังหวัดบุรีรัมย์

นายตนัยศิริ ชาญวิทยารมณ์ กรรมการผู้อำนวยการ สนามช้าง อินเตอร์เนชั่นแนล เซอร์กิต เปิดเผยว่า การจัด 2 เทศกาลยักษ์ของรถยนต์และจักรยานยนต์ได้แก่ Chang Classic Car Revival เทศกาลรถคลาสสิค รถสะสม รถหายาก จากโรงรถ สู่ท้องถนนไปจนถึงแทร็กระดับโลก และงานยักษ์ของชาวสองล้อ Commander City พร้อมทัพพาเหรดรีไววัลที่ยาวที่สุด ยิ่งใหญ่ที่สุดของไทย-อาเซียน สร้างความคึกคัก กระตุ้นเศรษฐกิจ การท่องเที่ยว การเดินทาง ของทั้งจังหวัดบุรีรัมย์ พื้นที่ใกล้เคียงและสร้างชื่อเสียงให้กับประเทศไทยไปพร้อมๆกัน

ภายในงานมีกิจกรรมหลัก สำหรับชาวสองล้อ-รถยนต์สายเก๋าจอมซิ่ง ไม่ว่าจะ Classic Trackday กิจกรรมแทร็คเดย์ แบ่งเป็นรุ่น ได้แก่ Pro Modern Classic, Modern Classic, Super Classic, Sport Classic, Euro Classic, Mini Classic, VW Revival และ Classic Drag การแข่งขันแดร็กทั้งรถมอเตอร์ไซค์ และรถยนต์ พร้อมทั้งกิจกรรมพิเศษ!! Classic Gymkhana Battle แข่งขันทักษะการขับขี่สไตล์จิมคาน่า, Simple Sim Racing Simulator, Classic Car Mini Motor Show มอเตอร์โชว์สำหรับคนรักรถคลาสสิคยลโฉมรถสะสม ระดับตำนาน นอกจากนี้ยังมี Volkswagen Village หมู่บ้านแคมป์ปิ้งสุดชิลของคนรักรถโฟล์ค ฯลฯ

พิเศษ กับกิจกรรมใหม่ในวันศุกร์ที่ 22 พ.ย. กับ ‘Classic Car Academy’ ที่เปิดคลาสสอนภาคทฤษฎี และภาคปฎิบัติ ทั้งในแทร็กและพิต จากผู้เชี่ยวชาญในการขับรถคลาสิค เรโทร อย่างถูกต้อง

นอกจากนี้ยังมีกิจกรรมที่เป็นไฮไลต์สำคัญคือ การอวดโฉมของ Classic Car & Bike Parade ขบวนพาเหรดที่ยิ่งใหญ่ที่สุดของรถคลาสสิค เรโทร ซูเปอร์คาร์ ระดับตำนาน หลากยุค หลายสมัย ทั้งรถยนต์และจักรยานยนต์ หลากรุ่น-ยี่ห้อ สร้างปรากฏการณ์พาเหรดรีไววัลที่ยาวที่สุดอีกครั้ง พร้อมถ่ายทอดสดการจัดงานผ่านช่องทางออนไลน์ สู่คนรักรถคลาสสิคทั่วโลก

รวมทั้งกิจกรรม Pit walk ที่สุดแสนละลานตาไปกับการชมรถสวยๆในพิต การาจ ได้ สัมผัสรถหายากมากมาย และกิจกรรม Grid Walk อีกหนึ่งสีสันที่จะได้ชมรถสวยๆนับร้อยคัน บริเวณกริดสตาร์ต บนสนามแข่งระดับโลก พร้อมถ่ายรูปสวยๆเป็นที่ระลึก ฯลฯ ภายในงานยังมีกิจกรรมความสนุกอีกมากมาย พร้อมการออกบูธสินค้าของตกแต่งรถ และร้านอาหารชั้นนำของจังหวัดบุรีรัมย์

นอกจากนี้ยังมีคอนเสิร์ตสุดยิ่งใหญ่ สนุกไปกับศิลปินระดับตำนาน ร่วมงานฉลองครบรอบ 22 ปี Commander City คืนวันเสาร์ที่ 23 พฤศจิกายน 2567 ในงาน Commander City เทศกาลของชาว 2 ล้อที่ยิ่งใหญ่ สนุกไปกับคอนเสิร์ตคาราบาว,พยัพ คำพันธุ์และวง Freedom, ลูกทุ่งล้านวิว เม้ก อภิสิทธิ์ ที่มาแบบเต็มวง, มีนตรา อินทิรา เต็มวง ผู้สนใจซื้อบัตรเข้างาน Commander City ราคา 500 บาท รับฟรีเสื้อเข้างาน 1 ตัว ใส่เสื้อแทนบัตรเข้างาน รายได้ทั้งหมดหลังจากหักค่าใช้จ่าย มอบให้กับโรงพยาบาลทั้ง 5 ภาค เพื่อจัดซื้ออุปกรณ์ทางการแพทย์ต่อไป ซื้อบัตรได้ที่  
LINE : @ccmc ตั้งแต่วันนี้ – 22 พ.ย. 67

ทั้งนี้ ในส่วนของงาน Chang Classic Car Revival 2024 ในวันเสาร์และอาทิตย์ที่ 23-24 พ.ย. 2567 ที่ สนามช้าง อินเตอร์เนชั่นแนล เซอร์กิต จังหวัดบุรีรัมย์ เปิดให้เข้าชมฟรี ไม่มีค่าใช้จ่าย หรือรับชมทางออนไลน์ได้ทางเพจ Chang Circuit Buriram