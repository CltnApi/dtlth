---
layout: post
code: "ART2411130422HM36DT"
origin_url: "https://www.khaosod.co.th/entertainment/news_9503063"
image: "https://github.com/user-attachments/assets/8d8e85b0-bcc5-4b65-95f4-7d87718523dc"
title: "นิว-เป็ก ส่งกำลังใจเล็กๆ ให้ กันต์-พลอย ในฐานะเพื่อน ห่วงสภาพจิตใจเด็กที่สุด"
description: "นิว นภัสสร-เป็ก เปรมณัช ส่งกำลังใจเล็กๆ ให้ กันต์-พลอย ในฐานะเพื่อน เป็นสิ่งที่ไม่อยากให้เกิดขึ้น แต่สิ่งสำคัญที่สุด ห่วงสภาพจิตใจเด็ก"
category: "ENTERTAINMENT"
language: "th"
date: 2024-11-13T04:31:18.916Z
---

# นิว-เป็ก ส่งกำลังใจเล็กๆ ให้ กันต์-พลอย ในฐานะเพื่อน ห่วงสภาพจิตใจเด็กที่สุด

[![นิว-เป็ก ส่งกำลังใจเล็กๆ ให้ กันต์-พลอย ในฐานะเพื่อน ห่วงสภาพจิตใจเด็กที่สุด](https://www.khaosod.co.th/wpapp/uploads/2024/11/new1.jpg "นิว-เป็ก ส่งกำลังใจเล็กๆ ให้ กันต์-พลอย ในฐานะเพื่อน ห่วงสภาพจิตใจเด็กที่สุด")](https://www.khaosod.co.th/wpapp/uploads/2024/11/new1.jpg)

_**นิว นภัสสร-เป็ก เปรมณัช ส่งกำลังใจเล็กๆ ให้ กันต์-พลอย ในฐานะเพื่อน เป็นสิ่งที่ไม่อยากให้เกิดขึ้น แต่สิ่งสำคัญที่สุด ห่วงสภาพจิตใจเด็ก**_

นักร้องดีว่าตัวแม่ **นิว นภัสสร** จัดงานเปิดตัวค่ายเพลง Bobbii ณ Em Wonder, Emsphere Bangkok ชั้น 5 งานนี้สื่อมวลชนจึงมีโอกาสได้สัมภาษณ์ เธอและสามีหนุ่ม **เป็ก เปรมณัช** ถึงเพื่อนสนิทอย่าง **กันต์ กันตถาวร และ พลอย อัยดา**

[![](https://www.khaosod.co.th/wpapp/uploads/2024/11/new4.jpg)](https://www.khaosod.co.th/wpapp/uploads/2024/11/new4.jpg)

**ถามถึงเพื่อน กันต์กับพลอย ได้ติดต่อคุยกันไหม****?**

นิว : ตอนที่รู้ข่าว จริงๆ ก็ตกใจไม่ต่างจากทุกๆ คนเลย รู้สึกว่าเป็นสิ่งที่เราไม่ได้อยากให้มันเกิดขึ้นไม่ว่ามันจะเป็นกับใครก็ตาม โอกาสนี้ก็ต้องให้ให้กำลังใจ คือตอนแรกๆ ที่รู้ข่าวก็มีการสอบถามแล้วก็ให้กำลังใจกัน แต่ไม่ได้ส่งอะไรไปเยอะ เพราะเรารู้ว่าตอนนั้นเขาก็ต้องเครียดด้วย แต่สำคัญที่สุดคือนิวเป็นห่วงในเรื่องของจิตใจทั้งของเด็กด้วย แล้วก็ครอบครัวและลูกเขาด้วย เป็นห่วงค่ะ

เป็ก : ด้วยความที่มิตรภาพที่มีระหว่างกันเรา ก็ยังส่งกำลังใจไปให้เขาเสมอ เรารู้สึกว่าเป็นห่วง เราก็ส่งใจไปให้ส่วนตัว ว่าเฮ้ย เราสามารถทำได้ในสิ่งนี้แหละ สิ่งที่ดีที่สุดมันก็คือกำลังใจเล็กๆ น้อยๆ ให้กับเขา

ADVERTISEMENT

**แล้วก่อนที่เขาจะเข้าไปอยู่ข้างใน เราได้มีโอกาสได้เจอได้คุยกันไหม****?**

นิว : คือไม่ได้เจอกันเลย กันต์เขาอ่ะมีงานเยอะมากๆ นานๆ ถึงจะได้เจอกันที พลอยด้วยก็จะเป็นการส่งข้อความหากันมากกว่า

เป็ก : ใช่เราไปร้านตัดผม ร้านตัดผมพลอย เขาก็ไม่ได้คุยกันนะ เราก็ไม่ได้คุยกันเรื่องนี้

นิว : บางอย่างมันเซนซิทีฟมากๆ เราก็ไม่กล้าที่จะไปถามหรือไปตีความรู้สึก ก็รู้ว่ามันเป็นเรื่องที่ยากมากๆที่จะเข้าใจ และยากกับคนที่เขาประสบความรู้สึกแบบนี้ด้วย ก็เป็นว่าให้กำลังใจทุกฝ่ายดีกว่าค่ะ

[![](https://www.khaosod.co.th/wpapp/uploads/2024/11/new3.jpg)](https://www.khaosod.co.th/wpapp/uploads/2024/11/new3.jpg)

**กระแสค่อนข้างแรงกับเขาพอสมควร เรารู้สึกยังไงบ้าง ในฐานะที่เราเป็นคนใกล้ตัว****?**

นิว: เรามองอย่างนี้ค่ะ มองว่าเรื่องนี้อาจจะเกิดขึ้นกับเราเมื่อไหร่ก็ได้เรามองอย่างนี้ ไม่อยากจะไปโทษใครเขา ถ้าเกิดมันเกิดขึ้นกับเรา แล้วเราจะทำยังไง เราคิดอย่างนี้ เราคิดเรามองในมุมเรามากกว่า และนิวก็คิดว่า เขาก็คงไม่ได้คิดว่าจะไปทำร้ายใคร แต่มันเกิดขึ้นแล้ว สิ่งที่เกิดขึ้น มันก็คือการแก้ปัญหาต่อไป ก็ช่วยกันแก้ปัญหามากกว่า

**แล้วเรามองว่ากันต์จะมีโอกาสออกมาสู้คดีไหม****?**

เป็ก : ก็รู้สึกว่ามันน่าจะมีหนทางที่ดีที่สุดสำหรับทุกคน เราก็เป็นแค่ส่วนหนึ่งที่ส่งกำลังใจน้อยๆให้เขาผ่านพ้นเรื่องร้ายๆในชีวิตของเขา ชีวิตครอบครัว หรือทุกอย่างในชีวิตของเขาได้เร็วที่สุดแค่นั้นเอง

นิว : ไม่ว่าจะเกิดขึ้นกับใครก็ตาม ทุกอย่างมันเกิดขึ้นแล้วก็อยากจะให้ทุกคนตั้งตัว และขอให้ทุกคนผ่านพ้นเรื่องราวนี้ไปได้โดยเร็ว

**แล้วเรามองโอกาสในวงการของกันต์ว่ายังไงบ้าง มันยังมีอยู่ไหมถ้าเขากลับมาแล้ว****?**

นิว : อันนี้นิวตอบยากมากค่ะ

เป็ก : มันเป็นเรื่องของอนาคตเนาะ

นิว : ใช่มันเป็นเรื่องของอนาคต และมันเป็นโอกาสของทุกคน โอกาสคือประชาชนงานก็คือผู้สนับสนุนที่จะให้โอกาสเขามากกว่า

**แล้วพลอยล่ะ เราได้ติดต่อเขาบ้างไหม****?**

นิว : ไม่ได้ตอบเลยค่ะ แล้วนิวก็เชื่อว่าทุกวัน หลายๆ อย่างในคนไทยที่เจอ ไม่ว่าจะเป็นการโดนหลอกลวง มิจฉาชีพหรือการเสียทรัพย์ในรูปแบบต่างๆ มันเป็นภาวะที่ทำให้เรารู้สึกกดดัน เครียด ดิ่ง แล้วก็เป็นโรคซึมเศร้า รู้สึกว่าทุกอย่างมันเกิดขึ้น มันจะต้องหาทางออกให้ได้ ไม่ว่าจะเป็นการทำสมาธิ หรือแม้กระทั่งฟังเพลง วันนี้เอาจริงๆที่เรามาเปิดค่ายวันนี้ ในงานก็มีปล่อยเพลงใหม่ นิวทำเพลงก็อยากจะเป็นกำลังใจให้กับคนที่หมดหวัง เป็นเพลงที่ให้กำลังใจมากๆ

[![](https://www.khaosod.co.th/wpapp/uploads/2024/11/new6.jpg)](https://www.khaosod.co.th/wpapp/uploads/2024/11/new6.jpg)