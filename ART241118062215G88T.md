---
layout: post
code: "ART241118062215G88T"
origin_url: "https://www.khaosod.co.th/special-stories/news_9510309"
image: "https://github.com/user-attachments/assets/ce17b3c9-831f-469d-bc31-41017d60a8d0"
title: "โคตรซวย ควันหลง ลอยกระทง ดอกไม้ไฟ ตกใส่แผงโซลาร์เซลล์ เจ้าของบ้านโอด ต้องเปลี่ยนใหม่"
description: "โคตรซวย ควันหลง ลอยกระทง ดอกไม้ไฟ ตกใส่แผงโซลาร์เซลล์ เจ้าของบ้านโอด ต้องเปลี่ยนแผงใหม่ แล้วต้องจ่ายค่าช่างเอง วอนของใครมารับกลับไปด่วน"
category: "SPECIAL_STORIES"
language: "th"
date: 2024-11-18T06:27:50.754Z
---

# โคตรซวย ควันหลง ลอยกระทง ดอกไม้ไฟ ตกใส่แผงโซลาร์เซลล์ เจ้าของบ้านโอด ต้องเปลี่ยนใหม่

[![โคตรซวย ควันหลง ลอยกระทง ดอกไม้ไฟ ตกใส่แผงโซลาร์เซลล์ เจ้าของบ้านโอด ต้องเปลี่ยนใหม่](https://www.khaosod.co.th/wpapp/uploads/2024/11/fireworks.jpg "โคตรซวย ควันหลง ลอยกระทง ดอกไม้ไฟ ตกใส่แผงโซลาร์เซลล์ เจ้าของบ้านโอด ต้องเปลี่ยนใหม่")](https://www.khaosod.co.th/wpapp/uploads/2024/11/fireworks.jpg)

**โคตรซวย ควันหลง ลอยกระทง ดอกไม้ไฟ ตกใส่แผงโซลาร์เซลล์ เจ้าของบ้านโอด ต้องเปลี่ยนแผงใหม่ แล้วต้องจ่ายค่าช่างเอง วอนของใครมารับกลับไปด่วน**

แม้จะผ่านพ้นวันลอยกระทงไปแล้ว แต่สิ่งที่เกิดขึ้นกับผู้ใช้เฟซบุ๊กรายหนึ่ง เรียกได้ว่าเป็นความเสียหายที่มีค่าใช้จ่ายตามมาอีกจำนวนมาก จากควันหลงของเทศกาลลอยกระทง

โดยผู้ใช้เฟซบุ๊ก [**Kunyapat Panyatui**](https://www.facebook.com/milk.kunyapat.104?__cft__[0]=AZW3Ap4Y4bJTdvTmUd9O7Ih20QUjkKjMbXNJ_ZZRbVrdrq0Qz5HuPzN5S4L8E0Q9cNy_w16GEN0iORhTuyNYa7n1QNr7ytUJ2OsV3ZhZQpCWYrY2h6FxG7BNwv-OM2Rc9lEmiTpN51a3gCWq0cHHhWwRpGjnjhMaoVkYot7KXTTpUA&__tn__=-UC%2CP-R) ซึ่งระบุว่าอยู่ในพื้นที่ จ.เชียงใหม่ โพสต์ภาพความเสียหายของแผงโซลาร์เซลล์บนหลังคาที่ถูกดอกไม้ไฟตกใส่ พร้อมเขียนข้อความระบุว่า **ควันหลงลอยกระทง**  
**ดอกไม้ไฟบ้านไหน เชิญมารับกลับไปด่วน ปักมาบนหลังคายังไม่สะเทือนใจเท่าปักลงแผงโซลาร์เซลล์!**

โดยผู้โพสต์ระบุต่อว่า **ความเสียหายที่เกิดขึ้น ไม่มีประกัน ช่างบอกว่าต้องเปลี่ยนแผงใหม่ แล้วต้องจ่ายค่าช่าง ซวยมาก และยังบอกอีกว่า ถ้าดอกไม้ไฟลูกนี้ตกใส่หัวคงจะถึงชีวิตแน่ๆ**

ทั้งนี้หลังโพสต์มีผู้เข้ามาแสดงความคิดเห็นและแชร์ส่งต่อไปเป็นจำนวนมาก โดยบางส่วนบอกว่าอยากให้เจอตัวคนที่จุดดอกไม้ไฟ และเชื่อว่าน่าจะเป็นละแวกดังกล่าว

