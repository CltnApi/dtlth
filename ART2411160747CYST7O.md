---
layout: post
code: "ART2411160747CYST7O"
origin_url: "https://www.khaosod.co.th/special-stories/news_9508320"
image: "https://github.com/user-attachments/assets/4b30384c-1e98-48b0-a4e6-597229725947"
title: "เปิดภาพชัดๆ กระทงขนมปัง ทำน้ำเน่าปลาตาย กทม.ชี้ลอย 1 คืนฟื้นฟู 4 เดือน"
description: "กทม.แยกบ่อลอยกระทงขนมปัง ทำให้เห็นชัดๆ ลอยกระทงที่ทำจากขนมปังทำให้น้ำเน่าเสียได้มากแค่ไหนประเพณีลอยกระทง ผ่านพ้นไปเมื่อคืนวันที่ 15 พ.ย."
category: "SPECIAL_STORIES"
language: "th"
date: 2024-11-16T07:51:43.518Z
---

# เปิดภาพชัดๆ กระทงขนมปัง ทำน้ำเน่าปลาตาย กทม.ชี้ลอย 1 คืนฟื้นฟู 4 เดือน

[![เปิดภาพชัดๆ กระทงขนมปัง ทำน้ำเน่าปลาตาย กทม.ชี้ลอย 1 คืนฟื้นฟู 4 เดือน](https://www.khaosod.co.th/wpapp/uploads/2024/11/khatong-22.jpg "เปิดภาพชัดๆ กระทงขนมปัง ทำน้ำเน่าปลาตาย กทม.ชี้ลอย 1 คืนฟื้นฟู 4 เดือน")](https://www.khaosod.co.th/wpapp/uploads/2024/11/khatong-22.jpg)

กทม.แยกบ่อลอยกระทงขนมปัง ทำให้เห็นชัดๆ ลอยกระทงที่ทำจากขนมปังทำให้น้ำเน่าเสียได้มากแค่ไหน

ประเพณีลอยกระทง ผ่านพ้นไปเมื่อคืนวันที่ 15 พ.ย.ที่ผ่านมาท่ามกลางการรณรงค์งดใช้วัสดุที่ทำลายสิ่งแวดล้อม และการเร่งเก็บเศษวัสดุที่ถูกลอยลงในแหล่งน้ำต่างๆ

โดยหนึ่งในกระทงที่ได้รับความนิยมในช่วงหลัง คือ กระทงที่ทำจากขนมปังหรือขนมพองที่ย้อมสีสันต่างๆ ซึ่งหลายคนเข้าใจผิดว่าช่วยลดผลกระทบจากสิ่งแวดล้อมได้

ล่าสุด เพจ **อนาโตมี่ มีกรี๊ด** ได้โพสต์ภาพที่สวนสันติภาพ ซอยรางน้ำ ซึ่งมีพื้นที่ที่แสดงตัวอย่างของผลกระทบจากกระทงขนมปัง โดยระบุว่า “ที่สวนสันติภาพ รางน้ำ จัดพื้นที่ลอยกระทงขนมปังให้เห็นกันจะจะไปเลยว่า กระทงขนมปังทำให้น้ำเน่าหนองได้ขนาดไหน เหนื่อยแทนคนประจำอ่างที่ต้องพูดบอกทุกๆ 5 นาที ว่า “รับเฉพาะกระทงขนมปังนะคะ … กระทงจริงเชิญอีกสระค่ะ”

โดยทางเพจ ได้ให้ข้อมูลเพิ่มเติมว่า จากผลกระทบจากงานลอยกระทงเมื่อปี 2566 สำนักสิ่งแวดล้อม ที่สวนสันติภาพ ต้องฟื้นฟูสภาพน้ำ กว่า 4 เดือน ถึงจะกลับมาเป็นปกติ



โดยพบว่า กระทงที่ทำจากขนมสีๆ นั้น เมื่อโดนน้ำจะเปื่อยยุ่ยและลอยอยู่บนผิวน้ำ ซึ่งปลาไม่กินส่วนประกอบประเภทนี้ ซึ่งข้อมูลจาก สำนักสิ่งแวดล้อม กทม. ได้ระบุด้วยว่า “กระทงขนมปังทำน้ำในบึงระบบปิดเน่า ส่งผลปลาตาย ลอย 1 คืน ฟื้นฟู 4 เดือน”



[![](https://www.khaosod.co.th/wpapp/uploads/2024/11/kratong-65.jpg)](https://www.khaosod.co.th/wpapp/uploads/2024/11/kratong-65.jpg)