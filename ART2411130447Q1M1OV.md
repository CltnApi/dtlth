---
layout: post
code: "ART2411130447Q1M1OV"
origin_url: "https://www.khaosod.co.th/breaking-news/news_9502928"
image: "https://github.com/user-attachments/assets/b470cf73-4d68-474b-9dd3-b2a3aec384b8"
title: "ทนายเตรียมคุย บอสปัน เอาผิด 'ฟิล์ม รัฐภูมิ' พยายามฉ้อโกง ยันไม่ได้เป็นคนปล่อยคลิป"
description: "ทนายวิฑูรย์ เตรียมหารือ บอสปัน เอาผิด ฟิล์ม รัฐภูมิ ฐานพยายามฉ้อโกง ยันไม่ได้เป็นคนปล่อยคลิป หรือมีเจตนาดิสเครดิตใคร คาดหลุดจากคนในบริษัท"
category: "HOT_NEWS"
language: "th"
date: 2024-11-13T04:56:10.118Z
---

# ทนายเตรียมคุย บอสปัน เอาผิด 'ฟิล์ม รัฐภูมิ' พยายามฉ้อโกง ยันไม่ได้เป็นคนปล่อยคลิป

[![ทนายเตรียมคุย บอสปัน เอาผิด 'ฟิล์ม รัฐภูมิ' พยายามฉ้อโกง ยันไม่ได้เป็นคนปล่อยคลิป](https://www.khaosod.co.th/wpapp/uploads/2024/11/FilmRattapoom.jpg "ทนายเตรียมคุย บอสปัน เอาผิด 'ฟิล์ม รัฐภูมิ' พยายามฉ้อโกง ยันไม่ได้เป็นคนปล่อยคลิป")](https://www.khaosod.co.th/wpapp/uploads/2024/11/FilmRattapoom.jpg)

_**ทนายวิฑูรย์ เตรียมหารือ บอสปัน เอาผิด ฟิล์ม รัฐภูมิ ฐานพยายามฉ้อโกง ยันไม่ได้เป็นคนปล่อยคลิป หรือมีเจตนาดิสเครดิตใคร คาดหลุดจากคนในบริษัท**_

วันที่ 13 พ.ย. 2567 ที่ เรือนจำพิเศษกรุงเทพ นายวิฑูรย์ เก่งงาน ทนายความของ นายวรัตน์พล วรัทย์วรกุล หรือ บอสพอล เข้าเยี่ยมบอสพอลที่เรือนจำพิเศษกรุงเทพฯ และสัมภาษณ์สื่อก่อนเข้าไปเยี่ยม

**นายวิฑูรย์ กล่าวว่า** ยืนยันว่าเนื้อหาคลิปเสียงที่ออกในรายการ ไม่ได้มีการต่อต่อ เพียงแค่ตัดคลิปให้สั้นลงจากทั้งหมด 29 นาที ซึ่งเนื้อหาที่เผยแพร่ยังคงเดิม ในคลิปเกิดขึ้นช่วงวันที่ 9-10 ตุลาคม ในคลิปเสียงช่วงของ นายฟิล์ม รัฐภูมิ ไม่ได้พูดลักษณะข่มขู่เอาชีวิตหรือทำให้เสียชื่อเสียง

**แต่เป็นการเรียกรับผลประโยชน์ โดยแอบอ้างชื่อหนุ่ม กรรชัย** พิธีกรรายการโหนกระแส ในระหว่างนั้น นางสาวกฤษอนงค์ เป็นคนประสาน ฟิล์มให้ พูดคุยกับบอสปัน อ้างว่าสามารถพาไปออกรายการโหนกระแสได้

ส่วนตัวตนรู้สึกเห็นด้วยกับบางประโยคในคลิปเสียง ที่มองว่ารายการโหนกระแส ที่ช่วงแรกของจะมีการโจมตีก่อนและท้ายที่สุดจะให้ ผู้บริหารดิไอคอนกรุ๊ปเป็นคนดีหลังแก้ไขเยียวยาผู้เสียหายและจบแบบแฮปปี้แอนดิ้ง

**โดยฟิล์มอ้างว่า รายการโหนกระแสกำหนดทิศทางของสังคมได้** และมักเห็นว่า กระบวนการยุติธรรม จะล้อไปกับกระแสสังคม แต่สุดท้ายทางดิไอคอนก็ไม่ได้จ่ายเงิน 20 ล้านตามที่เรียกไป เพราะไม่มีเงินสด อีกทั้งไม่ได้มีการตกลงว่าจ้างให้ ฟิล์ม รัฐภูมิ มาทำพีอาร์ให้บริษัท และบอกว่าช่วงนั้นเอาเงินไปจ้างทนายดีกว่าทำพีอาร์

**ทนายวิฑูรย์ บอกว่า** การคุยกันเรื่องไปออกรายการโหนกระแสไม่ได้มีเจตนาไปฟอกขาว เพราะบอสๆมั่นใจในความบริสุทธิ์ สามารถต่อสู้ตามกระบวนการยุติธรรมได้อยู่แล้ว แต่คิดว่าบอสปันน่าจะเครียดกลัวตกเป็นจำเลยของสังคม จุดนี้ถือเป็นช่วงโหว่ในนักตบทรัพย์เข้ามาหากิน

ส่วนตัวจึงอยากเรียกร้องให้กระบวนการยุติธรรมเป็นหลักนำของประเทศไม่ใช่ ให้สื่อสารมวลชนหรือกระแสสังคมเป็นหลักชี้นำกระบวนการแบบที่เป็นอยู่นี้

ส่วนเรื่องคลิปเสียง ยืนยันว่า ฝั่งตัวเองไม่ได้เป็นคนปล่อย หรือนำไปในหนุ่ม กรรชัย เพราะคลิปดังกล่าวไม่มีประโยชน์ต่อรูปคดี และไม่ต้องการดิสเครดิตใคร คาดว่าอาจหลุดจากคนในบริษัท

จากนี้ต้องเรียกพนักงานมาสอบถามก่อน เรื่องการตบทรัพย์ ซึ่งก่อนหน้านี้ พนักงานบริษัท ก็เคยให้ข้อมูลว่ากลุ่มนี้เคยเรียกรับเงินหลายครั้งแต่ไม่รู้ตัวเลขที่ชัดเจน

สุดท้ายจะดำเนินคดีเรื่องคลิปเสียงนี้หรือไม่ นายวิฑูรย์ บอกว่า ยังไม่ได้พูดคุยกับบอสปัน คาดว่า อาจต้องดำเนินคดี มองว่าแม้ความผิดไม่สำเร็จแต่ก็ความผิดปรากฏขึ้นแล้ว และยังไม่ขอเปิดเผยว่าจะดำเนินคดีใครอีก พร้อมยอมรับว่าตอนนี้มีคนที่จ่อจะดำเนินคดี ซึ่งเป็นคนที่ไม่ได้เกี่ยวข้องกับการเป็นตัวแทนของบริษัท

ส่วนที่นางสาวกฤษอนงค์โพสต์ ว่าไม่ให้ราคาโจร ทนายวิฑูรย์ เชื่อว่าหมายถึงพวกตัวเอง แต่ก็ไม่ได้รู้สึกอะไร จากนี้ก็จะต่อสู้ตามกระบวนการยุติธรรมต่อไป

ส่วนเรื่องข้อหาที่ถูกดำเนินคดีทราบว่าตอนนี้กรมสอบสวนคดีพิเศษได้แจ้งความเอาผิด 3 ข้อหา คือ เรื่องแชร์ลูกโซ่และตามพระราชบัญญัติขายตรงอีก 2 ข้อหา การชักชวนให้บุคคลอื่นเป็นเครือข่ายและประกอบธุรกิจขายตรงโดยไม่ได้รับอนุญาต ซึ่งเตรียมเอกสารในการต่อสู้ทุกประเด็นไว้แล้ว