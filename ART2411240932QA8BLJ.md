---
layout: post
code: "ART2411240932QA8BLJ"
origin_url: "https://www.khaosod.co.th/special-stories/news_9519259"
image: "https://github.com/user-attachments/assets/32aa8292-1a30-41c4-af94-cb35b8ba2ed3"
title: "ผอ. โรงเรียนดังโคราช ระดมทุนผ้าป่า 1 ล้าน สร้างลู่วิ่ง ใช้ได้วันเดียวพังเละ"
description: "ผอ. โรงเรียนดังโคราช ระดมทุนผ้าป่า 1 ล้าน สร้างลู่วิ่ง ใช้ได้วันเดียวพังเละ ไร้การซ่อมแซม ขณะที่ ผอ.เกษียณไป 2 เดือน โพสต์รูปบ้านรถหรูฉ่ำ"
category: "SPECIAL_STORIES"
language: "th"
date: 2024-11-24T09:41:16.297Z
---

# ผอ. โรงเรียนดังโคราช ระดมทุนผ้าป่า 1 ล้าน สร้างลู่วิ่ง ใช้ได้วันเดียวพังเละ

[![ผอ. โรงเรียนดังโคราช ระดมทุนผ้าป่า 1 ล้าน สร้างลู่วิ่ง ใช้ได้วันเดียวพังเละ](https://www.khaosod.co.th/wpapp/uploads/2024/11/korat-aa.jpg "ผอ. โรงเรียนดังโคราช ระดมทุนผ้าป่า 1 ล้าน สร้างลู่วิ่ง ใช้ได้วันเดียวพังเละ")](https://www.khaosod.co.th/wpapp/uploads/2024/11/korat-aa.jpg)

**ผอ. โรงเรียนดังโคราช ระดมทุนผ้าป่า 1 ล้าน สร้างลู่วิ่ง ใช้ได้วันเดียวพังเละ ไร้การซ่อมแซม ขณะที่ ผอ.เกษียณไป 2 เดือน โพสต์รูปบ้านรถหรูฉ่ำ**

แฟนเพจเฟซบุ๊ก [**นักเรียนเลว**](https://www.facebook.com/Badstudent.th?__cft__[0]=AZWQ98f7U6Xf0j2EM_BLUZ30_VwtWDDMyWmcp2DH8lJjnanN2Z1SDJ2GjRVjhfNxUxAUPwjvnATVRKkP4DWbAd43zW1Pt1La2BPx1TByXM0jk_pl-FENvPgJzuFnQ6n3P7T7cw_GGlLaoFuASrGzahPwthi2g1358DGEeVkP9RzTfe73K5H3Ojp242HvOFxsKW8&__tn__=-UC%2CP-R) ตีแผ่เรื่องราวความไม่ชอบมาพากล เกี่ยวกับโรงเรียนมัธยมแห่งหนึ่ง ในพื้นที่ อ.เมือง จ.นครราชสีมา โดยระบุข้อความดังนี้

วันที่ 21 พ.ย. ที่ผ่านมาผู้ร้องเรียนออกมาเล่าถึงปมส่อทุจริตใน รร.แห่งหนึ่ง ใน อ.เมือง จ.นครราชสีมา ภายหลังผู้อำนวยการโรงเรียนทอดผ้าป่าระดมทุน 1 ล้านบาท สร้างลู่วิ่ง แต่ใช้ได้ไม่เกิน 1 วัน กลับพังเละเทะ ใช้งานไม่ได้

รายงานระบุเพิ่มว่า เดือน มิ.ย. 2567 ผู้อำนวยการโรงเรียน ณ ขณะนั้น ได้จัดกิจกรรมทอดผ้าป่าสามัคคีเพื่อระดมทุนสร้างลู่วิ่ง โดยโรงเรียนเผยว่าสามารถระดมเงินได้ถึง 1 ล้านบาท

ลู่วิ่งสร้างเสร็จพร้อมใช้เมื่อวันที่ 12 ก.ย. ที่ผ่านมา ทว่าเพียงหนึ่งวันให้หลัง โรงเรียนได้จัดการแข่งขันกีฬาภายในในวันที่ 13 ก.ย. ปรากฏว่าพื้นผิวลู่วิ่งที่เพิ่งสร้างเสร็จ นั้นหลุดลอกและพังเสียหายจนไม่สามารถใช้งานได้

ล่าสุดยังไม่มีการซ่อมแซมลู่วิ่งดังกล่าวแต่อย่างใด สร้างความไม่พอใจให้กับครูและนักเรียนบางส่วน พร้อมตั้งข้อสังเกตว่า เงินจำนวน 1 ล้านบาทนั้น ถูกใช้ในโครงการก่อสร้างลู่วิ่งทั้งหมดจริงหรือไม่ ทั้งหมดนี้ รร. ยังไม่เคยชี้แจงรายละเอียดการใช้เงินต่อสาธารณะ

อย่างไรก็ตาม ผู้ร้องเรียนเผยว่า ผู้อำนวยการโรงเรียนคนดังกล่าวได้เกษียณอายุราชการไปแล้วเมื่อเดือน ก.ย. ที่ผ่านมา และมักโพสต์ภาพชีวิตส่วนตัวที่หรูหราบนโซเชียลมีเดีย เช่น บ้านหรูและรถยนต์ราคาแพง โดยที่ผู้ช่วยผู้อำนวยการโรงเรียนในขณะนั้นก็เป็นภรรยาของผู้อำนวยการเช่นกัน