---
layout: post
code: "ART2411271356JIFL89"
origin_url: "https://www.khaosod.co.th/special-stories/news_9524247"
image: "https://github.com/user-attachments/assets/fd7fab7e-4443-4f75-9d36-7a2b64fe3ff8"
title: "ขนลุกขนชัน! สาวนาฏศิลป์หรือกู้ภัย จับงูมือเปล่าอย่างเซียน เจ้าตัวบอกชอบ ปีนี้จับมาเยอะแล้ว"
description: "ขนลุกขนชัน! สาวนาฏศิลป์สวมวิญญาณกู้ภัย จับงูมือเปล่า เจ..."
category: "SPECIAL_STORIES"
language: "th"
date: 2024-11-27T14:01:51.934Z
---

# ขนลุกขนชัน! สาวนาฏศิลป์หรือกู้ภัย จับงูมือเปล่าอย่างเซียน เจ้าตัวบอกชอบ ปีนี้จับมาเยอะแล้ว

[![ขนลุกขนชัน! สาวนาฏศิลป์หรือกู้ภัย จับงูมือเปล่าอย่างเซียน เจ้าตัวบอกชอบ ปีนี้จับมาเยอะแล้ว](https://www.khaosod.co.th/wpapp/uploads/2024/11/cashsnake.jpg "ขนลุกขนชัน! สาวนาฏศิลป์หรือกู้ภัย จับงูมือเปล่าอย่างเซียน เจ้าตัวบอกชอบ ปีนี้จับมาเยอะแล้ว")](https://www.khaosod.co.th/wpapp/uploads/2024/11/cashsnake.jpg)

**ขนลุกขนชัน! สาวนาฏศิลป์สวมวิญญาณกู้ภัย จับงูมือเปล่า เจ้าตัวบอกชอบ ปีนี้จับมาเยอะแล้ว**

วันที่ 27 พ.ย.67 สมาชิก **[TikTok @rin97055](https://www.tiktok.com/@rin97055/video/7441801627582991623)** โพสต์คลิปขณะที่ตัวเองกำลังเข้าไปจับงูในห้องน้ำ ดยไม่มีท่าทีตื่นกลัวอันตรายแต่อย่างใด โดยระบุข้อความว่า **“สาวนาฏศิลป์❌ หมองูสาว✅ จับงูบ่อยจนคุณครูเรียกว่า สาวกินงูแล้วล่าสุด5555 #วิทลัยนาฏศิลปนครราชสีมา #นาฏศิลป์”**

โดยในคลิป ผู้โพสต์ซึ่งอยู่ในชุดนักเรียน ใช้เหล็กลากงูเขียวพระอินทร์ซึ่งไม่มีพิษออกมาจากห้องน้ำ หลังเข้าไปแอบซ่อนตัวอยู่ เพราะเกรงคนอื่นที่เข้าห้องน้ำแล้วไม่รู้จะได้รับอันตราย

จากนั้นเธอก็ได้ใช้ขอเกี่ยวตัวงูออกมายังที่โล่ง ก่อนจะกดไว้ แล้วค่อยๆ ใช้มือเปล่าจับหัวงูขึ้นมาได้อย่างคล่องแคล่ว และไม่มีท่าทีตื่นกลัวแต่อย่างใด ก่อนนำไปปล่อยคืนสู่ธรรมชาติ

ขณะที่ชาวเน็ตหลังเห็นคลิปดังกล่าว ก็เข้ามาคอมเมนต์ชื่นชมความกล้าของเธออย่างไม่ขาดสาย ซึ่งเธอก็ได้เข้ามาตอบในหลายๆ คอมเมนต์ และยังบอกอีกว่าเธอไม่กลัว และชอบจับงู รวมทั้งปีนี้จับมาแล้วหลายตัวด้วย

