---
layout: post
code: "ART2411210526HM4NBS"
origin_url: "https://www.khaosod.co.th/entertainment/news_9514953"
image: "https://github.com/user-attachments/assets/aadd726f-76f1-4b58-adfe-2508cfcffd47"
title: "แม่ปุ้ย เผยสัมพันธ์ อินดี้ - โอปอล งงมากปมลิขสิทธิ์มิสยูนิเวิร์สไทยฯ ต่อไม่ต่อสัญญา"
description: "แม่ปุ้ย เผยสัมพันธ์ อินดี้ ลูกชาย - โอปอล ลูกชายให้แม่เตรียมหาแหวนวงใหญ่ๆแล้วกัน แม่ลั่นเป็นใครก็ไม่ติด งงมากปมลิขสิทธิ์มิสยูนิเวิร์สไทยแลนด์ ต่อไม่ต่อสัญญา"
category: "ENTERTAINMENT"
language: "th"
date: 2024-11-21T05:41:05.474Z
---

# แม่ปุ้ย เผยสัมพันธ์ อินดี้ - โอปอล งงมากปมลิขสิทธิ์มิสยูนิเวิร์สไทยฯ ต่อไม่ต่อสัญญา

[![แม่ปุ้ย เผยสัมพันธ์ อินดี้ - โอปอล งงมากปมลิขสิทธิ์มิสยูนิเวิร์สไทยฯ ต่อไม่ต่อสัญญา](https://www.khaosod.co.th/wpapp/uploads/2024/11/puisonopal2111649998.jpg "แม่ปุ้ย เผยสัมพันธ์ อินดี้ - โอปอล งงมากปมลิขสิทธิ์มิสยูนิเวิร์สไทยฯ ต่อไม่ต่อสัญญา")](https://www.khaosod.co.th/wpapp/uploads/2024/11/puisonopal2111649998.jpg)

แม่ปุ้ย เผยสัมพันธ์ อินดี้ ลูกชาย – โอปอล ลูกชายให้แม่เตรียมหาแหวนวงใหญ่ๆแล้วกัน แม่ลั่นเป็นใครก็ไม่ติด งงมากปมลิขสิทธิ์มิสยูนิเวิร์สไทยแลนด์ ต่อหรือไม่ต่อสัญญา

เมื่อวันที่ 21 พ.ย.67 ปุ้ย ปิยาภรณ์ แสนโกศิก กรรมการผู้จัดการ บริษัท พีเอ็น โกลบอล จำกัด กล่าวหลังเดินทางกลับจากการพา โอปอล สุชาตา ช่วงศรี เดินทางไปประกวดมิสยูนิเวิร์ส 2024 จนสามารถคว้า รองอันดับ 3 มิสยูนิเวิร์ส 2024 ได้ ว่า ถามว่าพอใจในผลของโอปอลไหมก็พอใจ

แต่ถ้าถามเรา เราก็ต้องคิดเข้าข้างตัวเอง เพราะเรารู้ว่าครั้งนี้เราเต็มที่ที่สุด ในการปิดรอยรั่วทุกอย่างเราทำหมด โชคดีที่โอปอลเขาเอาไงเอากัน เพราะโอปอลเป็นหนึ่งในนางงามที่ถูกคัดเลือกให้ไปทำกิจกรรมเยอะที่สุด เราคิดว่าเราและโอปอลทำเต็มที่

[![](https://www.khaosod.co.th/wpapp/uploads/2024/11/510881.jpg)](https://www.khaosod.co.th/wpapp/uploads/2024/11/510881.jpg)

ปุ้ย ปิยาภรณ์ กล่าวต่อว่า ไม่เกี่ยวกับกรรมการ ส่วนตัวเราคิดว่าจับมือเท่านั้น พอเข้า 5 เป็นปีที่เราใจเต้นที่สุด เราคิดในใจว่าเรามาลุ้นตอบคำถาม เราอยู่ในดงละติน แล้วกองเชียร์เขาก็ช่วยเชียร์โอปอล เราทำดีที่สุดแล้ว ที่ผ่านมาทุกปีคิดว่าจะได้ก็ไม่ได้ถ้าเราทำดีที่สุดแล้ว เราจะไม่เสียใจ

ADVERTISEMENT

แม่ปุ้ย กล่าวอีกว่า ตอนประกาศว่าไม่ได้ ก็น้ำตาไหล เรามองที่หน้าน้องเราก็ตื้นตัน เด็กคนนี้มันสู้ โอปอลบอกแม่ว่าจะไม่ประกวดอะไรอีกแล้ว เขาศรัทธาในเวทีนี้ เราเห็นแต่เด็กคนนี้แข็งแกร่งมาก อายุแค่นี้ เขาเข้มแข็งมาก เรื่องที่สื่อรายงานว่าขโมยมงฯ ก็คงเป็นอารมณ์คนเชียร์แล้วไม่ได้ แต่เราทำตรงนี้มานาน เรารู้ว่าต้องเคารพสิ่งที่กรรมการตัดสิน เราบอกให้โอปอลไปทำอะไรที่ดีที่สุดต่อไป เขามาปลอบใจเรา บอกเราว่าเขาจะเอามงกุฎไว้ในใจเขา

_**ความสัมพันธ์โอปอลกับอินดี้ แสนโกศิก ลูกชายแม่ปุ้ย ?**_  
_“เขาเป็นเพื่อนสนิทกัน แล้วเขาก็สนิทกับแองจี้(ลูกสาว ปุ้ย-ปิยาภรณ์) ในอนาคตเราไม่รู้ วันนี้ยืนยันว่าเป็นพี่น้องที่สนิทกัน คนอาจจะไม่รู้ว่าเขาก็ไปไหนมาไหนกับแองจี้เยอะด้วย ”_

_**ไฟเขียวไหม?**_  
“ที่บ้านเลี้ยงค่อนข้างอิสระในการตัดสินใจ ขอแค่เป็นคนดี ไม่ต้องเป็นโอปอลก็ได้ ใครก็ได้เลย อินดี้เป็นคนพูดน้อย ก็ไม่เคยมาพูดกับเรา ถ้าเขามีใครสักคนเขาต้องเปิดเผยแน่นอน เขาจะไม่หลบๆซ่อนๆ เราเห็นติ๊กต็อกอินดี้มาเปิดให้ดูว่าเขาขายของกัน เขาบอกดูสิโอปอลได้เปอร์เซ็นต์เยอะนะ ”

_**จะเปิดตัวเมื่อไหร่?**_  
“รอให้เขาบอกก่อนสิว่าเป็นแฟน เขายังไม่ได้บอก แม่บอกไม่ได้ เพราะไม่ได้เป็นแฟนกับเขา _เขาบอกว่าถ้าเขาพร้อมเขาจะบอกเอง แม่ก็เตรียมหาแหวนให้อินดี้วงใหญ่ๆ แล้วกัน ไม่สืบหรอก สืบเดี๋ยวมันด่าเอา (หัวเราะ) นอกจาก โอปอล เขาก็มีเพื่อนสนิทหลายคนนะ กับแม่เป็นใครก็ไม่ติด”_

[![](https://www.khaosod.co.th/wpapp/uploads/2024/11/510872.jpg)](https://www.khaosod.co.th/wpapp/uploads/2024/11/510872.jpg)

_**เรื่องลิขสิทธิ์ มิสยูนิเวิร์สไทยแลนด์ 2024**_  
_“งงมาก ยังไม่ได้มีการมาพูดคุยเรื่องต่อสัญญาหรือไม่ต่อ_ เมื่อไหร่ที่เราแถลงข่าวว่าจะจัดนั้นคือความชัดเจน ก็ต้องติดตามต่อไป ไทยมีศักยภาพที่จะจัด ขอบคุณที่มีคนชื่นชอบในผลงานอยากให้เราจัดต่อ ถ้ามาจัดมิสยูนิเวิร์สที่ไทยเราก็รับรองว่าสนุกแน่นอน เราจะเอาความแข็งแกร่ง เอาความบกพร่องมาปรับปรุง เรื่องการเป็นเจ้าภาพ กับเรื่องลิขสิทธิ์มันคนละเรื่องกัน เรื่องอแมนด้า ออบดัม ไปเป็นเจ้าของลิขสิทธิ์อีกเวที ไม่ทราบเลย น้องไม่ได้มาปรึกษา ส่วนเรื่อง วีนา-ปวีนา ซิงห์ และ เจสซี่ กิระนา จัสมิน ชูว์เทอร์ จะกลับมาประกวด มาเลยค่ะ ยินดีทั้งสองคนเป็นคนพลังงานล้นเหลือ ถ้าเขามาสนุกแน่นอน ไม่ได้มีแค่สองคน มีอีกเยอะ”