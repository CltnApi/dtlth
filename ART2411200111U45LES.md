---
layout: post
code: "ART2411200111U45LES"
origin_url: "https://www.khaosod.co.th/sports/news_9513099"
image: "https://github.com/user-attachments/assets/5d71da1d-0272-46dd-8eb7-475327cce450"
title: "นาดาล ปิดฉากการเล่นเทนนิสอาชีพแล้วหลัง สเปน ตกรอบ เดวิส คัพ"
description: "ราฟาเอล นาดาล อดีตนักหวดมือ 1 ของโลกชาวสเปนปิดฉากชีวิตการเป็นนักเทนนิสอาชีพแล้วหลังจาก สเปน พ่ายเนเธอร์แลนด์ 1-2 คู่ ตกรอบก่อนรองชนะเลิศ เดวิส คัพ ไฟนัลส์"
category: "SPORTS"
language: "th"
date: 2024-11-20T01:27:17.938Z
---

# นาดาล ปิดฉากการเล่นเทนนิสอาชีพแล้วหลัง สเปน ตกรอบ เดวิส คัพ

[![นาดาล ปิดฉากการเล่นเทนนิสอาชีพแล้วหลัง สเปน ตกรอบ เดวิส คัพ](https://www.khaosod.co.th/wpapp/uploads/2024/11/nadal-retire-8643.jpg "นาดาล ปิดฉากการเล่นเทนนิสอาชีพแล้วหลัง สเปน ตกรอบ เดวิส คัพ")](https://www.khaosod.co.th/wpapp/uploads/2024/11/nadal-retire-8643.jpg)

**ราฟาเอล นาดาล อดีตนักหวดมือ 1 ของโลกชาวสเปนปิดฉากชีวิตการเป็นนักเทนนิสอาชีพแล้วหลังจาก สเปน พ่ายเนเธอร์แลนด์ 1-2 คู่ ตกรอบก่อนรองชนะเลิศ เดวิส คัพ ไฟนัลส์**

ย้อนไปเมื่อช่วงต้นเดือน ต.ค. นาดาล ประกาศอย่างเป็นทางการว่า เจ้าตัวจะแขวนแร็กเกตทางการหลังจบศึก เดวิส คัพ ไฟนัลส์ ที่เมืองมาลากา ประเทศสเปน เนื่องจากฝืนร่างกายไม่ไหว

Spain’s tennis player Rafael Nadal competes against Netherlands’ Botic Van De Zandschulp during a Davis Cup quarterfinal match at Martin Carpena Sports Hall in Malaga, southern Spain, on Tuesday, Nov. 19, 2024. (AP Photo/Manu Fernandez)



และเมื่อวันที่ 19 พ.ย. นาดาล ลงแข่งขันประเภทชายเดี่ยวคู่แรกให้ สเปน ในการดวลกับ ฟาน เดอ ซานด์ชูลป์ ของ เเนเธอร์แลนด์ ในรอบก่อนรองชนะเลิศของทัวร์นาเมนต์ดังกล่าวทว่าสุดท้ายจ้าตัวพ่ายต่อ ซานด์ชูลป์ ไป 0-2 เซต 4-6, 4-6

ก่อนที่ในชายเดี่ยวคู่สอง คาร์ลอส อัลคาราซ มือ 3 โลก จะเอาชนะ ทัลลอน กรีกสปูร์ 7-6(0), 6-3 ตีเสมอให้ สเปน เป็น 1-1 ต้องไปวัดทีมเข้ารอบกันในประเภทชายคู่

ผลปรากฏว่า อัลคาราซ ที่จับคู่กับ มาร์เซล กราโนเยร์ส พ่ายให้คู่ของฟาน เดอ ซานด์ชูลป์ กับเวสลีย์ คูลฮอฟ ฉิวเฉียด 6-7(4), 6-7(3) ส่งผลให้ สเปน พ่ายไป 1-2 ตกรอบก่อนรองชนะเลิศ

Spain’s Rafael Nadal during a tribute after playing his last match as a professional tennis player in the Davis Cup quarterfinals at the Martin Carpena Sports Hall in Malaga, southern Spain, on early Wednesday, Nov. 20, 2024. (AP Photo/Manu Fernandez)



และส่งผลให้ นาดาล ต้องปิดฉากการเล่นเทนนิสอาชีพเป็นที่เรียบร้อยในวัย 38 ปีซึ่งเจ้าตัวกล่าวถึงความรู้สึกทั้งน้ำตาว่า “มีแชมป์ และสถิติอยู่ในนั้น แต่สิ่งที่ผมอยากให้คนจดจำมากที่สุดก็คือในฐานะคนดีจากหมู่บ้านเล็กๆ ใน มายอร์กา”

“ผมเป็นเพียงเด็กที่ทำตามความฝัน และทำงานหนักที่สุดเท่าที่จะทำได้เพื่อมาถึงจุดนี้ ผมบรรลุความฝันและมากกว่าที่เคยคิดด้วยซ้ำ”

“แน่นอนว่าวันนี้เป็นวันที่เต็มไปด้วยอารมณ์ และผมรู้สึกประหม่าก่อนการแข่งขัน ผมพยายามอย่างเต็มที่ ผมพยายามสนุกและเล่นด้วยพลังงาน และทัศนคติที่ถูกต้อง”

Spain’s Rafael Nadal waves to the crowd during a tribute after playing his last match as a professional tennis player in the Davis Cup quarterfinals at the Martin Carpena Sports Hall in Malaga, southern Spain, on early Wednesday, Nov. 20, 2024. (AP Photo/Manu Fernandez)



ทั้งนี้ นาดาล ได้รับการยกย่องว่าเป็นหนึ่งในนักเทนนิสที่ประสบความสำเร็จมากที่สุดของวงการหลังเคยขึ้นไปครองตำแหน่งมือ 1 โลกตั้งแต่ปี 2008 พร้อมทำสถิติคว้าแชมป์แกรนด์สแลมได้ถึง 22 สมัยซึ่งเป็นสถิติดีที่สุดอันดับ 2 ตลอดกาล เป็นรองเพียง โนวัก โยโควิช ที่ทำได้ 24 สมัย

นอกจากนั้นแล้วเจ้าตัวยังได้รับการยกย่องว่าเป็น “ราชาแห่งคอร์ตดิน” เนื่องจากเจ้าตัวประสบความสำเร็จคว้าแชมป์ในการเล่นคอร์ตดังกล่าวมาอย่างมากมาย โดยเฉพาะในแกรนด์สแลม เฟรนช์ โอเพ่น ที่เจ้าตัวซิวโทรฟี่มาครองได้ถึง 14 สมัย

ส่วนสถิติการแข่งขัน นาดาล ที่เทิร์นโปรตั้งแต่ปี 2001 ชนะ 1080 แมตช์ และแพ้ 228 แมตช์ รวมถึงความแชมป์รวมทั้งหมดในอาชีพอยู่ที่ 92 รายการ