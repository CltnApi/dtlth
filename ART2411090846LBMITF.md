---
layout: post
code: "ART2411090846LBMITF"
origin_url: "https://www.khaosod.co.th/breaking-news/news_9497781"
image: "https://github.com/user-attachments/assets/91154e11-a5e4-4246-8e00-1fddee1d496c"
title: "เปิดผลตรวจ ผลิตภัณฑ์อาหารเสริมยี่ห้อดัง พบ ไซบูทรามีน เตือนประชาชน"
description: "อย. เปิดผลตรวจ ผลิตภัณฑ์อาหารเสริมยี่ห้อดัง พบ ไซบูทรามีน อันตรตายถึงชีวิต หลังบุกตรวจร้านดังในพิษณุโลก อยู่ระหว่างดำเนินการตามกฎหมาย"
category: "HOT_NEWS"
language: "th"
date: 2024-11-09T08:51:05.101Z
---

# เปิดผลตรวจ ผลิตภัณฑ์อาหารเสริมยี่ห้อดัง พบ ไซบูทรามีน เตือนประชาชน

[![เปิดผลตรวจ ผลิตภัณฑ์อาหารเสริมยี่ห้อดัง พบ ไซบูทรามีน เตือนประชาชน](https://www.khaosod.co.th/wpapp/uploads/2024/11/food-supplement.jpg "เปิดผลตรวจ ผลิตภัณฑ์อาหารเสริมยี่ห้อดัง พบ ไซบูทรามีน เตือนประชาชน")](https://www.khaosod.co.th/wpapp/uploads/2024/11/food-supplement.jpg)

**อย. เปิดผลตรวจ ผลิตภัณฑ์อาหารเสริมยี่ห้อดัง พบ ไซบูทรามีน อันตรตายถึงชีวิต หลังบุกตรวจร้านดังในพิษณุโลก อยู่ระหว่างดำเนินการตามกฎหมาย**

วันที่ 9 พ.ย.2567 ผู้สื่อข่าวรายงานว่า สำนักงานคณะกรรมการอาหารและยา (อย.) ร่วมกับสำนักงานสาธารณสุขจังหวัดพิษณุโลก และกองกำกับการ 4 กองบังคับการปราบปรามการกระทำความผิดเกี่ยวกับการคุ้มครองผู้บริโภค (กก.4 บก.ปคบ.)

เข้าตรวจสอบสถานที่จำหน่ายอาหาร ณ ร้านเปรียว คอสเมติกส์ ต.ในเมือง อ.เมืองจ.พิษณุโลก ได้เก็บตัวอย่างผลิตภัณฑ์เสริมอาหาร ส่งตรวจวิเคราะห์ที่กรมวิทยาศาสตร์การแพทย์ โดยฉลากระบุรายละเอียดผลิตภัณฑ์ ดังนี้

ผลิตภัณฑ์เสริมอาหาร (ตรา คอร์เซ่) เลขสารบบอาหาร 13-1-13465-5-0052 วันที่ผลิต 13/01/2023 วันสิ้นอายุ 12/01/2025 ผลิตครั้งที่ 001013 ผู้ผลิต บริษัท ออล ไมโครเทค (ประเทศไทย) จำกัด ผู้จัดจำหน่าย บริษัท วีไอพี เฮิร์บ (ประเทศไทย) จำกัด น้ำหนักสุทธิ 12.7 กรัม 15 Capsule

อย. เปิดผลตรวจ ผลิตภัณฑ์อาหารเสริมยี่ห้อดัง พบ ไซบูทรามีน อันตรตายถึงชีวิต หลังบุกตรวจร้านดังในพิษณุโลก อยู่ระหว่างดำเนินการตามกฎหมาย

ผลการตรวจวิเคราะห์พบยาแผนปัจจุบัน ไซบูทรามีน (Sibutramine) ซึ่งมีรายงานถึงผลกระทบต่อระบบหัวใจและหลอดเลือด ทำให้เกิดผลเสียร้ายแรงจนถึงแก่ชีวิต จัดเป็นวัตถุที่ออกฤทธิ์ต่อจิตและประสาทในประเภท 1 ซึ่งเป็นอาหารที่น่าจะเป็นอันตรายต่อสุขภาพหรืออนามัยของประชาชน

จึงขอประกาศให้ประชาชนระมัดระวังในการซื้อหรือบริโภคผลิตภัณฑ์อาหารดังกล่าว ทั้งนี้ อยู่ระหว่างดำเนินการตามกฎหมายกับผู้กระทำผิด

หากมีข้อสงสัยเรื่องความปลอดภัยของผลิตภัณฑ์สุขภาพ สามารถสอบถามหรือแจ้งร้องเรียนได้ที่สายด่วน อย. 1556 หรือผ่าน Line@FDAThai, Facebook : FDAThai หรือ E-mail : 1556@fda.moph.go.th ตู้ ปณ. 1556 ปณฝ. กระทรวงสาธารณสุข จ.นนทบุรี 11004 หรือสำนักงานสาธารณสุขจังหวัดทั่วประเทศ

