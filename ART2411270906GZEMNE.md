---
layout: post
code: "ART2411270906GZEMNE"
origin_url: "https://www.khaosod.co.th/sports/news_9523727"
image: "https://github.com/user-attachments/assets/c8751f19-be0a-4abf-ad8d-cf57012b81a5"
title: "เดวิต คูต ผู้ตัดสิน พรีเมียร์ลีก ฉาวไม่เลิกหลังถูกแฉเพิ่มมีส่วนเอี่ยวการพนัน"
description: "เดวิต คูต ผู้ตัดสินจอมฉาวพรีเมียร์ลีกถูกสื่อขุดคุ้ยเพิ่มอีกว่ามีส่วนเกี่ยวข้องกับการพนันหลังก่อนหน้านี้เจ้าตัวถูกแฉด่าทอสโมสร ลิเวอร์พูล และเจอร์เกน คล็อปป์ รวมถึงมีพฤติกรรมคล้ายใช้สารเสพติด"
category: "SPORTS"
language: "th"
date: 2024-11-27T09:56:38.210Z
---

# เดวิต คูต ผู้ตัดสิน พรีเมียร์ลีก ฉาวไม่เลิกหลังถูกแฉเพิ่มมีส่วนเอี่ยวการพนัน

[![เดวิต คูต ผู้ตัดสิน พรีเมียร์ลีก ฉาวไม่เลิกหลังถูกแฉเพิ่มมีส่วนเอี่ยวการพนัน](https://www.khaosod.co.th/wpapp/uploads/2024/11/David-Coote-9344.jpg "เดวิต คูต ผู้ตัดสิน พรีเมียร์ลีก ฉาวไม่เลิกหลังถูกแฉเพิ่มมีส่วนเอี่ยวการพนัน")](https://www.khaosod.co.th/wpapp/uploads/2024/11/David-Coote-9344.jpg)

**เดวิต คูต ผู้ตัดสินจอมฉาวพรีเมียร์ลีกถูกสื่อขุดคุ้ยเพิ่มอีกว่ามีส่วนเกี่ยวข้องกับการพนันหลังก่อนหน้านี้เจ้าตัวถูกแฉด่าทอสโมสร ลิเวอร์พูล และเจอร์เกน คล็อปป์ รวมถึงมีพฤติกรรมคล้ายใช้สารเสพติด**

โดย คูต ถูกองค์กรผู้ตัดสินอาชีพอังกฤษ (พีจีเอ็มโอแอล) สั่งพักงานจาการทำหน้าที่ในพรีเมียร์ลีกแบบไม่มีกำหนดหลังมีคลิปหลุดที่เจ้าตัวใช้ถ้อยคำรุนแรงด่าสโมสร ลิเวอร์พูล และเจอร์เกน คล็อปป์ อดีตเฮดโค้ช “หงส์แดง”

และหลังจากนั้นไม่นานเจ้าตัวก็ถูกแฉอีกว่า มีพฤติกรรมคล้ายใช้สารเสพติดชนิดโคเคนซึ่งเป็นช่วงเวลา 1 วันหลังจากเกมรอบก่อนรองชนะเลิศของศึกยูโร 2024 ระหว่าง ฝรั่งเศส กับ โปรตุเกส ที่เขาทำหน้าที่เป็นผู้ช่วยห้องวีเออาร์

FILE PHOTO: Soccer Football – Premier League – Liverpool v Burnley – Anfield, Liverpool, Britain – July 11, 2020 Liverpool manager Juergen Klopp speaks with referee David Coote after the match, as play resumes behind closed doors following the outbreak of the coronavirus disease (COVID-19) Pool via REUTERS/Phil Noble/File Photo EDITORIAL USE ONLY.



จนล่าสุด “เดอะ ซัน” สื่อจอมแฉอังกฤษออกมา สาวไส้ไม่หยุด และมีสิทธิ์โดนลงโทษแบบสถานหนักเนื่องจาก เปาฉาวรายนี้กำลังถูก สมาคมฟุตบอลอังกฤษ (เอฟเอ) กำลังดำเนินการสอบสวน คูต ประเด็นจงใจล็อคใบเหลืองก่อนเกมระหว่าง ลีดส์ ยูไนเต็ด กับ เวสต์บรอมวิช อัลเบียน เมื่อเดือน ต.ค. ปี 2019

สื่อดังกล่าวระบุว่า คูต มีการพูดคุยกับเพื่อนของเขาคนหนึ่ง ถึงการแจกใบเหลืองก่อนเริ่มการแข่งขันในคู่ ลีดส์ ยูไนเต็ด กับ เวสต์บรอมวิช อัลเบียน ซึ่ง คูต แจกใบเหลืองให้กับ เอซยาน อลิออสกี นักเตะ ลีดส์ จากนั้น หลังจบเกม เจ้าตัวส่งข้อความไปหาเพื่อนว่า “หวังว่าเอ็งจะลงเดิมพันตามที่พูดไว้นะ”

ทั้งนี้ คูต ยอมรับว่า มีบทสนทนาดังกล่าวเกิดขึ้นจริงแต่เป็นเพียงการหยอกล้อกับเพื่อนเท่านั้น และยังไม่มีข้อบ่งชี้ว่าเจ้าตัวได้รับผลประโยชน์ทางการเงินใดๆ