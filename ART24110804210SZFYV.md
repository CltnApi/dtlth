---
layout: post
code: "ART24110804210SZFYV"
origin_url: "https://www.khaosod.co.th/entertainment/news_9495785"
image: "https://github.com/user-attachments/assets/81e6dfa3-4c5a-4f4a-b411-e7b312a49810"
title: "สรยุทธ เผยขับ คาเยนน์ รุ่นเดียวกับ ทนายตั้ม เผยเหตุพูดไปแล้วอายนะ"
description: "คนแนะนำลองถ่ายคู่กับรถบ้างอินเทรนด์ สรยุทธ เผยขับ ปอร์เช่ คาเยน รุ่นเดียวกับ ทนายตั้ม เผยเหตุพูดไปแล้วอายนะ ตอนที่ติดคุกรู้สึกเอาว่ะ ให้รางวัลกับชีวิต "
category: "ENTERTAINMENT"
language: "th"
date: 2024-11-08T04:25:42.287Z
---

# สรยุทธ เผยขับ คาเยนน์ รุ่นเดียวกับ ทนายตั้ม เผยเหตุพูดไปแล้วอายนะ

[![สรยุทธ เผยขับ คาเยนน์ รุ่นเดียวกับ ทนายตั้ม เผยเหตุพูดไปแล้วอายนะ](https://www.khaosod.co.th/wpapp/uploads/2024/11/yuthporch811679998.jpg "สรยุทธ เผยขับ คาเยนน์ รุ่นเดียวกับ ทนายตั้ม เผยเหตุพูดไปแล้วอายนะ")](https://www.khaosod.co.th/wpapp/uploads/2024/11/yuthporch811679998.jpg)

คนแนะนำลองถ่ายคู่กับรถบ้างอินเทรนด์ สรยุทธ เผยขับ ปอร์เช่ คาเยนน์ รุ่นเดียวกับ ทนายตั้ม เผยเหตุพูดไปแล้วอายนะ ตอนที่ติดคุกรู้สึกเอาว่ะ ให้รางวัลกับชีวิต

ในรายการ [กรรมกรข่าวคุยนอกจอ](https://www.youtube.com/watch?v=3ZatBVzNaUo) วันที่ 8 พ.ย.67 ตอนหนึ่ง พูดถึงเรื่องตำรวจบอกว่า สมรรถนะรถตำรวจกลัวขับตามไม่ทันรถ ปอร์เช่ คาเยนน์ ของ ทนายตั้ม ซึ่ง สรยุทธ สุทัศนะจินดา ก็ได้บอกว่า “คาเยน ก็ไม่ได้เท่าไหร่มั้ย รถใหม่ประมาณ 6 ล้านกว่ามั้ย (ตูน : พี่ยุทธจะให้ตำรวจซื้อ) ผมไม่ได้หมายถึงราคา ผมหมายถึงสมรรถนะ ”

_“ไม่อยากจะคุยเลยจริงๆ พี่ก็ใช้นะ_ _(ตูน : ใช่พี่ยุทธก็ใช้รุ่นนี้แหละ)_ _แต่พี่บอกตรงๆ ได้ไหม อย่างไม่อายเลย พี่ใช้รถโชว์ รถเดโม ราคามันถูกหน่อย”_

[![](https://www.khaosod.co.th/wpapp/uploads/2024/11/S__15376749_0.jpg)](https://www.khaosod.co.th/wpapp/uploads/2024/11/S__15376749_0.jpg)

_“อุ้ย พูดไปแล้วอายนะ_ (ตูน : ฐานะอย่างพี่ยุทธยังต้องอายอะไร) ใช้รถเดโม ไม่ได้โกหก รถเดโมมันถูกหน่อย มันน่าอายเหรอ มันก็วิ่งไปไม่เท่าไหร่หรอก อะไรประหยัดได้เราก็ประหยัด ”

ตูน กล่าวว่า “คุณผู้ชม ตูนจะเล่าให้ฟัง พี่ยุทธใช้เงินสมถะจริงๆ ตูน ถือกาแฟยี่ห้อดัง มาตั้ง พี่ยุทธ กินกาแฟร้านสะดวกซื้อ ตูนซื้อมาวันนั้นวันเดียวเลย ไม่ซื้ออีกเลยอาย ทำเหมือนรวย”

ADVERTISEMENT

สรยุทธ บอกด้วยว่า “ความจริงเป็นเรื่องส่วนตัว ไม่เปรียบเทียบ เดี๋ยวคนจะว่าเอา จริงๆ ในชีวิตฐานะก็พอมี รถคันแรกเป็นโตโยต้า แล้วก็เป็นฮอนด้า แล้วก็มาเป็นเบนซ์รุ่นเดิม หลังจากนั้นไม่ได้ซื้ออีกเลย ”

[![](https://www.khaosod.co.th/wpapp/uploads/2024/11/yuthporch811674.jpg)](https://www.khaosod.co.th/wpapp/uploads/2024/11/yuthporch811674.jpg)

“เขาไม่ได้ซื้อให้ เขาให้ใช้ เบนซ์คันเก่า พวงมาลัยแตกหมดแล้ว หัวกระแทกรถนี่ลงมาเป็นท้องช้าง แต่ทุกวันนี้ยังใช้อยู่ ก็เอาไปซ่อม ”

_“เพียงแต่รถคันนี้ ตอนที่ติดคุกรู้สึกเอาว่ะ ให้รางวัลกับชีวิต พอถึงเวลาปุ๊บ เฮ้ยเขามีรถเดโมไหม (ตูน : พอร์ช คาเยน นี่ใช่ไหมค่ะ) ใช่ แต่ก็ไม่ค่อยมายืนถ่ายรถ เวลาขับจะเห็นโดยบังเอิญ ถ่ายในรถ ”_

[![](https://www.khaosod.co.th/wpapp/uploads/2024/11/yuthporch811673.jpg)](https://www.khaosod.co.th/wpapp/uploads/2024/11/yuthporch811673.jpg)

_“หลายท่านก็จะเห็นโดยบังเอิญ รู้สึกเขิน นี่เป็นครั้งแรกที่บอก_ (ตูน : รุ่นเดียวกับทนายตั้ม) อาจจะรุ่นไม่สูง เพราะพี่เป็นรถเดโม (ตูน : คุณผู้ชมบอกว่า คาเยนน์รถเดโมใครว่าธรรมดา ) ธรรมดา เอาจริงๆ ขับไม่ถึงเท่าไหร่เลย ถอยชนเสา (อ่านคอมเมนต์คุณผู้ชม : พี่ยุทธลองถ่ายคู่กับรถบ้างครับ) ไม่เลวนะ อินเทรนด์ ”

[![](https://www.khaosod.co.th/wpapp/uploads/2024/11/S__395919388_0.jpg)](https://www.khaosod.co.th/wpapp/uploads/2024/11/S__395919388_0.jpg)