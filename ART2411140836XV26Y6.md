---
layout: post
code: "ART2411140836XV26Y6"
origin_url: "https://www.khaosod.co.th/special-stories/news_9504855"
image: "https://github.com/user-attachments/assets/158d2a9a-360b-4732-9267-d052926c16b0"
title: "อินฟลูฯสาวโดนทัวร์ลง ใส่ชุดฟิตเนสไปส่งลูกที่โรงเรียน ผู้ปกครองจวก เซ็กซี่เกินไปมั้ย"
description: "อินฟลูเอนเซอร์สาวโดนทัวร์ลง หลังใส่ชุดออกกำลังกายไปส่งลูกน้อยที่โรงเรียน ผู้ปกครองแห่จวก เซ็กซี่เกินไปมั้ย"
category: "SPECIAL_STORIES"
language: "th"
date: 2024-11-14T08:41:51.927Z
---

# อินฟลูฯสาวโดนทัวร์ลง ใส่ชุดฟิตเนสไปส่งลูกที่โรงเรียน ผู้ปกครองจวก เซ็กซี่เกินไปมั้ย

[![อินฟลูฯสาวโดนทัวร์ลง ใส่ชุดฟิตเนสไปส่งลูกที่โรงเรียน ผู้ปกครองจวก เซ็กซี่เกินไปมั้ย](https://www.khaosod.co.th/wpapp/uploads/2024/11/mom1114-1w.jpg "อินฟลูฯสาวโดนทัวร์ลง ใส่ชุดฟิตเนสไปส่งลูกที่โรงเรียน ผู้ปกครองจวก เซ็กซี่เกินไปมั้ย")](https://www.khaosod.co.th/wpapp/uploads/2024/11/mom1114-1w.jpg)

**อินฟลูเอนเซอร์สาวโดนทัวร์ลง หลังใส่ชุดออกกำลังกายไปส่งลูกน้อยที่โรงเรียน ผู้ปกครองแห่จวก เซ็กซี่เกินไปมั้ย**

เมื่อเร็ว ๆ นี้ **“เดโบรา เปโซโต”** นางแบบและอินฟลูเอนเซอร์ชาวบราซิลวัย 32 ปี ได้เผชิญกับกระแสวิพากษ์วิจารณ์อย่างหนักจากผู้ปกครองคนอื่น ๆ หลังเธอเลือกใส่เสื้อผ้าที่ดู “เซ็กซี่เกินไป” ขณะไปส่งลูกที่โรงเรียน

เดโบราเผยว่า วันนั้นเธอสวมชุดออกกำลังกายและกางเกงขาสั้นไปส่งลูกชายตอน 6 โมงเช้าที่โรงเรียน ซึ่งสร้างความไม่พอใจให้เหล่าคุณแม่ พวกเธอกล่าวหาว่านี่เป็นชุดที่ “ไม่รู้กาละเทศะ” และ “น่าขายหน้า”

[![](https://www.khaosod.co.th/wpapp/uploads/2024/11/mom1114-1.jpg)](https://www.khaosod.co.th/wpapp/uploads/2024/11/mom1114-1.jpg)

เดโบราได้โต้กลับว่าทำไมต้องมาคาดหวังให้เธอแต่งดี ๆ ในช่วงเวลาเช้าตรู่แบบนี้ และเมื่อการโต้ตอบเริ่มตึงเครียด เธอก็ได้แนะนำเหล่าคุณแม่ไปว่า “อย่ายุ่งเรื่องของคนอื่น” จากนั้นเธอก็ออกจากกลุ่มแชททันที

_“ฉันทำงานที่บ้านและมีตารางเวลาของตัวเอง นี่เป็นครั้งแรกที่ฉันต้องเจอกับสถานการณ์แบบนี้ที่โรงเรียนของลูกชาย ขณะที่ผู้ติดตามบางคนบอกว่ามันเป็นการแต่งกายที่ไม่เหมาะสม แต่ก็มีอีกหลายคนที่ปกป้องฉันและสนับสนุนสิทธิในการแต่งตัว”_

ชุดที่ตกเป็นประเด็น

นี่ไม่ใช่ครั้งแรกที่เดโบราตกเป็นประเด็น โดยก่อนหน้านี้ เธอเคยพูดถึงความสัมพันธ์แบบมีคนรักหลายคนร่วมกับ “แอนเดอร์สัน เปโซโต” สามีวัย 61 ปี และ “ลุยซา มาร์กาโต” ชายหนุ่มวัย 28 ปี โดยเน้นถึงเคมีที่เกิดขึ้นระหว่างเธอกับลุยซ่า

[![](https://www.khaosod.co.th/wpapp/uploads/2024/11/mom1114-3.jpg)](https://www.khaosod.co.th/wpapp/uploads/2024/11/mom1114-3.jpg)

**ขอบคุณที่มา** dailystar