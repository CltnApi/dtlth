---
layout: post
code: "ART2411290711CBKD86"
origin_url: "https://www.khaosod.co.th/special-stories/news_9527134"
image: "https://github.com/user-attachments/assets/59370d14-47f2-495b-8347-0167c69b22c5"
title: "ไขปริศนา เหตุการณ์ \"อาม่า Joy to the World\" เจ้าตัวเล่าเอง เกิดขึ้นได้ไง"
description: "ไขปริศนา มีมปลายปีสุดไวรัล ที่มาของเหตุการณ์ \"อาม่า Joy to the World\" เจ้าตัวออกมาเล่าเองแล้ว แบบละเอียด เกิดขึ้นได้อย่างไร"
category: "SPECIAL_STORIES"
language: "th"
date: 2024-11-29T07:32:24.819Z
---

# ไขปริศนา เหตุการณ์ "อาม่า Joy to the World" เจ้าตัวเล่าเอง เกิดขึ้นได้ไง

[![ไขปริศนา เหตุการณ์ "อาม่า Joy to the World" เจ้าตัวเล่าเอง เกิดขึ้นได้ไง](https://www.khaosod.co.th/wpapp/uploads/2024/11/arma-joy-2.jpg "ไขปริศนา เหตุการณ์ "อาม่า Joy to the World" เจ้าตัวเล่าเอง เกิดขึ้นได้ไง")](https://www.khaosod.co.th/wpapp/uploads/2024/11/arma-joy-2.jpg)

**ไขปริศนา มีมปลายปีสุดไวรัล ที่มาของเหตุการณ์ “อาม่า Joy to the World” เจ้าตัวออกมาเล่าเองแล้ว แบบละเอียด เกิดขึ้นได้อย่างไร**

ย้อนไปเมื่อหลายปีก่อน เกิดเหตุการณ์หนึ่งที่สั่นสะเทือนวงการโซเชียล หลังมีคลิปวิดีโอการทะเลาะวิวาทระหว่างนักเรียนมัธยมชายและหญิงวัยกลางคน

โดยในคลิปวิดีโอเราจะเห็นว่าทั้งคู่มีปากเสียงกัน ก่อนที่หญิงวัยกลางคน ซึ่งภายหลังชาวเน็ตเรียกว่า _**“อาม่า”**_ จะเข้ามาทำร้ายเด็กนักเรียนชาย แต่เมื่อถูกสวนกลับ ก็เป็นลมนั่งไปเก้าอี้ ประกอบเป็นช่วงสิ้นปี มีเพลง **_Joy to the World_** ขึ้นพอดี ทำให้คลิปนี้กลายเป็นมีมเรื่อยมา

เหตุการณ์ในอดีต

ล่าสุด น้องในคลิปได้ออกมาเล่าถึงเหตุการณ์นั้น หลังมีคนขอให้ย้อนให้ฟังหน่อยว่า เหตุการณ์มันเป็นมาอย่างไรกันแน่

ในปีนั้นน้องอยู่ ม.3 และกำลังนั่งเคลียร์งานอยู่กับเพื่อนๆ ตอนนั้นเพื่อนของลุกขึ้นเต้น จากนั้นน้องๆ ก็ได้ยินอาม่าพูดว่า **_“พวกเด็ก…ไร้การศึกษา”_** และมีคำหยาบมาเรื่อยๆ คำพูดของอาม่าค่อนข้างรุนแรงจนผู้ปกครองที่นั่งอยู่แถวนั้นให้ลูกเล็กเอามือปิดหู

[![](https://www.khaosod.co.th/wpapp/uploads/2024/11/cats-29-696x409.jpg)](https://www.khaosod.co.th/wpapp/uploads/2024/11/cats-29.jpg)

อาม่าจึงหันไปด่าผู้ปกครองว่า **_“มึงมาเ\*อกเรื่องอะไรของกู”_** น้องจึงเข้าไปคุยว่าพฤติกรรมแบบนี้ไม่เหมาะสมในสถานศึกษา อาม่าจึงโต้กลับไปว่า **_“-ึงสองตัวเป็นญาติกันเหรอถึงได้ปกป้องกัน”_**

น้องจึงพลั้งปากพูดไปว่า **_“ไม่ป้า… สาระแน”_** จังหวะนั้นก็เป็นเหตุการณ์ในคลิปที่อาม่าเริ่มพูดคำว่า _**“อีนังนี่ด่ากูสาระแน”**_

เจ้าตัวยังเผยว่า เหตุการณ์นี้จบลงไปแล้วและได้มีการขอโทษขอโพยกันไปแล้ว ส่วนตัวน้องไม่ได้อะไรกับการที่คลิปกลายเป็นมีมทุกปี และไม่อยากไปกล่าวถึงเหตุการณ์หลังจากนั้น เพราะมันจบไปแล้ว