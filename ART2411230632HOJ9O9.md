---
layout: post
code: "ART2411230632HOJ9O9"
origin_url: "https://www.khaosod.co.th/special-stories/news_9518043"
image: "https://github.com/user-attachments/assets/407fd926-e916-4467-ac4f-f6548f4570a6"
title: "คว่ำแล้ว1 ทริปน้ำไม่อาบ เมลาย รัชดา หัวหน้าแก๊ง โพสต์เดือด ลั่นใครเบิ้ลถ่ายคลิปส่งมีรางวัล"
description: "จยย.คว่ำแล้ว1 ทริปน้ำไม่อาบ แห่เข้าจังหวัดเพชรบูรณ์ ด้าน เมลาย รัชดา หัวหน้าแก๊ง โพสต์เดือดไม่มีสำนึก ลั่นใครเบิ้ลเครื่องถ่ายคลิปส่งมามีรางวัลให้"
category: "SPECIAL_STORIES"
language: "th"
date: 2024-11-23T06:56:43.462Z
---

# คว่ำแล้ว1 ทริปน้ำไม่อาบ เมลาย รัชดา หัวหน้าแก๊ง โพสต์เดือด ลั่นใครเบิ้ลถ่ายคลิปส่งมีรางวัล

[![คว่ำแล้ว1 ทริปน้ำไม่อาบ เมลาย รัชดา หัวหน้าแก๊ง โพสต์เดือด ลั่นใครเบิ้ลถ่ายคลิปส่งมีรางวัล](https://www.khaosod.co.th/wpapp/uploads/2024/11/Nam-Mai-Ap23-11-05.jpg "คว่ำแล้ว1 ทริปน้ำไม่อาบ เมลาย รัชดา หัวหน้าแก๊ง โพสต์เดือด ลั่นใครเบิ้ลถ่ายคลิปส่งมีรางวัล")](https://www.khaosod.co.th/wpapp/uploads/2024/11/Nam-Mai-Ap23-11-05.jpg)

_**จยย.คว่ำแล้ว1 ทริปน้ำไม่อาบ แห่เข้าจังหวัดเพชรบูรณ์ ด้าน เมลาย รัชดา หัวหน้าแก๊ง โพสต์เดือดไม่มีสำนึก ลั่นใครเบิ้ลเครื่องถ่ายคลิปส่งมามีรางวัลให้**_

วันที่ 23 พ.ย.2567 ผู้สื่อข่าวรายงานว่า กลุ่มรถจักรยานยนต์ “ทริปน้ำไม่อาบ” กว่า 6,000 คัน แห่เข้าจังหวัดเพชรบูรณ์ ตั้งแต่ช่วงเช้า เพื่อร่วมกิจกรรมท่องเที่ยวตามที่นัดหมายไว้ โดยมีจุดหมายปลายทางหลักคือ ภูทับเบิก และเขาค้อ

ทั้งนี้เจ้าหน้าที่ตำรวจได้มีการตั้งจุดตรวจ จุดสกัด และวางกำลังดูแลความเรียบร้อยตลอดเส้นทาง เพื่อป้องกันอุบัติเหตุและควบคุมความประพฤติของผู้ร่วมทริป โดยเน้นย้ำเรื่องการขับขี่ปลอดภัย การไม่ดื่มแอลกอฮอล์ และการเคารพกฎจราจรอย่างเคร่งครัด

ทั้งนี้มีผู้ใช้เฟซบุ๊กรายหนึ่งโพสต์คลิป ขณะที่กลุ่มรถจักรยานยนต์ ในทริปน้ำไม่อาบ กำลังขับมุ่งหน้าสู่จุดหมาย เกิดอุบัติเหตุจนรถล้มไถลไปกับถนน

ล่าสุด “เมลาย รัชดา” หัวหน้าแก๊งน้ำไม่อาบ โพสต์เฟซบุ๊กแจ้งผู้ที่ร่วมทริป โดยระบุว่า เข้าเขตชุมชนเบา ๆ กันหน่อย ค กูขอร้องพวกมึงอ่ะ ถ้าพวกมึงไม่ฟังเค้าจะจับให้หมดนะ กรณีอะไรก็ตามสงสารกูมั่งกูคนเดียวเว้ย ให้เกียรติคนอื่นบ้าง ส พวกไม่มีสำนึก ค

ต่อมาได้โพสต์อีกว่า สภ.หล่มเก่า ขาขึ้นทับเบิก ทำตามกฏ ขับเข้าด่านช้าๆ ขึ้นเขาห้ามแว๊น ไปเบิ้ลในรีสอร์ต เจอใครเบิ้ล ส่งคลิปมา มีรางวัลให้

_**[ชมคลิป](https://www.facebook.com/R4racingchannel/videos/1774373726685597/)**_

[![](https://www.khaosod.co.th/wpapp/uploads/2024/11/Nam-Mai-Ap23-11-04.jpg)](https://www.khaosod.co.th/wpapp/uploads/2024/11/Nam-Mai-Ap23-11-04.jpg)