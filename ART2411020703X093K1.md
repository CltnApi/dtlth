---
layout: post
code: "ART2411020703X093K1"
origin_url: "https://www.khaosod.co.th/sports/news_9487239"
image: "https://github.com/user-attachments/assets/93d7ab8a-47f5-4bfc-a182-78117f136748"
title: "โฮเซ คาสติเยโฆ อดีตแข้ง บาเลนเซีย เสียชีวิตจากเหตุน้ำท่วมใหญ่ที่สเปน"
description: "โชเซ คาสติเยโฆ อดีตแข้ง บาเลนเซีย วัย 28 ปีเสียชีวิตชีวิตจากเหตุน้ำท่วมใหญ่ที่สเปน"
category: "SPORTS"
language: "th"
date: 2024-11-02T07:07:11.760Z
---

# โฮเซ คาสติเยโฆ อดีตแข้ง บาเลนเซีย เสียชีวิตจากเหตุน้ำท่วมใหญ่ที่สเปน

[![โฮเซ คาสติเยโฆ อดีตแข้ง บาเลนเซีย เสียชีวิตจากเหตุน้ำท่วมใหญ่ที่สเปน](https://www.khaosod.co.th/wpapp/uploads/2024/11/Jose-Castillejo-33555.jpg "โฮเซ คาสติเยโฆ อดีตแข้ง บาเลนเซีย เสียชีวิตจากเหตุน้ำท่วมใหญ่ที่สเปน")](https://www.khaosod.co.th/wpapp/uploads/2024/11/Jose-Castillejo-33555.jpg)

**โฮเซ คาสติเยโฆ อดีตแข้ง บาเลนเซีย วัย 28 ปีเสียชีวิตชีวิตจากเหตุน้ำท่วมใหญ่ที่สเปน**

โดยขณะนี้ประเทศสเปนกำลังเจอวิกฤตน้ำท่วมใหญ่ทางตะวันออกเฉียงใต้ โดยเฉพาะที่บาเลนเซีย และอัลบาเซเต จากอิทธิฤทธิ์ของพายุ “ดานา” จนทำให้มีความเสียหายในวงกว้าง รวมถึงมีผู้เสียชีวิตไปแล้วอย่างน้อย 200 คน

ล่าสุดมีการยืนยันว่า คาสติเยโฆ อดีตแข้งเยาวชน “เจ้าค้างคาว” บาเลนเซีย ชาวสเปนวัย 28 ปีซึ่งเล่นในตำแหน่งกองกลาง และแขวนสตั๊ดไปเมื่อปี 2020 ได้เสียชีวิตจากเหตุการณ์นี้ด้วย

บาเลนเซีย ออกแถลงการณ์แสดงความเสียใจกับการจากไปของ คาสติเยโฆ ว่า “เรารู้สึกเสียใจต่อการเสียชีวิตของ โชเซ คาสติเยโฆ ผู้เป็นเหยื่อของโศกนาฏกรรมดานา เขาเป็นส่วนหนึ่งของอะคาเดมีของสโมสรจนถึงช่วงเยาวชน และเคยเล่นให้กับหลายทีมในชุมชน บาเลนเซีย ขอให้ไปสู่สุคติ”

ทั้งนี้เกมลา ลีกา สเปน ที่ บาเลนเซีย จะเปิดบ้านรับการมาเยือนของ เรอัล มาดริด ในคืนนี้ (2 พ.ย.) ต้องถูกเลื่อนการแข่งขันออกไปจากวิกฤตน้ำท่วมใหญ่ดังกล่าว