---
layout: post
code: "ART2411231252EN5CKW"
origin_url: "https://www.khaosod.co.th/lifestyle/travel/news_9518629"
image: "https://github.com/user-attachments/assets/962104db-c2f4-4b97-ab17-dd014a21a678"
title: "วังน้ำเขียวคึกคัก นทท.แห่สัมผัสอากาศหนาว นอนกางเต็นท์ชมกระทิงป่า ดูแสงสุดท้ายผาเก็บตะวัน"
description: "23 พ.ย. 67 &#8211; ที่บริเวณจุดสกัดเขาสูงเขาแผงม้า บ้าน..."
category: "LIFESTYLE"
language: "th"
date: 2024-11-23T13:08:19.403Z
---

# วังน้ำเขียวคึกคัก นทท.แห่สัมผัสอากาศหนาว นอนกางเต็นท์ชมกระทิงป่า ดูแสงสุดท้ายผาเก็บตะวัน

[![วังน้ำเขียวคึกคัก นทท.แห่สัมผัสอากาศหนาว นอนกางเต็นท์ชมกระทิงป่า ดูแสงสุดท้ายผาเก็บตะวัน](https://www.khaosod.co.th/wpapp/uploads/2024/11/S__16138297_0.jpg "วังน้ำเขียวคึกคัก นทท.แห่สัมผัสอากาศหนาว นอนกางเต็นท์ชมกระทิงป่า ดูแสงสุดท้ายผาเก็บตะวัน")](https://www.khaosod.co.th/wpapp/uploads/2024/11/S__16138297_0.jpg)

23 พ.ย. 67 – ที่บริเวณจุดสกัดเขาสูงเขาแผงม้า บ้านคลองทราย ต.วังน้ำเขียว อ.วังน้ำเขียว จ.นครราชสีมา บรรยากาศเต็มไปด้วยความคึกคักของบรรดานักท่องเที่ยวจำนวนมาก ที่เดินทางมาพักผ่อนและสัมผัสอากาศหนาว ที่อุณหภูมิในพื้นที่ลดเหลือ 19-20 องศา

หลายคนต่างตื่นเต้นที่ได้ชมฝูงกระทิงป่านับร้อย ออกมากินหญ้าในเวลายามเย็น ขณะที่บ้างครอบครัว ได้นำเต็นท์มากางนอนสัมผัสอากาศ และดูดาวในยามค่ำคืน

![](https://www.khaosod.co.th/wpapp/uploads/2024/11/S__16138300_0.jpg)

ขณะที่ ผาเก็บตะวัน อุทยานแห่งชาติทับลาน ต.ไทยสามัคคี อ.วังน้ำเขียว บรรยากาศเต็มไปด้วยนักท่องเที่ยวจำนวนมากเช่นกัน มาชมแสงสุดท้ายของพระอาทิตย์ ลาลับขอบฟ้า เป็นมนต์เสน่ห์แห่งธรรมชาติ แหล่งท่องเที่ยวชื่อดังของวังน้ำเขียว หลายคนได้นำครอบครัวมานอนกางเต็นท์สัมผัสอากาศหนาวในช่วงค่ำคืน และชมทะเลหมอกยามเช้า

ส่วนที่สวนดอกไม้ ฟูจิฟูใจ และสวน คาโนนะ ฟาร์ม มีนักท่องเที่ยวเป็นจำนวนมาก ไปเช็คอินถ่ายภาพเก็บความประทับใจ กับสถานที่ดังกล่าว โดยในวันที่ 29 พฤศจิกายนนี้ เวลา 17.00 น. ชุมชนท่องเที่ยวบ้านสุขสมบูรณ์ จะเปิดงานเทศกาล ของขวัญจากป่า ตอนสายน้ำแห่งชาติ ครั้งที่ 2

![](https://www.khaosod.co.th/wpapp/uploads/2024/11/S__16138299_0.jpg)

โดยงานจะจัดขึ้นระหว่างวันที่ 29 พฤศจิกายน ถึง 8 ธันวาคมนี้ ริมอ่างเก็บน้ำบ้านสุขสมบูรณ์ โดยภายในงานจะมีร้านค้าผลิตภัณฑ์ชุมชน ไฮไลท์คือ การตักบาตรพระถอแพไม้ไผ่ ออกบิณฑบาต ยามเช้าท่ามกลางสายหมอก เป็นต้น