---
layout: post
code: "ART2411081141TKATQP"
origin_url: "https://www.khaosod.co.th/entertainment/news_9496904"
image: "https://github.com/user-attachments/assets/925dbf7f-3216-4a2f-ac90-8836b8719bab"
title: "เนสกาแฟ ขอโอกาสคัมแบ็ก หลังถูกกักขัง 2 เดือน คดีชวนเล่นหวยออนไลน์"
description: "บทเรียนชีวิตครั้งใหญ่ จะไม่ทำอีก ‘เนสกาแฟ ศรีนคร’ คัมแบ็ก ขอโอกาสเริ่มต้นใหม่ หลังถูกกักขัง 2 เดือน คดีชวนเล่นหวยออนไลน์ เผยคิวงานแรกหลังพ้นโทษ"
category: "ENTERTAINMENT"
language: "th"
date: 2024-11-08T11:46:26.088Z
---

# เนสกาแฟ ขอโอกาสคัมแบ็ก หลังถูกกักขัง 2 เดือน คดีชวนเล่นหวยออนไลน์

[![เนสกาแฟ ขอโอกาสคัมแบ็ก หลังถูกกักขัง 2 เดือน คดีชวนเล่นหวยออนไลน์](https://www.khaosod.co.th/wpapp/uploads/2024/11/Nescafe_Comeback-1.jpg "เนสกาแฟ ขอโอกาสคัมแบ็ก หลังถูกกักขัง 2 เดือน คดีชวนเล่นหวยออนไลน์")](https://www.khaosod.co.th/wpapp/uploads/2024/11/Nescafe_Comeback-1.jpg)

บทเรียนชีวิตครั้งใหญ่ จะไม่ทำอีก ‘เนสกาแฟ ศรีนคร’ คัมแบ็กแล้ว ขอโอกาสเริ่มต้นใหม่ หลังถูกกักขัง 2 เดือน คดีชวนเล่นหวยออนไลน์ เผยคิวงานแรกหลังพ้นโทษ

ถือเป็นบทเรียนครั้งใหญ่ในชีวิต ของลูกทุ่งสาวอินดี้ **‘เนสกาแฟ ศรีนคร’** เจ้าของบทเพลงดัง **“เปิดใจให้ขี้เหล้าแน่”** หลังถูกศาลตัดสินลงโทษ ในคดีความผิดตาม พ.ร.บ.การพนัน ผู้ใดช่วยประกาศโฆษณา หรือชักชวนโดยทางตรง หรือทางอ้อมให้ผู้อื่นเข้าเล่น หรือเข้าพนัน ซึ่งเนสกาแฟให้การสารภาพตลอดข้อกล่าวหา โดยศาลตัดสินมีคำสั่งลงโทษจำคุก 2 เดือน และเพื่อเป็นประโยชน์ต่อรูปคดี จึงเปลี่ยนโทษจำคุกเป็นกักขัง 2 เดือน

[![เนสกาแฟ คัมแบ็กขอโอกาส หลังโดนกักขัง 2 เดือน คดีใบ้หวย](https://www.khaosod.co.th/wpapp/uploads/2024/11/Nescafe_Comeback-2.jpg)](https://www.khaosod.co.th/wpapp/uploads/2024/11/Nescafe_Comeback-2.jpg)

ล่าสุดวันนี้ (8 พ.ย.67) ‘เนสกาแฟ’ ได้โพสต์แจ้งข่าวดีให้เอฟซีที่รอคอยการกลับมาของเธอ ระบุว่า _“เนสกลับมาแล้วนะคะทุกคน ขอบคุณ fc ทุกคนที่คอยซัพพอร์ตและให้กำลังใจนะคะ ขอบคุณที่ยังรอนะคะ พร้อมลุยงานแรก 11 พ.ย. นี้ที่นครไทย พิษณุโลก”_

[![เนสกาแฟ คัมแบ็กขอโอกาส หลังโดนกักขัง 2 เดือน คดีใบ้หวย](https://www.khaosod.co.th/wpapp/uploads/2024/11/Nescafe_Comeback-4.png)](https://www.khaosod.co.th/wpapp/uploads/2024/11/Nescafe_Comeback-4.png)

ทั้งนี้ อินดี้สาวคนดัง ได้โพสต์ชี้แจงให้กับหลายคนที่ยังสงสัยเรื่องที่เธอหายหน้าหายตาไปร่วม 2 เดือนว่า **“ที่หลายๆ คนให้ความสนใจ และสงสัยคดีปีที่แล้ว ที่ใบ้หวย ตัดสินมา หนูติดกักขัง 2 เดือนจริงค่ะ หนูทำจริง หนูรับผิดค่ะ ก่อนอื่นเลยขอโทษพ่อกับแม่ที่ลูกทำผิดพลาดไป หนูขอโทษแฟนคลับทุกๆ คน ผู้ใหญ่ทุกๆ ท่านที่ทำให้ผิดหวัง**

ADVERTISEMENT

[![เนสกาแฟ คัมแบ็กขอโอกาส หลังโดนกักขัง 2 เดือน คดีใบ้หวย](https://www.khaosod.co.th/wpapp/uploads/2024/11/Nescafe_Comeback-3.jpg)](https://www.khaosod.co.th/wpapp/uploads/2024/11/Nescafe_Comeback-3.jpg)

**บทเรียนครั้งใหญ่ในชีวิต จะไม่ทำอีก ขอบคุณแฟนคลับที่คอยให้กำลังใจและซัพพอร์ตเสมอ ขอบคุณผู้ใหญ่ ผู้จัดงาน คนจ้างคนที่ยังให้โอกาสเมตตาเหมือนเดิม ขอโอกาสให้หนูได้เริ่มต้นใหม่นะคะ กลับมาร้องเพลง สร้างความสุข สร้างผลงานใหม่ให้แฟนคลับทุกคนได้ติดตาม** **ไม่มีวันวานให้แก้ไข มีแต่วันใหม่ให้เริ่มต้น เนสกาแฟ ศรีนคร Come back”**



[![เนสกาแฟ คัมแบ็กขอโอกาส หลังโดนกักขัง 2 เดือน คดีใบ้หวย](https://www.khaosod.co.th/wpapp/uploads/2024/11/Nescafe_Comeback-6.jpg)](https://www.khaosod.co.th/wpapp/uploads/2024/11/Nescafe_Comeback-6.jpg)

_“2 เดือนนี้ สอนอะไรหลายอย่าง เห็นคนหลายรูปแบบ ประสบการณ์จะสอนให้เรา เก่ง แกร่ง และมีสติมากขึ้น หนูไม่สามารถแก้ไขสิ่งที่ผ่านมาได้ แต่หนูขอเริ่มต้นใหม่นะคะ”_

พร้อมกันนี้ ‘เนสกาแฟ’ ได้โพสต์แจ้งว่าจะมีงานพิธีบายศรีสู่ขวัญของเธอ ในวันที่ 9 พฤศจิกายน 2567 เรียนเชิญ ทำบุญสตูดิโอ ศรีนครเรคคอร์ด เวลา 11:00 น. ถวายเพลพระ 13:00 น. พิธีบายศรีสู่ขวัญเนสกาแฟ ต.โคกสูง อ.เมือง จ.นครราชสีมา

ซึ่งก็มีแฟนๆ เข้ามาคอมเมนต์ให้กำลังใจ สาวเนสกาแฟ อย่างล้นหลาม