---
layout: post
code: "ART24103109062F465T"
origin_url: "https://www.khaosod.co.th/https://www.khaosod.co.th/lifestyle/news_9472364"
image: "https://github.com/user-attachments/assets/2fbd0f15-ad25-416d-9678-a6903cd168b2"
title: "หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน"
description: "“ร้านรับคอละออม” เป็นร้านยำเล็กๆ ลับๆ ที่ซุกซ่อนความหลากหลายทางรสชาติอยู่ในที่ทำการผู้ใหญ่บ้านคอละออม หมู่ 1 ต.ท่าแลง อ.ท่ายาง จ.เพชรบุรี ด้วยความโดดเด่น"
category: "LIFESTYLE"
language: "en"
date: 2024-11-01T11:00:06.856Z
---

# หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน

[![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/POK-AA-2.jpg "หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน")](https://www.khaosod.co.th/wpapp/uploads/2024/10/POK-AA-2.jpg)

**“ร้านรับคอละออม”** เป็นร้านยำเล็กๆ ลับๆ ที่ซุกซ่อนความหลากหลายทางรสชาติอยู่ในที่ทำการผู้ใหญ่บ้านคอละออม หมู่ 1 ต.ท่าแลง อ.ท่ายาง จ.เพชรบุรี ด้วยความโดดเด่นในเรื่องความแซ่บจัดจ้านของส้มตำ ลาบ ยำ และแกงป่า จนโด่งดังในติ๊กต็อก ทำให้มีผู้คนเสาะหาเส้นทางมาลิ้มลองรสชาติกันอย่างไม่ขาดสาย

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/7-13.jpg)

**น.ส.ปวีณ์สุดา ธนูทอง** หรือ **คุณนิด** อายุ 31 ปี เจ้าของร้านรับคอละออม เปิดเผยว่า ก่อนหน้านี้ทำงานเป็นลูกจ้างที่ร้านอาหารแห่งหนึ่งใน อ.ท่ายาง ขณะที่ทำงานอยู่นั้น เกิดปวดขาเดินเสิร์ฟอาหารไม่ไหว เจ้าของร้านจึงให้ไปช่วยเป็นลูกมือป้าอยู่ในครัว โดยช่วยล้างวัตถุดิบ คอยหยิบเครื่องปรุง และบางครั้งได้มีโอกาสทำอาหารอีกด้วย

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/8-7.jpg)

ต่อมาตนตั้งครรภ์จึงขอลาออกไปอยู่บ้าน และนำความรู้แบบครูพักลักจำในการทำอาหารไปเปิดร้านเล็กๆ ขายกับข้าวถุงละ 20-30 บาทในช่วงเช้า ก่อนขยายเวลามาเปิดขายยำประเภทต่างๆ ในช่วงบ่าย

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/1-47.jpg)

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/2-39.jpg)

กระทั่งมีลูกค้าเอ่ยปากชมรสชาติอาหารแซ่บอร่อยมากี่ครั้งรสชาติไม่เคยเปลี่ยน และลูกค้าคนดังกล่าวได้ขอทำคอนเทนต์ลงในติ๊กต็อก จนมีชื่อเสียงโด่งดัง มีลูกค้าตามมาทานอาหารเป็นจำนวนมาก จึงได้เพิ่มเมนูอาหารทั้งแกง ต้ม และอาหารตามสั่งกว่า 30 เมนู

_**จุดเด่นของร้านรับคอละออม จะคัดสรรวัตถุดิบที่มีอยู่ในท้องถิ่น ทั้งมะนาวแป้น น้ำตาลโตนด พริก ข่า ตะไคร้ ฯลฯ รวมถึงหมู เห็ด เป็ด ไก่ และของทะเลจะเลือกซื้อแบบสดใหม่วันต่อวันจากร้านค้าเจ้าประจำ นำมาปรุงรสเติมแต่งให้มีรสชาติอร่อยแซ่บจัดจ้าน**_

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/3-18.jpg)

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/4-16.jpg)

**ส่วนอาหารที่ขึ้นชื่อของร้านที่มีลูกค้ามาสั่งทานกันเป็นประจำจะมีทั้ง ส้มตำทอด, หมึกไข่ต้มหวาน, เขียวหวานหมึกไข่, หมูลุยข้าวโพด, หมูสามชั้นทอด, แกงป่าไก่บ้าน, ผัดพริกแกงเนื้อ-หมู, ซี่โครงหมูผัดพริกแกง, ต้มยำเนื้อน้ำใส, ต้มยำรวมมิตร, ยำหอยนางรม สะโพกไก่ย่าง**

และอีกหลากหลายเมนู จำหน่ายในราคาเริ่มต้นที่ 30 บาท

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/5-17.jpg)

![หลาก&หลายอิ่มอร่อย - ‘รับคอละออม’ท่ายาง รสชาติแซ่บ-จัดจ้าน](https://www.khaosod.co.th/wpapp/uploads/2024/10/6-16.jpg)

**“ร้านรับคอละออม”** ตั้งอยู่ในที่ทำการผู้ใหญ่บ้านคอละออม หมู่ 1 ต.ท่าแลง อ.ท่ายาง จ.เพชรบุรี เปิดบริการทุกวัน (หยุดวันอังคาร) ตั้งแต่เวลา 09.30-16.00 น.

**สอบถามรายละเอียดเพิ่มเติม โทร.08-9378-8384**