---
layout: post
code: "ART2411280037VD3Q3X"
origin_url: "https://www.khaosod.co.th/entertainment/news_9524513"
image: "https://github.com/user-attachments/assets/1c55120d-5248-4182-929a-f1931805b906"
title: "มิ้นต์ ชาลิดา แจงเหตุไม่อยู่ร่วมเฟรมครอบครัวโบนันซ่า รับเซอร์ไพรส์ แอฟ-มายด์"
description: "มิ้นต์ ชาลิดา แจงเหตุไม่อยู่ร่วมเฟรมครอบครัวโบนันซ่า รับเซอร์ไพรส์ภาพ แอฟ-มายด์ เห็นไลน์กลุ่มครอบครัวแล้ว เป็นเรื่องราวธรรมชาติ ในฐานะโฆษกก็โอเค"
category: "ENTERTAINMENT"
language: "th"
date: 2024-11-28T00:46:26.741Z
---

# มิ้นต์ ชาลิดา แจงเหตุไม่อยู่ร่วมเฟรมครอบครัวโบนันซ่า รับเซอร์ไพรส์ แอฟ-มายด์

[![มิ้นต์ ชาลิดา แจงเหตุไม่อยู่ร่วมเฟรมครอบครัวโบนันซ่า รับเซอร์ไพรส์ แอฟ-มายด์](https://www.khaosod.co.th/wpapp/uploads/2024/11/mintaffmind2811679998.jpg "มิ้นต์ ชาลิดา แจงเหตุไม่อยู่ร่วมเฟรมครอบครัวโบนันซ่า รับเซอร์ไพรส์ แอฟ-มายด์")](https://www.khaosod.co.th/wpapp/uploads/2024/11/mintaffmind2811679998.jpg)

มิ้นต์ ชาลิดา แจงเหตุไม่อยู่ร่วมเฟรมครอบครัวโบนันซ่า รับเซอร์ไพรส์ภาพ แอฟ-มายด์ เห็นไลน์กลุ่มครอบครัวแล้ว เป็นเรื่องราวธรรมชาติ ในฐานะโฆษกก็โอเค

หลังจากที่มีภาพครอบครัวโบนันซ่าอยู่พร้อมหน้า พร้อมตาในวันเกิดของคุณปู่ไพวงษ์ เตชะณรงค์ โดย แอฟ ทักษอร ได้ควงน้องปีใหม่ไปร่วมงานวันเกิดของคุณปู่ นอกจากนี้ยังร่วมเฟรมเดียวกันกับ สงกรานต์ เตชะณรงค์ อดีตสามี และ มายด์ ณภศศิ แฟนสาวคนปัจจุบัน ซึ่งนับว่าเป็นโมเมนต์สุดเซอร์ไพรส์ของใครหลายๆ คน

อย่างไรก็ตามในภาพดังกล่าว กลับไม่มีนางเอกสาว มิ้นต์ ชาลิดา อยู่ในเฟรมด้วย ทำเอาหลายคนเกิดความสงสัยว่าเจ้าตัวได้มาร่วมงานวันเกิดของคุณปู่ไพวงษ์หรือไม่?

ล่าสุดนางเอกสาวมาร่วมงานกาล่าดินเนอร์สุดยิ่งใหญ่ ในงาน ” A NIGHT OF STELLA HORNERS – AESLA AWARDS 2024″ ณ โรงแรม Capella Bangkok Hotel ก็ได้เผยถึงเรื่องนี้ พร้อมเปิดใจถึงภาพที่ร่วมเฟรมกันของแอฟ-มายด์ ว่า

_**หลายคนมองว่าเราไม่ได้อยู่ในภาพหมู่วันเกิดคุณปู่ไพวงษ์ เตชะณรงค์?**_  
“ก็อยากจะหนีจากการเป็นโฆษกบ้าง (หัวเราะ) แซวเล่น จริงๆ ไป แต่กลับก่อน เพราะว่าหนีไปดูพี่ณเดชน์ คูกิมิยะ คือจองบัตรละครเวทีไว้นานแล้ว แต่ไปงานวันเกิดก็ไม่ได้เจอใครเหมือนกัน เพราะไปเร็ว ก็ไปร่วมอวยพร และร่วมทานข้าวประมาณครึ่งหนึ่ง ”

ADVERTISEMENT

_**หลายคนจับผิดตามหาเรา?**_  
_“ขอบคุณที่คิดถึง (ยิ้ม) ก็ไม่มีอะไร ก็มีภารกิจไปดูพี่ณเดชน์ ก็ไม่ได้อยู่จนจบ ยืนยันว่าไปแต่ไม่ได้ถ่ายรูป แต่มีรูปกับปีใหม่ แต่อาจจะไม่ได้ลง”_

เพราะเราก็ไปเมนต์อิโมจิด้วย?  
“ใช่ ก็เป็นภาพที่น่ารัก เราเห็นแล้วก็น่ารักดี”

เรารู้สึกอย่างไรกับภาพนั้น เห็นแล้วเป็นอย่างไรบ้าง?  
“ก็จริงๆ ก็เห็นก่อนในไลน์กลุ่มครอบครัว ก็เป็นเรื่องราวธรรมชาติ”

_“ไม่ได้เจอใครเลย มีโอกาสได้เจอน้องปีใหม่ เพราะปีใหม่มาก่อน แล้วเหมือนทั้ง 2 คน มาช่วงไหนไม่แน่ใจ แต่มิ้นต์ออกไปก่อน”_

ถ้าไม่ติดว่าเราจองบัตรไว้แล้วอาจจะอยู่ในเฟรม?  
“(หัวเราะ)ก็อยู่ ปกติก็ไปตลอด แต่อันนี้บัตรจองไว้นานแล้ว แต่หนูไม่รู้จริงๆ ว่าใครจะมา เหมือนทางคุณภูผาเขาลงมาจากเขาใหญ่แต่เขาไม่ได้บอกว่าจะมีใคร เหมือนเขาจองโต๊ะจีนไว้ 2 โต๊ะ แล้วก็มีแขกของคุณพ่อก็มาเยอะ”

[![](https://www.khaosod.co.th/wpapp/uploads/2024/11/mintaffmind2811672.jpg)](https://www.khaosod.co.th/wpapp/uploads/2024/11/mintaffmind2811672.jpg)

_**จริงๆ แล้วเราเซอร์ไพรส์ไหม?**_  
_“ก็เซอร์ไพรส์ ไม่คิดเหมือนกันว่าใครจะมาบ้าง เพราะตอนแรกก็มีแต่น้องๆ มา”_

แต่พอภาพออกมาหลายคนก็ยิ้มไปกับภาพ รู้สึกว่ามันโอเค ดูละมุน ในฐานะโฆษกโบนันซ่าเราคิดอย่างนั้นไหม?  
“ก็ยิ้มเหมือนกัน (ยิ้ม) ไปถามเขาสิ (ถามแอฟ ทักษอรแล้ว?) เอ้าเหรอ ก็โอเคได้หมดเลย”

_**ทำไมตอนแรกอยากหนีจากการเป็นโฆษก?**_  
_“แซวเล่น นึกว่าจะไม่ต้องตอบคำถามนี้แล้ว ก็วนกลับมาจนได้ (ยิ้ม)”_

_**โฆษกโอเคใช่ไหม เพราะภาพมันตอบแทนที่เราจะตอบแล้ว?**_  
_“(ยิ้ม) โอเคค่ะ”_