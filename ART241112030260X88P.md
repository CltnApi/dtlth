---
layout: post
code: "ART241112030260X88P"
origin_url: "https://www.khaosod.co.th/entertainment/news_9501070"
image: "https://github.com/user-attachments/assets/2b54a7e9-a78f-42fc-901f-407f6427fe80"
title: "ไอซ์ พาริส ขอโทษโพสต์เศร้าจอดำ แต่งเพลงตอนเลิกแฟน ฟังแล้วหวนย้อนถึง"
description: "รู้ตัวแล้วว่าไม่ควร ไอซ์ พาริส ขอโทษโพสต์เศร้าจอดำ ขอบคุณทุกคนที่เป็นห่วง แต่งเพลงตอนเลิกแฟน ฟังแล้วหวนย้อนถึง ร้องไห้แทบทุกครั้งที่เข้าห้องอัด"
category: "ENTERTAINMENT"
language: "th"
date: 2024-11-12T03:06:25.467Z
---

# ไอซ์ พาริส ขอโทษโพสต์เศร้าจอดำ แต่งเพลงตอนเลิกแฟน ฟังแล้วหวนย้อนถึง

[![ไอซ์ พาริส ขอโทษโพสต์เศร้าจอดำ แต่งเพลงตอนเลิกแฟน ฟังแล้วหวนย้อนถึง](https://www.khaosod.co.th/wpapp/uploads/2024/11/ice1.jpg "ไอซ์ พาริส ขอโทษโพสต์เศร้าจอดำ แต่งเพลงตอนเลิกแฟน ฟังแล้วหวนย้อนถึง")](https://www.khaosod.co.th/wpapp/uploads/2024/11/ice1.jpg)

_**รู้ตัวแล้วว่าไม่ควร ไอซ์ พาริส ขอโทษโพสต์เศร้าจอดำ ขอบคุณทุกคนที่เป็นห่วง แต่งเพลงตอนเลิกแฟน ฟังแล้วหวนย้อนถึง ร้องไห้แทบทุกครั้งที่เข้าห้องอัด**_

หลังจากที่นักแสดงหนุ่ม **ไอซ์ พาริส** ได้ออกมาเปลี่ยนรูปโปรไฟล์เป็นสีดำ แถมยังโพสต์ภาพเป็นสีดำอีกต่างหาก พร้อมแคปชั่นระบุว่า “Deep down, thought it’d be nice if you weren’t here anymore” ทำเอาทั้งเพื่อนๆ และแฟนคลับหลายคนตกใจ เป็นห่วงและเข้ามาส่งกำลังใจให้กับนักร้องและนักแสดงหนุ่มอย่างล้นหลาม

[![](https://www.khaosod.co.th/wpapp/uploads/2024/11/ice4.jpg)](https://www.khaosod.co.th/wpapp/uploads/2024/11/ice4.jpg)

ล่าสุดวันที่ 11 พ.ย. ไอซ์ ได้มาร่วมงาน ICONIC YOU PARTY ณ โครงการ วัน แบงค็อก (One Bangkok) ได้เปิดใจถึงเรื่องนี้ พร้อมทั้งขอโทษที่ใช้อารมณ์วูบนึงโพสต์ออกไปแบบนั้น

“ทุกคนครับผมโอเคดี ไม่ได้เป็นอะไรแล้วครับ ขอโทษที่ทำให้ตกใจและขอบคุณที่เป็นห่วงกันมากๆ นะครับ ขอบคุณกำลังใจจากทุกคนมากๆ ผมอาจจะแค่อิน กับสิ่งที่กำลังทำอยู่ไปหน่อย”

**ล่าสุดปล่อยเพลงใหม่****?** “ใช่ครับ เป็นครั้งแรกที่ทำเพลงช้าเพลงเศร้า และฟีดแบ็กก็ดีเหมือนกันครับ หลายๆคนชอบ ตอนนี้ก็ไปอยู่ในท็อป 5 Popular ของ Spotify แล้ว ก็ดีครับ เพราะว่าตอนแรกอ่ะผมก็กังวลว่าทำเพลงเศร้าจะมีคนเข้าใจไหม เพราะที่ผ่านมาทำเพลงแฮปปี้ตลอด คือเพลงนี้มันก็เป็นเหมือนเพลงที่แบบเล่าชีวิตตอนที่เราอกหักช่วงที่เรากำลังเฮิร์ท **(อินสไปร์จากตัวเอง****?)** เลยครับ ความจริงเลย คือจริงๆ อ่ะที่ผมทำอีพีนี้ทั้ง 5 เพลงอ่ะ มันก็เป็นเรื่องราวจากชีวิตผมหมดเลย”

ADVERTISEMENT

**แล้วเพลงล่าสุดเอาช่วงไหนเรามาเขียน****?** “ก็คือช่วงที่ผมเริ่มเขียนก็คือช่วงโสดแรกๆ เลยครับ แผลสดเลย มันก็เลยเป็นช่วงที่เหมือนมีเรื่องที่ผมอยากจะเล่าเยอะ มีเรื่องในใจเยอะ”

**มันก็เลยเป็นเหตุให้เราขึ้นจอดำ****?** “ใช่ เพลงนี้เป็นเพลงที่ผมทำนานที่สุดในชีวิต แล้วผมก็ไม่รู้ทำไม มันเป็นความรู้สึกทำอะไรก็ไม่ดีซักอย่าง ไม่กล้าปล่อยให้คนฟังสักที คือมันเป็นความจริงในชีวิตเรา มันเป็นเรื่องเศร้าในชีวิตเรา คือเรามีความไม่พร้อมบางอย่างที่จะปล่อยแล้ว พอถึงวันที่ปล่อยจริงๆ ผมก็เหมือนกลับมานอยด์อะไรบางอย่าง แล้วพอกลับมาฟังอีกที มันก็เหมือนย้อนกลับไปถึงช่วงเวลานั้น ก็เหมือนว่าเรากลับสู่ช่วงนั้นแว๊บนึง ซึ่งมันก็เลยทำให้เราเผลอโพสต์ลงไป ซึ่งมันไม่ดี ผมมาเรียนรู้วิธีที่ไม่ควรเลย เราไม่ควรจะโพสต์ทุกอย่างที่เรารู้สึกขนาดนั้น”

**แล้วอะไรทำให้เราตัดสินใจ ว่าปล่อยให้ทุกคนได้รับรู้****?** “คือผมมาทำอีพี5เพลงใช่ไหมครับ แล้วผมก็บอกไว้ตั้งแต่แรกแล้วว่าอีพีนี้มันจะต้องจบภายในปีนี้ ซึ่งเราอ่ะวางแผนทุกอย่างไว้หมดแล้วแล้ว แผนน่ะมันโดนเลื่อนออกมาพอสมควรหลายรอบด้วย สุดท้ายอ่ะมันเริ่มเป็นการเสียเงินเสียเวลาเปล่าๆ ก็เลยรู้สึกว่ามันต้องปล่อยแล้ว คือมันก็ดีพอแล้ว มันดีที่สุดเท่าที่เราจะทำได้แล้ว จริงๆ คือเพลงเนี่ยผมอัดสามรอบ คือผมแค่มีความรู้สึกว่ามันไม่ดีพอสักที ผมก็ไม่แน่ใจนะว่าความรู้สึกนั้นมันคืออะไร จนต้องนั่งจับเข่าคุยกับโปรดิวเซอร์เลย เขาก็บอกว่ารู้ใช่ไหมว่ามันก็มีคนประเภทหนึ่งเหมือนกันที่แก้แล้วแก้ไปเรื่อยๆ จนไม่มีวันปล่อยสักที จนสุดท้ายก็ไม่ได้ปล่อยอะไรเลย”

**คือมันเป็นชีวิตจริงของเราพอเราทำมันก็ทำให้เราหวนกลับไปถึงช่วงนั้น****?** “ใช่ครับ แล้วมันเหมือนว่าเป็นครั้งแรกของผมด้วยที่ผมจะเปิดเผยด้านที่เราอ่อนแอให้กับทุกคนได้เห็น มันก็เลยเหมือนมีความกลัวอะไรบางอย่าง แต่ตอนนี้แข็งแกร่งแล้ว เพลงผมมันชื่อ ส่วนลึก ลองฟังดู”

**สามรอบที่เราอัดมีเสียน้ำตาบ้างไหม****?** “มีครับ ถามว่าทุกรอบเลยไหมก็น่าจะเกือบๆครับ ก็แค่รู้สึกว่ามันเป็นเพลงช้า มันก็ต้องเพราะ อารมณ์มันก็ต้องถึงด้วย ที่บอกว่าทำนานก็คือ ผมเขียนในช่วงสองสามเดือนแรกที่โสด แล้วผมก็มาปล่อย ซึ่งผมก็โสดมาเกือบปีแล้ว ก็นานอยู่ครับ หลายเดือน”

**ปล่อยเพลงมาแล้วอดีตของเราได้ฟังไหม****?** “ผมคิดว่าเขาน่าจะได้ฟัง แต่ผมก็ไม่ได้ฟีดแบ็กอะไร ก็ไม่รู้เหมือนกันว่ามันจะเป็นยังไง”

[![](https://www.khaosod.co.th/wpapp/uploads/2024/11/ice3.jpg)](https://www.khaosod.co.th/wpapp/uploads/2024/11/ice3.jpg)

**แล้วตอนที่เราโพสต์จอดำมันมีฟีดแบ็กมาถึงเรายังไงบ้าง จนเราจะต้องออกมาโพสต์ชี้แจง****?** “คือเยอะมากครับ ทุกคนทักเข้ามาเป็นห่วงโทรมา ทุกคนไม่เคยเห็นเราในเวอร์ชั่นนี้ คือผมก็เลยรู้สึกว่าผมอยากจะขอโทษทุกคนตรงนี้เลยที่ทำให้ทุกคนตกใจ คือเราอ่ะแค่รู้สึกว่าเราไม่ได้เป็นอะไรขนาดนั้นแต่ว่าฃมันเหมือนมีช่วงที่มันวูบนึกกลับไปนึกถึงช่วงนั้นวูบนึง มันก็เลยรู้สึกว่ามันไม่น่าเลย ไม่น่าทำให้ทุกคนตกใจ ทำให้คนที่เขารักเราอ่ะเขาเครียดไปด้วย”

**แล้วคือมันเศร้าจนหลายคนนึกไปว่าเราไม่มูฟออนหรือเปล่า****?** “ก็คือมันคือเนื้อเพลงเลยครับ มันคือเนื้อเพลงที่ผมปล่อยเลย แต่ตอนนี้โอเคแล้ว”

**คำว่ามูฟออนมันใช้กับไอซ์ได้ยัง****?** “ถ้าพี่หมายความว่ามูฟออนแบบมีคนใหม่แล้วก็อาจจะยังใช้ไม่ได้ แต่ถ้าถามว่ามีความสุขไหมมีความสุขแล้ว แล้วยิ่งเมื่อวาน เราไปงานแฟนไซน์ของอีพีนี้แล้วมีคนมาเยอะมาก เราก็เจอแฟนคลับที่ทุกคนมาเหมือนให้กำลังใจเราอ่ะ มันยิ่งดีมากๆ แล้วตอนที่ปล่อยเพลงนี้พี่ย้งชม คือชีวิตนี้ไม่เคยชมอะไรผมเลย อยู่ๆทักดีเอ็มมาคำเดียว ’เพราะ‘ เนี่ยคือมันเป็นสิ่งที่ทำให้ผมเหมือนเรามูฟออนได้มั้ง มันฮีลใจได้ คือพี่ย้งอ่ะทักมาเลยแบบอยู่ๆอ่ะทักมาเลยคำเดียวด้วยว่า ’เพราะ‘ แล้วเขสเป็นคนที่กล่าวอะไรแบบนี้ยากมาก เขายังชมเรา เราก็เลยรู้สึกแฮปปี้ ถือว่า complete แล้ว”