---
layout: post
code: "ART2411211042H7I8B9"
origin_url: "https://www.khaosod.co.th/sports/news_9515764"
image: "https://github.com/user-attachments/assets/bab4888d-b4cc-48c0-919c-79e6034d7157"
title: "โตโน่ แจ้งข่าวดีทีมงานสต๊าฟโค้ช-นักเตะเกษตรศาสตร์ มีสปอนเซอร์เข้ามาหนุนแล้ว"
description: "โตโน่ ภาคิน คำวิลัยศักดิ์ รักษาการประธานสโมสรเกษตรศาสตร์ เอฟซี เผยข่าวดีกับทีมงานและนักเตะว่ามีสปอนเซอร์เข้ามาสนับสนุนเพิ่มจนจบซีซั่นเรียบร้อยแล้ว"
category: "SPORTS"
language: "th"
date: 2024-11-21T11:18:25.200Z
---

# โตโน่ แจ้งข่าวดีทีมงานสต๊าฟโค้ช-นักเตะเกษตรศาสตร์ มีสปอนเซอร์เข้ามาหนุนแล้ว

[![โตโน่ แจ้งข่าวดีทีมงานสต๊าฟโค้ช-นักเตะเกษตรศาสตร์ มีสปอนเซอร์เข้ามาหนุนแล้ว](https://www.khaosod.co.th/wpapp/uploads/2024/11/Tono-2.jpg "โตโน่ แจ้งข่าวดีทีมงานสต๊าฟโค้ช-นักเตะเกษตรศาสตร์ มีสปอนเซอร์เข้ามาหนุนแล้ว")](https://www.khaosod.co.th/wpapp/uploads/2024/11/Tono-2.jpg)

โตโน่ ภาคิน คำวิลัยศักดิ์ รักษาการประธานสโมสรเกษตรศาสตร์ เอฟซี เผยข่าวดีกับทีมงานและนักเตะว่ามีสปอนเซอร์เข้ามาสนับสนุนเพิ่มจนจบซีซั่นเรียบร้อยแล้ว

โตโน่ ภาคิน คำวิลัยศักดิ์ ดาราหนุ่มชื่อดัง รักษาการประธานสโมสร บอกข่าวดีนักเตะและสต๊าฟโค้ชทีมเกษตรศาสตร์ เอฟซี เมื่อมีผู้สนันสนุนในด้านงบประมาณมาเพิ่มจนจบฤดูกาล 2024-25

ดาราหนุ่มวัย 38 ปี กล่าวว่า “อย่างที่ผมบอกกับทุกคนไปว่าเรามีประชุม ซึ่งการประชุมเสร็จสิ้นแล้ว อาจารย์สุเทพ วงษ์รื่น (อดีตประธานสโมสร) จะไม่ทิ้งพวกเรา นอกจากนั้นยังซัพพอร์ตเพิ่ม เพราะต้องการให้ฤดูกาลพวกเราขึ้นชั้นให้ได้ เลยอยากจะบอกข่าวดีกับทุกคนที่ร่วมสู้กันมาว่าตอนนี้ดีขึ้นแล้ว”

สำหรับผลงานของโตโน่และทีมงานหลังเข้ามาดูแล นาคามรกต ในระยะเวลา 2 เดือน นำธุรกิจโปรตีนของตัวเองมาสนับสนุนทีมทั้งบริโภคและในแง่สปอนเซอร์ เงินเดือนนักฟุตบอลและสต๊าฟโค้ชกำลังจะขึ้นเป็น 60% จากที่ติดลบ

ปรับโครงสร้างการตลาดและประชาสัมพันธ์สโมสร ยอดผู้ติดตามสโมสรจาก 30,000 มาเป็น 100,000 ขายเสื้อได้มากกว่า 1,000 ตัว จนของหมดสต็อก แฟนบอลเข้ามาดูเยอะมากที่สุดนับตั้งแต่ก่อตั้งสโมสร

หลังประชุมใหญ่กับบอร์ดบริหารโตโน่ตัดสินใจอยู่รักษาการประธานสโมสรอย่างน้อยจนจบฤดูกาล 2024-25 ด้วยเป้าหมายเลื่อนชั้นสู่ไทยลีก 1 และต้องอยู่ภายใต้เงื่อนไขบอร์ดบริหารให้สิทธิ์ขาดในการทำทีมเพราะต้องการให้ทิศทางของทีมชัดเจน