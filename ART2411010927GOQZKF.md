---
layout: post
code: "ART2411010927GOQZKF"
origin_url: "https://www.khaosod.co.th/sports/news_9486408"
image: "https://github.com/user-attachments/assets/1dd7c649-5040-4216-a068-d27122e8bc45"
title: "ภัทรบพิตร ลิ่วดวล ราชวินิตบางแก้ว คู่ชิงฟุตบอล 7HD แชมเปียน คัพ 2024"
description: "ภัทรบพิตร บด วิชูทิศ ผ่านเข้าสู่รอบชิงชนะเลิศ ไปพบ ราชวินิตบางแก้ว ที่เอาชนะ สวนป่าเขาชะอางค์ คู่ชิงฟุตบอล 7HD แชมเปียน คัพ 2024"
category: "SPORTS"
language: "th"
date: 2024-11-01T14:59:59.190Z
---

# ภัทรบพิตร ลิ่วดวล ราชวินิตบางแก้ว คู่ชิงฟุตบอล 7HD แชมเปียน คัพ 2024

[![ภัทรบพิตร ลิ่วดวล ราชวินิตบางแก้ว คู่ชิงฟุตบอล 7HD แชมเปียน คัพ 2024](https://www.khaosod.co.th/wpapp/uploads/2024/11/dfrww.jpg "ภัทรบพิตร ลิ่วดวล ราชวินิตบางแก้ว คู่ชิงฟุตบอล 7HD แชมเปียน คัพ 2024")](https://www.khaosod.co.th/wpapp/uploads/2024/11/dfrww.jpg)

การแข่งขันฟุตบอลนักเรียน 7 คน แชมป์กีฬา 7HD แชมเปียน คัพ 2024 ที่สนามศุภชลาศัย ล่าสุดเมื่อวันที่ 1 พ.ย.67 เป็นการแข่งขันรอบรองชนะเลิศ คู่แรก โรงเรียนภัทรบพิตร จากจังหวัดบุรีรัมย์ ลงสนามพบโรงเรียนวิชูทิศ จากกรุงเทพฯ

ผลการแข่งขันปรากฎว่า ภัทรบพิตร อคาเดมี่ของบุรีรัมย์ ยูไนเต็ด ที่อุดมไปด้วยแข้งทีมชาติ ทำได้ดีกว่า โดยเฉพาะลูกยิงไกล เป็นฝ่ายเอาชนะ วิชูทิศ 4-2 ผ่านเข้ารอบชิงชนะเลิศ ได้สำเร็จ

อีกคู่ โรงเรียนราชวินิตบางแก้ว จากกรุงเทพฯ ลงสนามพบ โรงเรียนสวนป่าเขาชะอางค์ จังหวัดชลบุรี ผลปรากฎว่า ราชวินิตบางแก้ว โชว์ฟอร์มสมราคาทีมเต็ง เดินหน้าถล่มเอาชนะ โรงเรียนสวนป่าเขาชะอางค์ ไปแบบสนุกฝั่งเดียว 4-0 ผ่านเข้าสู่รอบชิงชนะเลิศไปพบ ภัทรบพิตร

สำหรับการแข่งขันในรอบชิงชนะเลิศ โรงเรียนภัทรบพิตร จากจังหวัดบุรีรัมย์ พบ โรงเรียนราชวินิตบางแก้ว จากกรุงเทพฯ ในวันที่ 2 พ.ย.67 ที่สนามศุภชลาศัย เวลา 16.35 น.