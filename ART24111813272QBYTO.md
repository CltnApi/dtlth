---
layout: post
code: "ART24111813272QBYTO"
origin_url: "https://www.khaosod.co.th/entertainment/news_9511292"
image: "https://github.com/user-attachments/assets/b3d744c1-5b0e-4b38-8cb8-5d53dfd857fa"
title: "'แหม่ม วิชุดา' ฝากบอก ใครที่รู้จัก ‘อุ้ม พรรษวุฒิ เมทะนี’ ให้หาเวลามาลาเขา"
description: "บรรยากาศสุดเศร้า คนบันเทิงมากมาย เดินทางมาร่วมลา ‘อุ้ม พรรษวุฒิ เมทะนี’ ครั้งสุดท้าย ด้าน 'แหม่ม วิชุดา' ฝากบอกว่า “อุ้มเป็นคนขี้น้อยใจ  ถ้าใครที่รู้จักอยากให้หาเวลามาลาเขา\" "
category: "ENTERTAINMENT"
language: "th"
date: 2024-11-18T13:32:06.043Z
---

# 'แหม่ม วิชุดา' ฝากบอก ใครที่รู้จัก ‘อุ้ม พรรษวุฒิ เมทะนี’ ให้หาเวลามาลาเขา

[!['แหม่ม วิชุดา' ฝากบอก ใครที่รู้จัก ‘อุ้ม พรรษวุฒิ เมทะนี’ ให้หาเวลามาลาเขา](https://www.khaosod.co.th/wpapp/uploads/2024/11/3333333.jpg "'แหม่ม วิชุดา' ฝากบอก ใครที่รู้จัก ‘อุ้ม พรรษวุฒิ เมทะนี’ ให้หาเวลามาลาเขา")](https://www.khaosod.co.th/wpapp/uploads/2024/11/3333333.jpg)

บรรยากาศสุดเศร้า คนบันเทิงมากมาย เดินทางมาร่วมลา ‘อุ้ม พรรษวุฒิ เมทะนี’ ครั้งสุดท้าย ด้าน ‘แหม่ม วิชุดา’ ฝากบอกว่า “อุ้มเป็นคนขี้น้อยใจ ถ้าใครที่รู้จักอยากให้หาเวลามาลาเขา”

วันที่ 18 พ.ย. ที่ศาลา 11 วัดลาดพร้าว สถานที่ประกอบพิธีบำเพ็ญกุศล สวดอภิธรรม **‘อุ้ม พรรษวุฒิ เมทะนี’ ลูกชายคนเล็กของอดีตพระเอกชื่อดัง ‘สมบัติ เมทะนี’** ที่จากไปอย่างสงบด้วยโรคมะเร็ง ด้วยวัย 49 ปี

โดยผู้สื่อข่าวรายงานว่า เวลาประมาณ 17.00 น. เริ่มพิธีรดน้ำศพ **‘อุ้ม’ พรรษวุฒิ เมทะนี** ด้านแม่ตุ๊ คุณแม่ของผู้วายชนม์ ได้รดน้ำศพลูกชาย พร้อมกับร่ำไห้ด้วยความเสียใจ และเมื่อถึงเวลานำร่างเข้าหีบศพ ครอบครัวได้มาดูหน้า **‘อุ้ม พรรษวุฒิ’** เป็นครั้งสุดท้าย ก่อนที่เจ้าหน้าที่จะทำการปิดฝาโลง

![](https://www.khaosod.co.th/wpapp/uploads/2024/11/32123.png)

ต่อมาเวลา 18.00 น. เจ้าภาพนิมนต์พระสงฆ์ 4 รูป สวดอภิธรรมบำเพ็ญกุศล ‘อุ้ม’ พรรษวุฒิ เมทะนี บรรยากาศภายในศาลา11 วัดลาดพร้าว มีเพื่อนๆ ของอุ้ม พรรษวุฒิ เดินทางมาร่วมงาน รวมถึงคนในวงการบันเทิงที่มาร่วมพิธีรดน้ำศพ และฟังสวดอภิธรรมและบำเพ็ญกุศล ดังนี้ วินัย พันธุรักษ์, ทัศน์วรรณ เสนีย์วงศ์ ณ อยุธยา, อุเทน พรหมมินทร์, วิชุดา พินดั้ม, สะแกวัลย์ ยงใจยุทธ แตน ราตรี วิทวัส, ปราโมทย์ แสงศร, แหม่ม วิชุดา พิมดั้น, ลิฟต์ สุพจน์ จันทร์เจริญ, ออย ธนา สุทธิกมล และอีกคับคั่ง

![](https://www.khaosod.co.th/wpapp/uploads/2024/11/11.png)

ADVERTISEMENT

ทั้งนี้ **แหม่ม วิชุดา** ฝากบอกว่า “ถ้าใครได้ดูข่าวพี่อุ้ม คิดว่าพี่อุ้มจะดีใจมาก เขาเป็นคนขี้น้อยใจด้วย ถ้าใครที่รู้จัก อยากให้หาเวลามาลาเขา (เสียงสั่น) เพราะว่าเขาเป็นคนที่รักเพื่อนมาก เพราะว่างานแค่ 3 วันเองค่ะ”

![](https://www.khaosod.co.th/wpapp/uploads/2024/11/222.png)

สำหรับพิธีสวดอภิธรรม บำเพ็ญกุศลจะเริ่มอีกครั้ง ในเวลา 18.30 น. ของวันอังคารที่ 19 พฤศจิกายน จนถึงวันพุธที่ 20 พฤศจิกายน 2567

และ วันพฤหัสบดีที่ 21 พฤศจิกายน 2567 จะมีพิธีดังนี้

10.00 น. สวดพระพุทธมนต์

11.00 น. ถวายภัตตาหารเพล

13.00 น. แสดงธรรมเทศนา

14.00 น. พธีสวดอภิธรรม

15.00 น. ฌาปนกิจ

![](https://www.khaosod.co.th/wpapp/uploads/2024/11/789.png)

![](https://www.khaosod.co.th/wpapp/uploads/2024/11/3256.png)