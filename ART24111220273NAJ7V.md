---
layout: post
code: "ART24111220273NAJ7V"
origin_url: "https://www.khaosod.co.th/special-stories/news_9502741"
image: "https://github.com/user-attachments/assets/9b518ec1-051c-42d1-94f8-d7bae098000c"
title: "โอซากา ออกกฎห้ามสูบบุหรี่ริมถนน เตรียมสร้างพื้นที่ให้สายควัน 140 แห่งทั่วเมือง"
description: "โอซากา ประกาศออกกฎ ห้ามสูบบุหรี่ริมถนน โดยเริ่มใช้ทันทีต้นปีหน้า พร้อมเตรียมสร้างพื้นที่ให้กับสายควันกว่า 140 แห่งทั่วทั้งเมือง"
category: "SPECIAL_STORIES"
language: "th"
date: 2024-11-12T20:31:48.329Z
---

# โอซากา ออกกฎห้ามสูบบุหรี่ริมถนน เตรียมสร้างพื้นที่ให้สายควัน 140 แห่งทั่วเมือง

[![โอซากา ออกกฎห้ามสูบบุหรี่ริมถนน เตรียมสร้างพื้นที่ให้สายควัน 140 แห่งทั่วเมือง](https://www.khaosod.co.th/wpapp/uploads/2024/11/osaka.jpg "โอซากา ออกกฎห้ามสูบบุหรี่ริมถนน เตรียมสร้างพื้นที่ให้สายควัน 140 แห่งทั่วเมือง")](https://www.khaosod.co.th/wpapp/uploads/2024/11/osaka.jpg)

**โอซากา ประกาศออกกฎ ห้ามสูบบุหรี่ริมถนน โดยเริ่มใช้ทันทีต้นปีหน้า พร้อมเตรียมสร้างพื้นที่ให้กับสายควันกว่า 140 แห่งทั่วทั้งเมือง**

สื่อต่างประเทศรายงานว่า นครโอซากา ประเทศญี่ปุ่น ได้ประกาศออกกฎห้ามสูบบุหรี่ริมถนนโดยสมบูรณ์ มีผลบังคับใช้ตั้งแต่วันที่ 27 ม.ค. 2025 เพื่อรักษาคุณภาพสิ่งแวดล้อมและปรับปรุงรูปลักษณ์ของเมือง

ฮิเดยูกิ โยโกยามะ นายกเทศมนตรีโอซากา กล่าวว่า กฎหมายห้ามสูบบุหรี่ตามท้องถนนทั่วเมืองในปีหน้า ขณะนี้เมืองโอซากามีกฎหมายห้ามสูบบุหรี่บนถนนในบางพื้นที่เท่านั้น เช่น อุเมดะ และ มิโดสุจิ ซึ่งผู้ที่ฝ่าฝืนจะถูกปรับ 1,000 เยน

นครโอซาก้ากำลังเตรียมการสำหรับงาน Osaka-Kansai World Expo 2025 ดังนั้นจึงมีการออกกฎหมายขยายการห้ามสูบบุหรี่ริมถนนให้ครอบคลุมทั่วทั้งเมืองโอซากา ซึ่งกำลังดำเนินการสร้างพื้นที่สูบบุหรี่มากกว่า 140 แห่ง ทั่วเมืองโอซากา เพื่อให้ประชาชนปฏิบัติตามกฎระเบียบได้ง่ายขึ้น

เรากำหนดวันที่บังคับใช้ของกฎระเบียบต่อต้านการสูบบุหรี่อย่างเป็นทางการในวันที่ 27 ม.ค. 2025 โดยคำนึงถึงความตระหนักรู้ของสาธารณชนและการดำเนินงานที่ราบรื่น นอกจากนี้ยังวางแผนที่จะเพิ่มจำนวนบุคลากรเจ้าหน้าที่สายตรวจเป็น 100 นายภายในวันที่บังคับใคับใช้

**source : [มติชนออนไลน์](https://www.matichon.co.th/foreign/news_4895824)**