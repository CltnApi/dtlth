---
layout: post
code: "ART2411111632KXZL3B"
origin_url: "https://www.khaosod.co.th/lottery/news_9500866"
image: "https://github.com/user-attachments/assets/ffc7eeb7-c07f-4bcc-8423-bba34c0407bd"
title: "แห่กราบไหว้ พ่อปู่แม่ย่า เกาะคำชะโนด ส่องน้ำตาเทียนคล้ายพญานาค เลขโผล่เห็นชัด"
description: "อุดรธานี แรงศรัทธา เหนียวแน่น นักท่องเที่ยว กราบไหว้พ่อ..."
category: "LOTTERY"
language: "th"
date: 2024-11-11T16:36:47.168Z
---

# แห่กราบไหว้ พ่อปู่แม่ย่า เกาะคำชะโนด ส่องน้ำตาเทียนคล้ายพญานาค เลขโผล่เห็นชัด

[![แห่กราบไหว้ พ่อปู่แม่ย่า เกาะคำชะโนด ส่องน้ำตาเทียนคล้ายพญานาค เลขโผล่เห็นชัด](https://www.khaosod.co.th/wpapp/uploads/2024/11/9-32.jpg "แห่กราบไหว้ พ่อปู่แม่ย่า เกาะคำชะโนด ส่องน้ำตาเทียนคล้ายพญานาค เลขโผล่เห็นชัด")](https://www.khaosod.co.th/wpapp/uploads/2024/11/9-32.jpg)

**อุดรธานี แรงศรัทธา เหนียวแน่น นักท่องเที่ยว กราบไหว้พ่อปู่แม่ย่า พร้อมบวงสรวงขอโชคลาภ วันที่ 11 เดือน 11 ถือฤกษ์ดี เลขสวย แห่ส่องน้ำตาเทียนคล้ายพญานาค เลขโผล่เห็นชัด รีบเสียงโชค**

11 พ.ย. 67 – ผู้สื่อข่าวรายงานว่า ที่เกาะคำชะโนด วังนาคินทร์ดินแดนพญานาคราช พ่อปู่ศรีสุทโธและแม่ย่าศรีประทุมมา บ้านโนนเมือง หมู่ที่ 11 ต.บ้านม่วง อ.บ้านดุง จ.อุดรธานี

![](https://www.khaosod.co.th/wpapp/uploads/2024/11/1731337490198.jpg)

โดยวันนี้ตรงกับวันที่ 11 เดือน 11 ถือว่า ฤกษ์ดี ตัวเลขเบิ้ลสวยมาก ที่เกาะคำชะโนดวันนี้ แรงศรัทธาเรื่องของความเชื่อยังเหนียวแน่น นักท่องเที่ยวเดินทางมาจากทุกสารทิศ เพื่อมากราบไหว้พ่อปู่แม่ย่าเพื่อขอพรขอความเป็นสิริมงคลให้กับตนเองและครอบครัว ในวันปกติจะมีนักท่องเที่ยวเดินทางมากราบไหว้พ่อปู่แม่ย่าบางตา หากวันไหนตรงกับวันหยุดจะมีนักท่องเที่ยวหนาตา

![](https://www.khaosod.co.th/wpapp/uploads/2024/11/1731337477223.jpg)

สำหรับ คนที่ชอบหาตัวเลข นำไปเสี่ยงโชค พลาดไม่ได้หลังจากเข้ากราบไหว้พ่อปู่แม่ย่าภายในเกาะเสร็จแล้วเดินออกจากเกาะ ต้องแวะมาที่ลานบวงสรวงหน้าเกาะ ซึ่งวันนี้การตั้งโต๊ะบวงสรวงคนที่โชคดีบนไว้สำเร็จ ก็มาตั้งโต๊ะบวงสรวงแก้บน บางโต๊ะนักท่องเที่ยว เดินทางตั้งโต๊ะบวงสรวงเปิดทรัพย์รับโชค เพื่อขอโชคลาภจากพ่อปู่แม่ย่าตามความเชื่อศรัทธา โดยมีพ่อจ้ำคำชะโนด ประจำลานบวงสรวงเป็นผู้ทำพิธีบวงสรวง

![](https://www.khaosod.co.th/wpapp/uploads/2024/11/1731337490897.jpg)

หลังจากเสร็จพิธีขาดไม่ได้ สำหรับคนหาตัวเลข เพื่อจะนำไปเสี่ยงโชค งวดวันที่ 16 พฤษภาคม นี้ แต่ที่แปลกคือ น้ำตาเทียน ที่ขันน้ำมนต์คล้ายตัวพญานาค ที่บริเวณด้านหางพญานาค พ่อจ้ำมองเห็นเป็นเลข 38, 83 ตามสายตาคนชอบตัวเลข จะมองเห็นตัวเลขต่างกันไป แต่ที่มองไปเห็นตัวเลขชัดเจนคือเลขธูปเสี่ยงโชคเป็นเลข 448, 844

![](https://www.khaosod.co.th/wpapp/uploads/2024/11/1731337474294.jpg)

ส่วนที่แผงจำหน่ายลอตเตอรี่ หน้าเกาะคำชะโนด ตัวเลขที่มีคอหวยถามหาบ่อย จนไม่มีจะขายเกลี้ยงแผง คือ 28, 82