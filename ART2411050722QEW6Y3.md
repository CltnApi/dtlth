---
layout: post
code: "ART2411050722QEW6Y3"
origin_url: "https://www.khaosod.co.th/breaking-news/news_9490388"
image: "https://github.com/user-attachments/assets/e5223899-52b9-4288-83c7-fa56f6f513bd"
title: "กรมอุตุฯ ประกาศฉบับ10 เตือน อากาศแปรปรวน ฝนถล่ม อุณหภูมิลด"
description: "กรมอุตุฯ ประกาศฉบับที่ 10 เตือน อากาศแปรปรวน ฝนตกหนักถึงหนักมาก เผยจังหวัดไหนโดนบ้าง รับมือ 5-6 พ.ย.นี้ ระวังอันตรายจากฝนตกสะสม"
category: "HOT_NEWS"
language: "th"
date: 2024-11-05T07:36:08.656Z
---

# กรมอุตุฯ ประกาศฉบับ10 เตือน อากาศแปรปรวน ฝนถล่ม อุณหภูมิลด

[![กรมอุตุฯ ประกาศฉบับ10 เตือน อากาศแปรปรวน ฝนถล่ม อุณหภูมิลด](https://www.khaosod.co.th/wpapp/uploads/2024/11/Meteorological-Department-3.jpg "กรมอุตุฯ ประกาศฉบับ10 เตือน อากาศแปรปรวน ฝนถล่ม อุณหภูมิลด")](https://www.khaosod.co.th/wpapp/uploads/2024/11/Meteorological-Department-3.jpg)

**กรมอุตุฯ ประกาศฉบับที่ 10 เตือน อากาศแปรปรวน ฝนตกหนักถึงหนักมาก เผยจังหวัดไหนโดนบ้าง รับมือ 5-6 พ.ย.นี้ ระวังอันตรายจากฝนตกสะสม**

วันที่ 5 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง อากาศแปรปรวนบริเวณประเทศไทยตอนบน และฝนตกหนักถึงหนักมากในภาคใต้ ฉบับที่ 10 (259/2567) (มีผลกระทบตั้งแต่วันที่ 5-6 พฤศจิกายน 2567) ระบุว่า

บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงอีกระลอกหนึ่งจากประเทศจีนจะแผ่เสริมลงมาปกคลุมประเทศไทยตอนบน และทะเลจีนใต้

ลักษณะเช่นนี้ทำให้ประเทศไทยตอนบนมีอากาศเย็นในตอนเช้า อุณหภูมิจะลดลงเล็กน้อยในภาคตะวันออกเฉียงเหนือ สำหรับบริเวณยอดดอยและยอดภูมีอากาศเย็นถึงหนาว

ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาพอากาศที่เย็นลง สำหรับเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรไว้ด้วย

สำหรับร่องมรสุมพาดผ่านภาคใต้ ประกอบกับมีหย่อมความกดอากาศต่ำเคลื่อนตามแนวร่องมรสุมที่พาดผ่านในบริเวณดังกล่าวลงสู่ทะเลอันดามัน ในขณะที่มรสุมตะวันออกเฉียงเหนือกำลังปานกลางพัดปกคลุมอ่าวไทยตอนบน และภาคใต้ตอนบน

ลักษณะเช่นนี้ทำให้ภาคใต้มีฝนตกหนักถึงหนักมากบางแห่ง ขอให้ประชาชนบริเวณดังกล่าวระวังอันตรายจากฝนตกหนักถึงหนักมาก และฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

**ในวันที่ 5 พฤศจิกายน 2567**

**ในวันที่ 6 พฤศจิกายน 2567**

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือสายด่วนพยากรณ์อากาศ 1182 ได้ตลอด 24 ชั่วโมง

ประกาศ ณ วันที่ 5 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไป ในวันที่ 5 พฤศจิกายน พ.ศ. 2567 เวลา 17.00 น.

กรมอุตุฯ ประกาศฉบับที่ 10 เตือน อากาศแปรปรวน ฝนตกหนักถึงหนักมาก เผยจังหวัดไหนโดนบ้าง รับมือ 5-6 พ.ย.นี้ ระวังอันตรายจากฝนตกสะสม