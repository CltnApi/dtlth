---
layout: post
code: "ART2410310916PRFF9V"
origin_url: "https://www.khaosod.co.th/https://www.khaosod.co.th/lottery/news_9483244"
image: "https://github.com/user-attachments/assets/74b37c23-a94b-4289-8e5e-9e4eed86ebb5"
title: "ตกใจตายแล้วฟื้น ชาวบ้านแห่จุดธูปขอหวย คล้ายพญานาค 2 องค์โผล่ เชื่อมาให้โชคลูกหลาน"
description: "ชาวบ้านแห่จุดธูปขอโชค ต้นมะพร้าวประหลาดคล้ายพญานาค 2 องค์โผล่ขึ้นจากลำต้น เจ้าของบ้าน ยังตกใจ เห็นยืนต้นตายไปหลายปี ทำไมกลับมามีชีวิต"
category: "LOTTERY"
language: "th"
date: 2024-10-31T10:57:47.358Z
---

# ตกใจตายแล้วฟื้น ชาวบ้านแห่จุดธูปขอหวย คล้ายพญานาค 2 องค์โผล่ เชื่อมาให้โชคลูกหลาน

[![ตกใจตายแล้วฟื้น ชาวบ้านแห่จุดธูปขอหวย คล้ายพญานาค 2 องค์โผล่ เชื่อมาให้โชคลูกหลาน](https://www.khaosod.co.th/wpapp/uploads/2024/10/หวย1-3.jpg "ตกใจตายแล้วฟื้น ชาวบ้านแห่จุดธูปขอหวย คล้ายพญานาค 2 องค์โผล่ เชื่อมาให้โชคลูกหลาน")](https://www.khaosod.co.th/wpapp/uploads/2024/10/หวย1-3.jpg)

ชาวบ้านแห่จุดธูปขอโชค ต้นมะพร้าวประหลาดคล้ายพญานาค 2 องค์โผล่ขึ้นจากลำต้น เจ้าของบ้าน ยังตกใจ เห็นยืนต้นตายไปหลายปี ทำไมกลับมามีชีวิต ผู้เฒ่าผู้แก่บอกมาให้โชคลูกหลาน
วันที่ 30 ต.ค.2567 ผู้สื่อข่าวรายงานบรรยากาศใกล้วันหวยออก ชาวบ้าน หมู่ 1 ต.โนนปูน อ.ไพรบึง จ.ศรีสะเกษ พากันไปจุดธูปขอโชคจากต้นมะพร้าวขึ้นอยู่หลังบ้านของนางศรีสวาสดิ์ อายุ 59 ปี ซึ่งมีลักษณะประหลาดรูปทรงคล้ายพญานาค 2 องค์โผล่ขึ้นมาจากลำต้นมะพร้าว โดยมีส่วนหางเป็นเส้นแผ่กระจายอย่างสวยงาม ซึ่งเจ้าของบ้านเรียกว่า “องค์ปู่ องค์ย่า”
[![](https://www.khaosod.co.th/wpapp/uploads/2024/10/หวย3-3-696x392.jpg)](https://www.khaosod.co.th/wpapp/uploads/2024/10/หวย3-3.jpg)
นางศรีสวาสดิ์ เล่าว่า เมื่อประมาณอาทิตย์ก่อนมาทำความสะอาดสวน ตัดต้นไม้ พอกำลังจะมุดลอดกิ่งไม้ไปดูที่ท้ายสวนก็มาเจอต้นมะพร้าวที่เคยปลูกไว้เมื่อ 3 ปีที่แล้ว ต้นนี้เคยยืนต้นตายไปแล้วเมื่อช่วง 2 ปีก่อน ตอนนั้นไม่ได้สนใจอะไรพอมาช่วงอาทิตย์ที่แล้ว ตนมาเห็นต้นมะพร้าวมีลักษณะแปลก รู้สึกตกใจทำไมต้นมะพร้าวต้นนี้ถึงยังมีชีวิตอยู่ และลำต้นก็แปลกประหลาดคล้ายพญานาคอีกด้วย
[![](https://www.khaosod.co.th/wpapp/uploads/2024/10/หวย2-4-696x392.jpg)](https://www.khaosod.co.th/wpapp/uploads/2024/10/หวย2-4.jpg)
“นอกจากนี้ผู้เฒ่า ผู้แก่ ยังเคยบอกว่าที่สวนท้ายบ้านเดิมเคยเป็นที่อยู่ของพญานาค ทำให้เชื่อได้ว่าที่ต้นมะพร้าวมีลักษณะคล้ายพญานาคแบบนี้ น่าจะเป็นเพราะองค์พญานาคท่านมาปรากฏตัวให้เห็น หรือท่านอยากมาให้โชคให้ลาภกับลูกหลาน
[![](https://www.khaosod.co.th/wpapp/uploads/2024/10/หวย1-3-696x392.jpg)](https://www.khaosod.co.th/wpapp/uploads/2024/10/หวย1-3.jpg)
วันนี้ชาวบ้านที่ทราบข่าวว่า ต่างพากันนำดอกไม้ธูป เทียนมากราบไหว้ พร้อมนำธูปเลข มาจุดขอโชคลาภตามความเชื่อ ถ้าบ้านไหนเจอต้นมะพร้าวประหลาดคล้ายพญานาคแบบนี้แสดงว่าจะมีโชค เลขธูปที่จุดได้ก็คือ 180 ขณะที่บางคนมองไปที่เลขทะเบียนหลังนี้ คือ 178 นำเลขที่ได้นำไปเสี่ยงดวงกันในงวดนี้ ถ้าโชคดีก็จะได้นำเงินมาทำบุญกันต่อไป”