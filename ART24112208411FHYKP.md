---
layout: post
code: "ART24112208411FHYKP"
origin_url: "https://www.khaosod.co.th/sports/news_9517060"
image: "https://github.com/user-attachments/assets/683b16fa-0112-4431-a9e5-c935dacb0d92"
title: "แบงค็อก แชมป์เก่าดวลเพื่อนร่วมลีก - เชียรายเจอลำพูน รอบ 32 ทีมเอฟเอ คัพ"
description: "แบงค็อก ยูไนเต็ด แชมป์เก่าเจองานหนักไม่น้อยเมื่อจะพบกับหนองบัว พิชญ ทีมร่วมลีกสูงสุด ด้านเชียงรายทำศึกดาร์บี้แมตช์เมืองเหนือกับลำพูน รอบ 32 ทีมเอฟเอ คัพ"
category: "SPORTS"
language: "th"
date: 2024-11-22T08:57:17.678Z
---

# แบงค็อก แชมป์เก่าดวลเพื่อนร่วมลีก - เชียรายเจอลำพูน รอบ 32 ทีมเอฟเอ คัพ

[![แบงค็อก แชมป์เก่าดวลเพื่อนร่วมลีก - เชียรายเจอลำพูน รอบ 32 ทีมเอฟเอ คัพ](https://www.khaosod.co.th/wpapp/uploads/2024/11/Bangkok-4.jpg "แบงค็อก แชมป์เก่าดวลเพื่อนร่วมลีก - เชียรายเจอลำพูน รอบ 32 ทีมเอฟเอ คัพ")](https://www.khaosod.co.th/wpapp/uploads/2024/11/Bangkok-4.jpg)

แบงค็อก ยูไนเต็ด แชมป์เก่าเจองานหนักไม่น้อยเมื่อจะพบกับหนองบัว พิชญ ทีมร่วมลีกสูงสุด ด้านเชียงรายทำศึกดาร์บี้แมตช์เมืองเหนือกับลำพูน รอบ 32 ทีมเอฟเอ คัพ

เมื่อ 22 พ.ย. ที่สโมสรราชพฤกษ์ “เดอะตุ๊ก”น.อ.ปิยะพงษ์ ผิวอ่อน ฝ่ายเทคนิคและโฆษกสมาคมกีฬาฟุตบอลแห่งประเทศไทยฯ เป็นประธานจับสลากประกบคู่ฟุตบอลช้าง เอฟเอ คัพ 2024-25 รอบ 32 ทีมสุดท้าย ผลปรากฏว่าทีมจากไทยลีก 1 ต้องโคจรมาพบกันเองหลายคู่ เริ่มจากแบงค็อก ยูไนเต็ด แชมป์เก่าจะเฝ้าบ้านพบเพื่อนร่วมลีกสูงสุดอย่าง “พญาไก่ชน”หนองบัว พิชญ เอฟซี

ขณะที่ “กว่างโซ้งมหาภัย”สิงห์ เชียงราย ยูไนเต็ด จะเปิดสิงห์ เชียงราย สเตเดียม ทำศึกดาร์บี้แมตช์เมืองเหนือกับ “ราชันโคขาว”ลำพูน วอริเออร์ นอกจากนี้ “เสือป่าราชา”นครปฐม ยูไนเต็ด มีคิวเปิดบ้านรับการมาเยือนของ “กิเลนผยอง”เมืองทอง ยูไนเต็ด

ส่วนผลการจับสลากฟุตบอลช้าง เอฟเอ คัพ ฤดูกาล 2024-25 รอบ 32 ทีมสุดท้าย มีดังนี้

กำแพงเพชร เอฟซี (ไทยลีก 3) พบ สมุทรสาคร ซิตี้ (ไทยลีก 3)  
นครราชสีมา มาสด้า เอฟซี (ไทยลีก 1) พบ ชลบุรี เอฟซี (ไทยลีก 2)  
สโมสรฟุตบอลราชประชา (ไทยลีก 3) พบ วีอาร์เอ็น เมืองนนท์ เอฟซี (3)  
ม.เกษมบัณฑิต เอฟซี (ไทยลีก 3) พบ จันทบุรี เอฟซี (ไทยลีก 2)  
นครศรี ยูไนเต็ด (ไทยลีก 2) พบ ลำปาง เอฟซี (ไทยลีก 2)  
นครปฐม ยูไนเต็ด (ไทยลีก 1) พบ เมืองทอง ยูไนเต็ด (ไทยลีก 1)  
(สุโขทัย เอฟซี หรือ อุทัยธานี เอฟซี) (ไทยลีก 1) พบ เมืองเลย ยูไนเต็ด (ไทยลีก 3)  
แพร่ ยูไนเต็ด (ไทยลีก 2) พบ ระยอง เอฟซี (ไทยลีก 1)  
หัวสำโรง เกตเวย์ (เซมิโปรลีก) พบ สุรินทร์ ซิตี้ (ไทยลีก 3)  
บางกอก เอฟซี (ไทยลีก 2) พบ สุพรรณบุรี (ไทยลีก 2)  
ขอนแก่น เอฟซี (ไทยลีก 3) พบ ฉะเชิงเทรา ไฮ-เทค เอฟซี (ไทยลีก 3)  
ทรู แบงค็อก ยูไนเต็ด (ไทยลีก 1) พบ หนองบัว พิชญ เอฟซี (ไทยลีก 1)  
สิงห์ เชียงราย ยูไนเต็ด (ไทยลีก 1) พบ ลำพูน วอริเออร์ (ไทยลีก 1)  
ราชบุรี เอฟซี (ไทยลีก 1) พบ สโมสรฟุตบอลราชนาวี (ไทยลีก 3)  
ลพบุรี ซิตี้ (ไทยลีก 3) พบ บีจี ปทุม ยูไนเต็ด (ไทยลีก 1)  
มหาสารคาม เอสบีที เอฟซี (ไทยลีก 2) พบ บุรีรัมย์ ยูไนเต็ด (ไทยลีก 1)

ฟุตบอลช้าง เอฟเอ คัพ ฤดูกาล 2024-25 รอบ 32 ทีมสุดท้าย ทุกคู่จะทำการแข่งขันวันที่ 29 ม.ค.2568 ทีมชนะเลิศจะได้รับเงินรางวัล 5 ล้านบาท พร้อมโควตาเข้าร่วมฟุตบอลเอเอฟซี แชมเปียนส์ลีก อีลิท รอบเพลย์ออฟ ส่วนทีมรองชนะเลิศ จะได้รับเงินรางวัล 1 ล้านบาท นอกจากนี้น้ำแร่ธรรมชาติตราช้างยังมีรางวัลพิเศษให้กับนักกีฬาผู้มีน้ำใจนักกีฬาตลอดทั้งทัวร์นาเมนต์อีกด้วย