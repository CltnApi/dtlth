---
layout: post
code: "ART2411270817SDDHKM"
origin_url: "https://www.khaosod.co.th/entertainment/news_9523608"
image: "https://github.com/user-attachments/assets/62b79a6f-8c7f-4f15-bb34-b784e84b3c30"
title: "สกาย-นานิ เช็กฟีดแบ็กตลอด ชื่นใจคนชื่นชอบ เผยไม่คิดว่าจะมีโมเมนต์นี้เกิดขึ้น"
description: "สกาย วงศ์รวี-นานิ หิรัญกฤษฎิ์ เช็กฟีดแบ็กตลอด ชื่นใจคนชื่นชอบซีรีส์ เผยไม่คิดว่าจะมีโมเมนต์นี้เกิดขึ้นในชีวิต พร้อมฝากซีรีส์เรื่องใหม่ “อู”"
category: "ENTERTAINMENT"
language: "th"
date: 2024-11-27T08:51:51.014Z
---

# สกาย-นานิ เช็กฟีดแบ็กตลอด ชื่นใจคนชื่นชอบ เผยไม่คิดว่าจะมีโมเมนต์นี้เกิดขึ้น

[![สกาย-นานิ เช็กฟีดแบ็กตลอด ชื่นใจคนชื่นชอบ เผยไม่คิดว่าจะมีโมเมนต์นี้เกิดขึ้น](https://www.khaosod.co.th/wpapp/uploads/2024/11/skynani1.jpg "สกาย-นานิ เช็กฟีดแบ็กตลอด ชื่นใจคนชื่นชอบ เผยไม่คิดว่าจะมีโมเมนต์นี้เกิดขึ้น")](https://www.khaosod.co.th/wpapp/uploads/2024/11/skynani1.jpg)

_**สกาย วงศ์รวี-นานิ หิรัญกฤษฎิ์ เช็กฟีดแบ็กตลอด ชื่นใจคนชื่นชอบซีรีส์ เผยไม่คิดว่าจะมีโมเมนต์นี้เกิดขึ้นในชีวิต พร้อมฝากซีรีส์เรื่องใหม่ “อู”**_

เป็นอีกหนึ่งคู่ที่ฮอตสุดๆ สำหรับ **สกาย วงศ์รวี และ นานิ หิรัญกฤษฎิ์** ที่ตอนนี้ซีรีส์เรื่อง “High School Frenemy มิตรภาพ คราบศัตรู” กำลังออนแอร์และดังแบบสุดๆ ล่าสุดวันที่ 26 พ.ย. สกาย-นานิ ได้มาร่วมงานแถลงข่าว GMMTV & 2025 RIDING THE WAVE ณ Union Hall F6 ยูเนี่ยนมอลล์ เปิดตัวคอนเทนต์ของ GMMTV ในปี 2025

[![](https://www.khaosod.co.th/wpapp/uploads/2024/11/skynani3.jpg)](https://www.khaosod.co.th/wpapp/uploads/2024/11/skynani3.jpg)

ซึ่งในปี 2025 สกายและนานิ ก็จะมีซีรีส์ที่แสดงด้วยกันเรื่อง “อู” พร้อมพูดถึงฟีดแบ็กของซีรีส์ที่ได้รับการตอบรับที่ดีแบบสุดๆ ว่าได้เช็กฟีดแบ็กกันอยู่ตลอด อยากขอบคุณทุกคน มันเกินคาดมากๆ ไม่คิดว่ามีโมเมนต์แบบนี้เกิดขึ้นในชีวิต

**เรื่องนี้เป็นยังไงบ้าง****?**

นานิ : รู้สึกเป็นเกียรติมากได้ร่วมงานกับคุณสกายอีกครั้ง แล้วตอนนั้นพึ่งคุยกับสกายว่าเราจะหนีแอ๊กชั่นไปสักพัก แต่ไม่ทันไรผมรับจบแอ๊กชั่นอีกแล้วครับ ก็ได้กลับมาบู๊อีกครั้งหนึ่ง บู๊หนักกว่าเดิมอีก

ADVERTISEMENT

**เส้นเรื่อง****?**

สกาย : เป็นเรื่องของโชคชะตาของคนสองคน นานิรับบทเป็นพีท ผมเป็นนิรันดร์

นานิ : พีทก็จะเป็นคนๆ หนึ่งที่ดวงซวย ทำอะไรก็ไม่สำเร็จสักที คราวนี้ก็เลยอ่ะอยากลองว่าแบบคนที่มีเกี่ยวกับศาสตร์ด้านนี้จะสามารถเปลี่ยนแปลงโชคชะตาเราได้ไหม เลยไปดูที่ดูดวงแล้วก็ไปเจอเขา เขาก็ทักมา

สกาย : ผมก็จะเป็นคนที่แบบว่ามีพลังพิเศษ สามารถหยั่งรู้ สัมผัสพลังงานได้

[![](https://www.khaosod.co.th/wpapp/uploads/2024/11/skynani4.jpg)](https://www.khaosod.co.th/wpapp/uploads/2024/11/skynani4.jpg)

**แสดงว่าเรื่องนี้ผสมความแฟนตาซีเข้าไปด้วย****?**

นานิ : ผมว่าน่าจะมีความเข้มข้นแบบผมสองคนเป็นดูโอ้กู้โลกอ่ะครับ แบบว่าไปกอบกู้โลก เปลี่ยนแปลงชะตาชีวิต

สกาย : เปลี่ยนเหมือนคู่หูที่ขาดกันไม่ได้

นานิ : เป็นซีรีส์มิตรภาพครับ

สกาย : เป็นมิตรภาพแห่งโชคชะตา

**มิตรภาพเรื่องนี้จะเหมือนเรื่องที่ผ่านมาไหม****?**

นานิ : ตอบไม่ได้ครับ มันจะออกแนวเข้มข้นครับ

**พอเป็นบู๊เราต้องเตรียมตัวยังไงบ้าง****?**

นานิ : น่าจะต้องเตรียมร่างกายครับ เพราะเรื่องนี้ก็เหมือนจะโตขึ้นมากกว่า “high school frenemy” ด้วย

[![](https://www.khaosod.co.th/wpapp/uploads/2024/11/skynani5.jpg)](https://www.khaosod.co.th/wpapp/uploads/2024/11/skynani5.jpg)

**มีแพลนเปิดกล้องเมื่อไร****?**

นานิ : เปิดกล้องแน่ๆ ครับแต่ไม่รู้ตอนไหน แต่เรื่องนี้ต้องดูนะครับเรื่องนี้เข้มข้นครับ เพราะเป็นเรื่องที่สองของผมกับสกาย

สกาย : เดี๋ยวจะแจ้งให้ทราบอีกที

**แล้วซีรีส์ที่กำลังออนอยู่****?**

สกาย : กราบฝากซีรีส์ High School Frenemy มิตรภาพ คราบศัตรู เดินทางมาถึงโค้งสุดท้ายแล้วครับ

นานิ : ก็อีกสองตอนจะจบแล้วนะครับ พวกเราจะไม่ได้อยู่บนทีวีแล้วนะ (ยิ้ม) แต่ทุกคนไปย้อนหลังดูได้ที่ viu นะครับ อยากให้ทุกคนได้เห็นพวกเราอีกมากขึ้น เห็นนักแสดงทุกคน พวกเราทุกคนเหนื่อยกันมากครับ ขอบคุณสำหรับกระแสตอบรับที่ดี ถ้าใครยังไม่ได้ดูไปดูนะครับ

**กระแสเราสองคนมาแรงมาก****?**

นานิ : **ผมก็ได้เช็กฟีดแบ็กอยู่ตลอดครับ เพราะพวกผมไม่เคยมีโมเมนต์อะไรแบบนี้เกิดขึ้นในชีวิตตัวเอง ก็มาคุยกับสกายก็แบบมันเกินคาด ตอนแรกพวกผมคิดว่าขอแค่คนดูแล้วสนุกก็แบบชื่นใจและ แต่พอมีกระแสดีขึ้นเรื่อยๆ พวกผมก็ดีใจจริงๆ อยากขอบคุณทุกคนมากๆ ตลอดเลย**

[![](https://www.khaosod.co.th/wpapp/uploads/2024/11/skynani6.jpg)](https://www.khaosod.co.th/wpapp/uploads/2024/11/skynani6.jpg)