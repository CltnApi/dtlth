---
layout: post
code: "ART2411151231L0UZNY"
origin_url: "https://www.khaosod.co.th/special-stories/news_9507733"
image: "https://github.com/user-attachments/assets/010b4d3c-3224-4822-92d6-803f80193526"
title: "สุดเวทนาลุง เจอมรสุมชีวิต กลายเป็นคนเร่ร่อน ถามถึงครอบครัว ตอบสั้นๆ ฟังแล้วจุก ก่อนเดินหนี"
description: "สุดเวทนาลุง เจอมรสุมชีวิต กลายเป็นคนเร่ร่อน เนื้อตัวเปร..."
category: "SPECIAL_STORIES"
language: "th"
date: 2024-11-15T15:01:08.331Z
---

# สุดเวทนาลุง เจอมรสุมชีวิต กลายเป็นคนเร่ร่อน ถามถึงครอบครัว ตอบสั้นๆ ฟังแล้วจุก ก่อนเดินหนี

[![สุดเวทนาลุง เจอมรสุมชีวิต กลายเป็นคนเร่ร่อน ถามถึงครอบครัว ตอบสั้นๆ ฟังแล้วจุก ก่อนเดินหนี](https://www.khaosod.co.th/wpapp/uploads/2024/11/homeless-1.jpg "สุดเวทนาลุง เจอมรสุมชีวิต กลายเป็นคนเร่ร่อน ถามถึงครอบครัว ตอบสั้นๆ ฟังแล้วจุก ก่อนเดินหนี")](https://www.khaosod.co.th/wpapp/uploads/2024/11/homeless-1.jpg)

**สุดเวทนาลุง เจอมรสุมชีวิต กลายเป็นคนเร่ร่อน เนื้อตัวเปรอะเปื้อน หนุ่มสงสัยเข้าไปถาม ‘ไม่มีครอบครัวเหรอ’ ตอบได้คำเดียวสั้นๆ ฟังแล้วระทมในอก ก่อนเดินหนี**

วันที่ 15 พ.ย.67 สมาชิก **[TikTok @its.allbackedup](https://www.tiktok.com/@its.allbackedup/video/7437005532298349831)** โพสต์คลิปหลังไปเจอลุงคนหนึ่ง มีชีวิตอย่างน่าเวทนา เนื้อตัวเปรอะเปื้อน เดินเร่ร่อนอยู่หน้าร้านสะดวกซื้อซีเจสาขาหนองรี จ.ชลบุรี โดยระบุข้อความว่า

**“ส่งของซีเจแอบถ่ายลุง เพราะเจอเขาตลอดที่มาส่งสาขานี้ เลยถามว่าลุงไม่มีครอบครัวหรอ ลุงตอบว่าพัง แล้วก็เดินขนของไปเลย”** ซึ่งในคลิปลุงคนดังกล่าวเอาเสื้อมาคลุมหัว ใส่กางเกงขาสั้น รองเท้าแตะ ทั่วทั้งตัวเปรอะเปื้อน ดูมอมแมม หิ้วของพะรุงพะรังเดินออกจากหน้าร้านสะดวกซื้อดังกล่าว

ซึ่งสภาพของชายคนนี้ดูน่าเวทนากับคนที่ผ่านมาไปผ่านมา ที่ต้องออกมาใช้ชีวิตเป็นคนเร่ร่อน โดยไม่รู้ว่าแท้จริงแล้วปัญหามันเกิดมาจากอะไร ซึ่งชาวเน็ตหลายคนอยากช่วยเหลือ แต่มีคนเคยเจอชายคนนี้บ้างเป็นบางครั้ง

ส่วนที่ตามเนื้อตัวเปื้อนคราบสีขาวๆ นั้น ผู้โพสต์ระบุว่า น่าจะเป็นแป้ง ลุงคนนี้น่าจะเอาแป้งมาทาทั้งตัว เพราะไปทีไรก็เจอลุงอยู่ในสภาพแบบนี้ทุกครั้ง



