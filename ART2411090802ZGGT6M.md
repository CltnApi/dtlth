---
layout: post
code: "ART2411090802ZGGT6M"
origin_url: "https://www.khaosod.co.th/lottery/news_9497696"
image: "https://github.com/user-attachments/assets/9228ebf2-4702-4528-8a6a-1da8461fb8c1"
title: "ให้โชครางวัลใหญ่ เปิดเลขเด็ดหางประทัด บวงสรวงสร้างเทพเจ้าไฉ่ซิงเอี๊ย"
description: "อาจารย์ดัง บวงสรวงสร้างองค์เทพเจ้าไฉ่ซิงเอี๊ยประทับมังกร หลังเจ้าภาพถูกลอตเตอรี่รางวัลที่ 1 ได้โชค 12 ล้าน 18 ล้าน เปิดเลขเด็ดหางประทัด 70,000 นัด"
category: "LOTTERY"
language: "th"
date: 2024-11-09T08:06:44.090Z
---

# ให้โชครางวัลใหญ่ เปิดเลขเด็ดหางประทัด บวงสรวงสร้างเทพเจ้าไฉ่ซิงเอี๊ย

[![ให้โชครางวัลใหญ่ เปิดเลขเด็ดหางประทัด บวงสรวงสร้างเทพเจ้าไฉ่ซิงเอี๊ย](https://www.khaosod.co.th/wpapp/uploads/2024/11/Lucky-numbers-from-firecracker-tails.jpg "ให้โชครางวัลใหญ่ เปิดเลขเด็ดหางประทัด บวงสรวงสร้างเทพเจ้าไฉ่ซิงเอี๊ย")](https://www.khaosod.co.th/wpapp/uploads/2024/11/Lucky-numbers-from-firecracker-tails.jpg)

**อาจารย์ดัง บวงสรวงสร้างองค์เทพเจ้าไฉ่ซิงเอี๊ยประทับมังกร หลังเจ้าภาพถูกลอตเตอรี่รางวัลที่ 1 ได้โชค 12 ล้าน 18 ล้าน เปิดเลขเด็ดหางประทัด 70,000 นัด**

เมื่อเวลา 09.39 น. วันที่ 9 พ.ย.2567 ที่หมู่บ้านนาคา ปราสาทพ่อปู่ศรีสุทโธ บ้านพรสวรรค์ ต.หนองนาคำ อ.เมือง จ.อุดรธานี นายอานนท์ แสนน่าน หรือ “อ.อานนท์ ลูกนาคาธิบดี” ผู้ก่อตั้งหมู่บ้านนาคา “ปราสาทพ่อปู่ศรีสุทโธ” ได้ทำพิธีบวงสรวงบวงเปิดแม่ธรณีบวงสรวงสร้างองค์เทพเจ้าไฉ่ซิงเอี๊ยประทับมังกร หรือ องค์ท้าวเวสสุวรรณจีน พร้อมจุดประทัด 70,000 นัด ถวายการบวงสรวง

และทางพระเกจิอาจารย์ชื่อดังของภาคอีสาน พระอาจารย์พรศักดิ์ ฐานุตตโร เจ้าแห่งนาคาประทานทรัพย์ สวดให้พรกรวดน้ำ และประพรมน้ำพระพุทธมนต์เสาเอกวางศิลาฤกษ์ โดยมีนักท่องเที่ยวสายมูทั้งชาวไทย ชาวจีน และ ชาวลาว จำนวนมากเพื่อเป็นการสร้างบุญบารมีให้กับตนเองและครอบครัว

อาจารย์ดัง บวงสรวงสร้างองค์เทพเจ้าไฉ่ซิงเอี๊ยประทับมังกร หลังเจ้าภาพถูกลอตเตอรี่รางวัลที่ 1 ได้โชค 12 ล้าน 18 ล้าน เปิดเลขเด็ดหางประทัด 70,000 นัด

นายอานนท์ กล่าวว่า ปัจจุบันนี้มีนักท่องเที่ยวจากทั่วสารทิศเดินทางมากราบไหว้ขอพรองค์พ่อปู่ศรีสุทโธนาคราช และ แม่ย่าศรีปทุมมานาคราช พร้อมด้วยเทวาลัยเทพไท้องค์เทวาองค์ต่าง ๆ มีทั้งศาสนาพุทธ ศาสนาฮินดู และ ศาสนาพราหมณ์

นายอานนท์ กล่าวต่อว่า นักท่องเที่ยวสายมูมาที่ หมู่บ้านนาคา แห่งนี้ขอพรจบทุกองค์เทพเจ้า ที่ผ่านมาจึงทำให้นักท่องเที่ยวสายมูพากันถูกหวยลอตเตอรี่รางวัลต่าง ๆ หวยไทยและหวยลาวก็พากันถูกรางวัลที่ 1 มาแล้วหลายงวด 12 ล้าน 18 ล้าน และ 400 ล้านกีบ

[![](https://www.khaosod.co.th/wpapp/uploads/2024/11/9-เลข3.jpg)](https://www.khaosod.co.th/wpapp/uploads/2024/11/9-เลข3.jpg)

นายอานนท์ กล่าวอีกว่า จึงได้รวบรวมเงินปัจจัยกันเพื่อสร้างองค์เทพเทวาลัยของจีน นั้นคือ องค์เทพเจ้าไฉ่ซิงเอี๊ยประทับมังกร เทพเจ้าแห่งความร่ำรวย ที่จะนำพาโชคลาภมาให้ ซึ่งออกแบบและก่อสร้างมีขนาดสูง 7 เมตร หน้ากว้างวัดรอบ 7 เมตร ถือว่าเป็นองค์ใหญ่ที่สุดของภาคอีสาน

นายอานนท์ กล่าวว่า สำหรับ เทพเจ้าไฉ่ซิงเอี๊ย มีความเชื่อว่าเป็นเทพเจ้าจีนแห่งความร่ำรวย ความมั่งคั่งและการได้รับโชคลาภด้านเงินทอง จึงนิยมกราบไหว้ในเทศกาลสำคัญต่าง ๆ เพื่อไหว้ขอพรจากเทพเจ้าไฉ่ซิงเอี๊ย ให้กิจการเจริญรุ่งเรือง มีความก้าวหน้าในหน้าที่การงาน ประสบความสำเร็จในทุก ๆ ด้าน

[![](https://www.khaosod.co.th/wpapp/uploads/2024/11/9-เลข2.jpg)](https://www.khaosod.co.th/wpapp/uploads/2024/11/9-เลข2.jpg)

นายอานนท์ กล่าวด้วยว่า อีกทั้ง ยังช่วยดลบันดาลและช่วยเหลือให้ได้มีโชคลาภตลอดจนความโชคดีต่าง ๆ และขอพรเพื่อโชคลาภทุก ๆ วันก่อนเดินทางออกจากบ้านไปทำงาน หรือ ทำธุรกิจ

นอกจากนี้ คนไทยเชื้อสายจีน จะให้ความสำคัญกับเทพเจ้าไฉ่ซิงเอี๊ยมากที่สุดในวันตรุษจีน เนื่องจากวันตรุษจีนถือเป็นวันขึ้นปีใหม่ หรือ วันเปลี่ยนช่วงปีนักษัตร ซึ่งในหนึ่งปีเทพเจ้าไฉ่ซิงเอี๊ยจะเสด็จลงมาจากสวรรค์

[![](https://www.khaosod.co.th/wpapp/uploads/2024/11/9-เลข4.jpg)](https://www.khaosod.co.th/wpapp/uploads/2024/11/9-เลข4.jpg)

ดังนั้นเมื่อถึงวันตรุษจีน ผู้คนต่างพากันกราบไหว้บูชาเทพเจ้าไฉ่ซิงเอี๊ยเป็นองค์แรก และจัดโต๊ะไหว้ให้หันไปทางทิศต่าง ๆ ที่เชื่อว่าเทพเจ้าไฉ่ซิงเอี๊ยจะเสด็จลงมา ซึ่งจะแตกต่างกันออกไปในแต่ละปี

หลังจากพระอาจารย์พรศักดิ์ ได้ทำพิธีบวงสรวงเปิดแม่ธรณีเสร็จแล้วก็มีการถวายนางรำเพื่อความเป็นมงคล หลังจากนั้นพระอาจารย์อาใจสายมูที่ประสงค์หาตัวเลขได้จุดประทัดถวาย

[![](https://www.khaosod.co.th/wpapp/uploads/2024/11/9-เลข5.jpg)](https://www.khaosod.co.th/wpapp/uploads/2024/11/9-เลข5.jpg)

ทุกคนที่มาร่วมต้องรอเลขหางประทัด ไม่นานก็ได้เจอตัวเลขสมใจนึกเพื่อนำไปเสี่ยงโชคซื้อหาลอตเตอรี่ก่อนจะเกลี้ยงแผง เลขหางประทัด 69 และ 372 เผื่อได้โชคในงวดวันที่ 16 พ.ย.นี้

[![](https://www.khaosod.co.th/wpapp/uploads/2024/11/9-เลข6.jpg)](https://www.khaosod.co.th/wpapp/uploads/2024/11/9-เลข6.jpg)