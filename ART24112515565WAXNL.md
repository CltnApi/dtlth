---
layout: post
code: "ART24112515565WAXNL"
origin_url: "https://www.khaosod.co.th/breaking-news/news_9521045"
image: "https://github.com/user-attachments/assets/e6b2374e-c50b-4502-85a3-68dc117142f9"
title: "เผยปมบุกยิง 4 ศพ คาดมือลั่นไก บุกมาทวงหนี้สินก่อนก่อเหตุสลด 8ขวบอาการยังน่าห่วง"
description: "เผยปมบุกยิง 4 ศพ ซอยหลังฟาร์มจระเข้สมุทรปราการ คาดมือลั่นไก บุกมาทวงหนี้สินก่อนก่อเหตุสลด 8ขวบอาการยังน่าห่วง เจ้าหน้าที่ตำรวจเร่งสอบสวน "
category: "HOT_NEWS"
language: "th"
date: 2024-11-25T16:16:40.023Z
---

# เผยปมบุกยิง 4 ศพ คาดมือลั่นไก บุกมาทวงหนี้สินก่อนก่อเหตุสลด 8ขวบอาการยังน่าห่วง

[![เผยปมบุกยิง 4 ศพ คาดมือลั่นไก บุกมาทวงหนี้สินก่อนก่อเหตุสลด 8ขวบอาการยังน่าห่วง](https://www.khaosod.co.th/wpapp/uploads/2024/11/sad3-4.jpg "เผยปมบุกยิง 4 ศพ คาดมือลั่นไก บุกมาทวงหนี้สินก่อนก่อเหตุสลด 8ขวบอาการยังน่าห่วง")](https://www.khaosod.co.th/wpapp/uploads/2024/11/sad3-4.jpg)

**เผยปมบุกยิง 4 ศพ ซอยหลังฟาร์มจระเข้สมุทรปราการ คาดมือลั่นไก บุกมาทวงหนี้สินก่อนก่อเหตุสลด 8ขวบอาการยังน่าห่วง เจ้าหน้าที่ตำรวจเร่งสอบสวน**

เมื่อเวลา 21.00 น. วันที่ 25 พ.ย.2567 ผู้สื่อข่าวรายงานเกิดเหตุยิงกันในพื้นที่ ซอยหลังฟาร์มจระเข้สมุทรปราการ ต.ท้ายบ้าน อ.เมือง จ.สมุทรปราการ เบื้องต้นมีรายงานมีผู้เสียชีวิตในที่เกิดเหตุจำนวน 3 ราย บาดเจ็บสาหัส 2 ราย ถูกนำตัวส่งโรงพยาบาล โดยมีเด็กอายุ 8 ขวบรวมอยู่ด้วยมีบาดแผลถูกกระสุนปืนยิงเข้าหน้าอก

โดยผู้เสียชีวิตและบาดเจ็บทั้งหมดเป็นคนในครอบครัวเดียวกัน สาเหตุเกิดจากการดื่มสุราแล้วเกิดการทะเลาะวิวาท ต่อมาทราบว่ามือปืนที่ก่อเหตุไปเสียชีวิตที่โรงพยาบาลอีก 1 ราย หลังก่อเหตุใช้อาวุธปืนยิงตัวเอง ทำให้เหตุการณ์ยิงกันครั้งนี้มีผู้เสียชีวิตรวม 4 ราย เบื้องต้นเจ้าหน้าที่อยู่ระหว่างสอบสวน

รายงานข่าวแจ้งว่า 1 ในผู้เสียชีวิต ซึ่งเป็นผู้ก่อเหตุ ได้บุกมาทวงหนี้สิน ซึ่งมีปัญหากันมาได้ประมาณ 2-3 วันแล้ว กระทั่งนำอาวุธปืนมาก่อเหตุดังกล่าว กระทั่งไปเสียชีวิตที่รพ.

**อ่าน [เดือดยิงยกครัว 4 ศพ เด็ก 8 ขวบสาหัสหลังฟาร์มจระเข้สมุทรปราการ ตร.เร่งสอบคลี่ปมโหด](https://www.khaosod.co.th/breaking-news/news_9521014)**