---
layout: post
code: "ART2411060702PMOMBJ"
origin_url: "https://www.khaosod.co.th/special-stories/news_9492717"
image: "https://github.com/user-attachments/assets/c5c45078-993a-45f7-ba11-a6e15ee8e981"
title: "เกิดอะไรขึ้น! เลื่อนจัดไม่มีกำหนด คอนเสิร์ต แมงพู่ดูโอ้ ยกเลิกขายบัตรแล้ว"
description: "เกิดอะไรขึ้น! เลื่อนจัดไม่มีกำหนด คอนเสิร์ต แมงพู่ดูโอ้ ยกเลิกขายบัตรแล้ว เปิดให้ทำเรื่องขอคืนเงินผ่านเพจมิสแกรนด์ไทยแลนด์"
category: "SPECIAL_STORIES"
language: "th"
date: 2024-11-06T07:11:06.070Z
---

# เกิดอะไรขึ้น! เลื่อนจัดไม่มีกำหนด คอนเสิร์ต แมงพู่ดูโอ้ ยกเลิกขายบัตรแล้ว

[![เกิดอะไรขึ้น! เลื่อนจัดไม่มีกำหนด คอนเสิร์ต แมงพู่ดูโอ้ ยกเลิกขายบัตรแล้ว](https://www.khaosod.co.th/wpapp/uploads/2024/11/concert.jpg "เกิดอะไรขึ้น! เลื่อนจัดไม่มีกำหนด คอนเสิร์ต แมงพู่ดูโอ้ ยกเลิกขายบัตรแล้ว")](https://www.khaosod.co.th/wpapp/uploads/2024/11/concert.jpg)

**เกิดอะไรขึ้น! เลื่อนจัดไม่มีกำหนด คอนเสิร์ต แมงพู่ดูโอ้ ยกเลิกขายบัตรแล้ว เปิดให้ทำเรื่องขอคืนเงินผ่านเพจมิสแกรนด์ไทยแลนด์**

วันที่ 6 พ.ย. 2567 ผู้สื่อข่าวรายงานว่า ในโลกออนไลน์ต่างพากันแชร์ข้อความที่ถูกส่งจากเพจ Miss Grand Thailand ระบุว่า “สวัสดีครับคุณลูกค้า **เนื่องจากคอนเสิร์ต แมงพู่ดูโอ้ วันที่ 16 พ.ย. 2567 ได้มีการยกเลิกการจำหน่ายบัตรคอนเสิร์ตและกลุ่มปิดเรียบร้อยแล้ว”**

“สำหรับท่านที่ทำการ CF บัตรเข้างานและกลุ่มปิดเข้ามา ทางเราจะทำการคืนเงินให้คุณลูกค้า ภายใน 7-15 วันทำการ ไม่นับรวม เสาร์-อาทิตย์ และนักขัตฤกษ์ นะครับ แอดมินรบกวนขอข้อมูลเพื่อทำเรื่องคืนเงินให้นะครับ (รบกวนแจ้งเป็นเลขบัญชีเท่านั้น ไม่รับคืนเงินผ่านพร้อมเพย์)”

โดยก่อนหน้านี้ นายณวัฒน์ อิสรไกรศีล ประธานเจ้าหน้าที่บริหาร บริษัท มิสแกรนด์ อินเตอร์เนชั่นแนล จำกัด (มหาชน) ได้ออกมาประกาศจัดคอนเสิร์ตใหญ่ให้กับ น.ส.ศิริเพ็ญ หรือ **น้องแมงปอ** อายุ 21 ปี และนายภู่ วรภัทร อายุ 21 ปี หรือ **น้องพู่กัน** ในวันเสาร์ที่ 16 พ.ย. 2567

เปิดจำหน่ายบัตร ราคา 3,500 และ 2,500 บาท ผ่านทางเพจ Miss Grand Thailand โดยจะจัดแสดงที่ MGI HALL (Hall2) BRAVO BKK (SHOW DC)

ทั้งนี้ ต้องติดตามกันต่อไปว่าจะมีการกลับมาจัดแสดงคอนเสิร์ต แมงพู่ดูโอ้ อีกครั้งหรือไม่ หรือจะยกเลิกจัดคอนเสิร์ตถาวร

ส่อยกเลิก คอนเสิร์ต แมงพู่ดูโอ้ หลังเลื่อนไม่มีกำหนด

ส่อยกเลิก คอนเสิร์ต แมงพู่ดูโอ้ หลังเลื่อนไม่มีกำหนด

