---
layout: post
code: "ART2411130657W7E3EW"
origin_url: "https://www.khaosod.co.th/special-stories/news_9503258"
image: "https://github.com/user-attachments/assets/42d9c70a-1390-4666-9a8d-11b01d67082c"
title: "ดราม่า งานวัดลาดพร้าว วุ่น ตร.ห้ามคอนเสิร์ตเล่นเกิน 4 ทุ่ม เม้ก อภิสิทธิ์ โพสต์ขอโทษ"
description: "ดราม่า งานวัดลาดพร้าว วุ่น ตร.ห้ามคอนเสิร์ตเล่นเกิน 4 ทุ่ม แห่คืนเงิน จอนนี่ มือปราบ งงทำไมไม่แจ้งเนิ่นๆ ห้ามใช้เสียง เม้ก อภิสิทธิ์ โพสต์ขอโทษ "
category: "SPECIAL_STORIES"
language: "th"
date: 2024-11-13T07:11:11.069Z
---

# ดราม่า งานวัดลาดพร้าว วุ่น ตร.ห้ามคอนเสิร์ตเล่นเกิน 4 ทุ่ม เม้ก อภิสิทธิ์ โพสต์ขอโทษ

[![ดราม่า งานวัดลาดพร้าว วุ่น ตร.ห้ามคอนเสิร์ตเล่นเกิน 4 ทุ่ม เม้ก อภิสิทธิ์ โพสต์ขอโทษ   ](https://www.khaosod.co.th/wpapp/uploads/2024/11/temple-4.jpg "ดราม่า งานวัดลาดพร้าว วุ่น ตร.ห้ามคอนเสิร์ตเล่นเกิน 4 ทุ่ม เม้ก อภิสิทธิ์ โพสต์ขอโทษ   ")](https://www.khaosod.co.th/wpapp/uploads/2024/11/temple-4.jpg)

**ดราม่า งานวัดลาดพร้าว วุ่น ตร.ห้ามคอนเสิร์ตเล่นเกิน 4 ทุ่ม แห่คืนเงิน จอนนี่ มือปราบ งงทำไมไม่แจ้งเนิ่นๆ ห้ามใช้เสียง เม้ก อภิสิทธิ์ โพสต์ขอโทษ**

กลายเป็นเรื่องที่กำลังเป็นที่วิพากษ์วิจารณ์ในสังคมออนไลน์ เมื่อ TikTok **[netwala18](https://www.tiktok.com/@netwala18)** โพสต์คลิปเหตุการณ์ความวุ่นวายที่งานวัดลาดพร้าว หลังคอนเสิร์ตไม่สามารถเล่นได้ ทำให้คนที่ซื้อบัตรต่อคิวกันรับเงินคืน โดยผู้โพสต์เขียนข้อความว่า งานวัดลาดพร้าว คอนเสิร์ตเล่นไม่ได้ไม่ได้รับผิดชอบ โดยคอนเสิร์ตเริ่ม 4 ทุ่ม แต่พอ 4 ทุ่ม ตำรวจขึ้นแจ้งว่าห้ามใช้เครื่องเสียงเกิน 4 ทุ่ม สรุปทุกคนรอเก้อค่ะ

ต่อมา **[ยุทธพล ศรีสมพงษ์](https://www.facebook.com/profile.php?id=100008814675796&__tn__=-]C-R)** หรือ **จอนนี่ มือปราบ** โพสต์คลิปเหตุการณ์ พร้อมเขียนข้อความ ระบุว่า ชุลมุนเลยแบบนี้ ตำรวจจะสั่งยกเลิกงานทำไมไม่แจ้งผู้จัด เจ้าของสถานที่แต่เนิ่นๆ ว่าตรงนี้ใช้เสียงไม่ได้ จัดไม่ได้ จนมีการทำงานขั้นตอนต่างๆโปรโมท โฆษณา ตั้งเวที ลองเสียง ใช้เสียงกันเกิดขึ้น แบบนี้ คนที่เขามาเที่ยวงาน มาชมศิลปินคนโปรดของเขาเขาก็โวยวายสิ ความผิดพลาดอยู่ตรงจุดไหน กับใครแบบนี้

สงสารน้องผมที่ตั้งใจไปแสดง ไปพบกับศิลปินคนโปรดของเขาเป็นพันๆคน แบบนี้เสียหายหมด สงสารแฟนเพลงอีก เป็นพันๆคน ถ้าจะไม่ให้ใช้เสียง ก็ควรสั่งไม่ให้มีการจัดงานกันไปเลย แบบนี้พวกผมเกิดความเสียหายไปด้วย ไม่ต้องเสียเวลาไป เหตุเกิดที่งานวัดลาดพร้าว กทม ท้องที่ สน.หนึ่ง

สู้ๆนะน้องชาย เม้ก อภิสิทธิ์ – จอนนี่มิวสิค สปิริตน้องสุดยอด ได้ใจแฟนเพลง เข้าใจว่า ทุกคน ก็ล้วนมีเหตุผลเป็นของตนเอง น้องๆผมก็มีเหตุผลของพวกเขา คือไปรับจ้าง ทำมาหากินสุจริต ในอาชีพที่เขารัก และพบปะแฟนเพลง โดยไม่ไปเบียดเบียนใคร

ปล.ถ้าจะยกเลิก ด้วยเหตุผลว่าเสียงไปกระทบผู้อื่น พวกผมก็เข้าใจ แต่ทำไมปล่อยให้มีการตระเตรียมงาน ไม่เข้าใจ เอาคำตอบนี้ มาตอบสังคมที เพราะมันจะได้ถอดบทเรียน ไปสอน ไปบอก กับอีกหลายๆปากท้อง หลายๆอาชีพ ที่ทำมาหากินกลางคืนแบบนี้ และอีกหลายๆคน

ไม่เข้าใจจริงๆ ไม่ให้ใช้เสียง แต่ให้มีการจัดงานจนตั้งเวที หรือว่า สถานที่จัดงานครั้งนี้ เพิ่งจัดเป็นครั้งแรก ปีแรก ผมต้องขอโทษที

ผู้สื่อข่าวรายงานว่า คอนเสิร์ตที่จะขึ้นทำการแสดงได้แก่ [**อภิสิทธิ์ จันทะเสน**](https://www.facebook.com/profile.php?id=100006221417109&__cft__[0]=AZWpvMCKV4HWbO0CLqFTQMwviVjDfPsM39D2BQAjaZWdKh1CV4-hPjjZ7xk95mNPFqaFriGPKAO65F7tmw2T5JPAp-knbFCZufx9OzuIpJdSyycl87zRTxB-lcwAMxEvtxfvSdOcLXb1EyvGaWlKz7JOKJ4VFje5K-1VOUYXfoOYG6OTBSJey3F_om10Orv4VPY&__tn__=-UC%2CP-R) หรือ เม้ก อภิสิทธิ์ นักร้องลูกทุ่งชื่อดัง โดยเจ้าตัวได้โพสต์ข้อความ ระบุว่า **ผมรักพวกคุณมากๆนะแฟนเพลง เม้กอภิสิทธิ์ ขอบพระคุณและขอโทษจริงๆครับ #วัดลาดพร้าว**

