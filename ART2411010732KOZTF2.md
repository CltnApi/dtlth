---
layout: post
code: "ART2411010732KOZTF2"
origin_url: "https://www.khaosod.co.th/entertainment/news_9485920"
image: "https://github.com/user-attachments/assets/6b92bb87-a5f1-4b25-ada4-808b17b65511"
title: "เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ร่วมยินดีกับทุกคู่"
description: "เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ชวิณ ขอไปเรื่อยๆ ไม่รีบร้อน ร่วมยินดีกับทุกคู่ - รอดูทริปบุญญี่ปุ่นพี่หมื่นไปด้วยไหม?"
category: "ENTERTAINMENT"
language: "th"
date: 2024-11-01T14:48:55.470Z
---

# เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ร่วมยินดีกับทุกคู่

[![เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ร่วมยินดีกับทุกคู่](https://www.khaosod.co.th/wpapp/uploads/2024/11/bella_will_011167-1.jpg "เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ร่วมยินดีกับทุกคู่")](https://www.khaosod.co.th/wpapp/uploads/2024/11/bella_will_011167-1.jpg)

**เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ชวิณ ขอไปเรื่อยๆ ไม่รีบร้อน ร่วมยินดีกับทุกคู่ – รอดูทริปบุญญี่ปุ่นพี่หมื่นไปด้วยไหม?**

แค่โพสต์รูปโมเมนต์น่ารักๆ 3 คน น้ากับหลาน ทำเอาแฟนๆ เข้าเป็นคอมเมนต์กันสนั่น ว่าเหมือนถ่ายภาพครอบครัว พ่อแม่ลูก ล่าสุดได้ **เบลล่า ราณี แคมเปน** ที่มาร่วมงาน การไฟฟ้าส่วนภูมิภาค (PEA) เปิดตัวแคมเปญใหม่ **“PEA Sabuy Service”** ที่ การไฟฟ้าส่วนภูมิภาค สำนักงานใหญ่ ถนนงามวงศ์วาน หลังจากจบกิจกรรม ผู้สื่อข่าวได้สัมภาษณ์นางเอกสาว ถึงประเด็นดังกล่าว

![เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ร่วมยินดีกับทุกคู่](https://www.khaosod.co.th/wpapp/uploads/2024/11/bella_will_011167-4.jpg)

โดย เบลล่า เผยว่า “วันนั้นเป็นวันชิลๆ เลยหากิจกรรมทำกัน พร้อมกับน้องเก้น ตั้งแต่เปิดเทอมก็ยังไม่เคยเจอกัน เขาจะยุ่งมาก เบลเองก็ยุ่ง และในวันนั้นก็นัดกัน เป็นการรวมญาติ วันนั้นก็ไปปั้นดินกันเหมาะกับน้อง ช่วยในเรื่องของสมาธิ ส่วนเราก็เป็นคนที่ชอบทำเวิร์กช็อปพวกนี้อยู่แล้วค่ะ เลยชวนกันไปหมดเลย”

**คนแซวว่าเป็นภาพครอบครัว พ่อแม่ลูก?**  
“เป็นโมเมนต์น่ารัก **(เลยทำให้มีคนแซวว่าคงต้องถึงคิวเบลสละโสดแล้ว เพราะว่าล่าสุดเพื่อนเราก็เพิ่งเป็นว่าที่เจ้าบ่าว?)** จะไม่เหลือใครแล้ว(หัวเราะ) ไม่รีบไม่ร้อน เราก็แสดงความยินดีกับทุกคู่ **(แล้วคิวเราเมื่อไหร่?)** อันนี้ก็ไม่ทราบค่ะ แต่ก็ไม่กดดันนะสำหรับตัวเบล”

![เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ร่วมยินดีกับทุกคู่](https://www.khaosod.co.th/wpapp/uploads/2024/11/bella_will_011167-6.jpg)

ADVERTISEMENT

**วิลเข้ากับหลานได้ดีไหม?**  
“เข้ากันได้ดีค่ะ คุณวิลมีหลานๆ เยอะอยู่แล้ว **(น้องเก้นบอกให้วิลเป็นเจ้าภาพ?)** เหมือนว่าผู้ชายเขาเล่นด้วยกันแล้วถูกคอกัน เขาก็จะเรียกพี่วิลบ่อยหน่อย ตัวเราแฮปปี้อยู่แล้ว เพราะว่ามันเป็นโมเมนต์ที่มีคุณแม่เราไปกินข้าวด้วย จริงๆ มีน้องลินดา หลานอีก 1 คน อยู่ในมิตติ้งนั้น บรรยากาศอบอุ่น”

**เรียกพี่หมื่นสายเปย์ได้ไหม?**  
“ได้ถ้าเอาตามที่เก้นเรียกค่ะ(หัวเราะ)”

![เบลล่า แฮปปี้เที่ยวแบบรวมฮิต ไม่กดดันถูกถามเรื่องแต่ง วิล ร่วมยินดีกับทุกคู่](https://www.khaosod.co.th/wpapp/uploads/2024/11/bella_will_011167-5.jpg)

**ส่วนใหญ่ไปไหน เราจะเห็นภาพไปกันเป็นครอบครัวตลอด?**  
“ส่วนใหญ่จะเป็นแบบรวมฮิตมาเจอกัน **(ทริปไปทำบุญที่ญี่ปุ่นวิลไปด้วยไหม?)** ต้องรอดู ไม่สปอยค่ะ ใกล้เดินทางอาทิตย์หน้าแล้ว ไปทำบุญทอดผ้าป่าที่ วัดสยามพุทธาธิราชนาโกย่า ยังร่วมทำบุญกันได้อยู่จนถึงสัปดาห์หน้าค่ะ”

**ตั้งงบไว้ไหมว่าเท่าไหร่?**  
“ทางวัดท่านแจ้งมาต้องใช้งบประมาณ 4 ล้าน เพราะว่ามันเป็นการสร้างและปรับปรุงที่ดิน ส่วนเรื่องยอดตอนนี้เบลไม่ทราบ เพราะเป็นการโอนให้ทางวัดโดยตรง เดี๋ยวจะอัพเดตกันค่ะ”

**งานบุญไปเยอะ แล้วทริปเที่ยวของเราละ?**  
“ส่วนมากจะเป็นทริปที่พ่วงงาน พ่วงบุญ จะมีหัวท้าย ให้ได้เที่ยวนิดหน่อยค่ะ”