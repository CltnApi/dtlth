---
layout: post
code: "ART2410310916JWGFLC"
origin_url: "https://www.khaosod.co.th/https://www.khaosod.co.th/special-stories/news_9483239"
image: "https://github.com/user-attachments/assets/3ca5b6dc-4204-41fd-a933-38ce2749c1db"
title: "หนูรัตน์ เคลื่อนไหวแล้ว หลังศาลยกฟ้องคดี112 โฆษณาออนไลน์"
description: "เคลื่อนไหวแล้ว 'หนูรัตน์' เผยความรู้สึกสุดซึ้ง หลังศาลยกฟ้องบริษัท คดี112 ปมโฆษณาแพลตฟอร์มออนไลน์ ยังไม่เข้าองค์ประกอบความผิด "
category: "SPECIAL_STORIES"
language: "th"
date: 2024-11-01T11:49:58.012Z
---

# หนูรัตน์ เคลื่อนไหวแล้ว หลังศาลยกฟ้องคดี112 โฆษณาออนไลน์

[![หนูรัตน์ เคลื่อนไหวแล้ว หลังศาลยกฟ้องคดี112 โฆษณาออนไลน์](https://www.khaosod.co.th/wpapp/uploads/2024/10/noorat301067-6.jpg "หนูรัตน์ เคลื่อนไหวแล้ว หลังศาลยกฟ้องคดี112 โฆษณาออนไลน์")](https://www.khaosod.co.th/wpapp/uploads/2024/10/noorat301067-6.jpg)

**เคลื่อนไหวแล้ว ‘หนูรัตน์’ เผยความรู้สึกสุดซึ้ง หลังศาลยกฟ้องบริษัท คดี112 ปมโฆษณาแพลตฟอร์มออนไลน์ ยังไม่เข้าองค์ประกอบความผิด**

หลังจากมีความคืบหน้าคดี ศาลอาญาพิพากษายกฟ้องคดี ม.112 ของ **“หนูรัตน์ – สุภัคชญา ชาวคูเวียง”** อินฟลูเอ็นเซอร์ สาววัย 30 ปี จากการทำแคมเปญโฆษณาลาซาด้า 5.5 ร่วมกับ **“นารา เครปกะเทย”** เมื่อช่วงเดือน พ.ค. 65 ที่ผ่านมา

โดยศาลพิเคราะห์แล้วว่า มีการแนะนำสินค้าเซรั่มให้ทดลองใช้และพูดคุยด้วยคำสุภาพ ไม่มีลักษณะการกระทำที่ดูถูก ดูหมิ่น หรือทำให้เกลียดชัง จึงไม่เข้าข่ายความผิดฐานหมิ่นประมาท การกระทำของจำเลยที่ 2 ไม่ครบองค์ประกอบความผิดตามที่เสนอข่าวไปนั้น

**อ่านต่อ :** [ศาลยกฟ้อง หนูรัตน์-บริษัทดัง คดี 112 ปมโฆษณาแพลตฟอร์มออนไลน์](https://www.khaosod.co.th/breaking-news/news_9482207)

[![](https://www.khaosod.co.th/wpapp/uploads/2024/10/noorat301067-2.jpg)](https://www.khaosod.co.th/wpapp/uploads/2024/10/noorat301067-2.jpg)

ล่าสุดทางด้าน หนูรัตน์ ก็ได้ออกมาเคลื่อนไหว โดยได้โพสต์ข้อความในเฟซบุ๊กส่วนตัวว่า **“เป็นพระมหากรุณาธิคุณอย่างหาที่สุดมิได้ ด้วยเกล้าด้วยกระหม่อมขอเดชะ**

**ข้าพระพุทธเจ้า สุภัคชญา ชาวคูเวียง ความยุติธรรมยังมีอยู่จริง ‘ยกฟ้อง’ แล้วค่ะ**

ขอบคุณค่ะ ขอบคุณ ศูนย์ทนายความเพื่อสิทธิมนุษยชน มากๆ นะคะ ขอบคุณ พี่ๆ ทีมงานทนาย ขอบคุณพี่ชาย ที่ดูแลและพาน้องสาวมาทุกนัดเลย ขอบคุณค่ะ”