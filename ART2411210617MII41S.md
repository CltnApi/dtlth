---
layout: post
code: "ART2411210617MII41S"
origin_url: "https://www.khaosod.co.th/entertainment/news_9514788"
image: "https://github.com/user-attachments/assets/92b23262-3e42-40bb-a57d-fa363d6ef01d"
title: "แชมป์ ชนาธิป ไม่มีโปรโมชั่น เดินหน้าเติมรัก ใส่เต็มร้อย เป็นตัวเองทั้งสองฝ่าย"
description: "เดินหน้าเติมความรักให้กันและกันอย่างสุดความสามารถ สำหรัย นักแสดงหนุ่ม แชมป์ ชนาธิป กับแฟนสาวลูกครึ่ง แซมมี่ เคาวเวลล์ ที่ตอบรับรักตกลงปลงใจคบหาเป็นคนรักกัน"
category: "ENTERTAINMENT"
language: "th"
date: 2024-11-21T06:22:35.869Z
---

# แชมป์ ชนาธิป ไม่มีโปรโมชั่น เดินหน้าเติมรัก ใส่เต็มร้อย เป็นตัวเองทั้งสองฝ่าย

[![แชมป์ ชนาธิป ไม่มีโปรโมชั่น เดินหน้าเติมรัก ใส่เต็มร้อย เป็นตัวเองทั้งสองฝ่าย](https://www.khaosod.co.th/wpapp/uploads/2024/11/champ211167-4.jpg "แชมป์ ชนาธิป ไม่มีโปรโมชั่น เดินหน้าเติมรัก ใส่เต็มร้อย เป็นตัวเองทั้งสองฝ่าย")](https://www.khaosod.co.th/wpapp/uploads/2024/11/champ211167-4.jpg)

เดินหน้าเติมความรักให้กันและกันอย่างสุดความสามารถ สำหรัย นักแสดงหนุ่ม **แชมป์ ชนาธิป** กับแฟนสาวลูกครึ่ง **แซมมี่ เคาวเวลล์** ที่ตอบรับรักตกลงปลงใจคบหาเป็นคนรักกัน และล่าสุด ทั้งสองคนควงคู่กันปรับองค์ทรงเครื่อง สลับกัน ฝ่ายชายแต่งเป็นนางนพมาศ ฝ่ายหญิงแต่งเป็นท่านขุน รับเทศกาลลอยกระทง

![แชมป์ ชนาธิป](https://www.khaosod.co.th/wpapp/uploads/2024/11/champ211167-6.jpg)

แชมป์ ชนาธิป ที่มาเปิดใจกับ ข่าวสด พร้อมเผยถึงความรักครั้งนี้ที่ต่างคนต่างใส่คสมเป็นตัวเองแบบเต็มๆ ไม่มีช่วงโปรโมชั่น ปรับจูนหากันด้วยความเป็นตัวเอง

![แชมป์ ชนาธิป](https://www.khaosod.co.th/wpapp/uploads/2024/11/champ211167-1.jpg)

**ล่าสุดกับ ลอยกระทง?** “แต่งสาวค่ะ (หัวเราะ) ต้องให้เครดิตคุณแซมมี่เขาครับ เสื้อผ้า หน้า ผม เขาแต่งให้ผมหมดเลย ตอนแรกก็คิดนะว่าจะทำคอนเทนต์อะไรกันดีสนุกๆ สุดท้ายก็ได้คอนเซ็ปต์นี้มา ผมเป็นนางนพมาศ เขาเป็นท่านขุน”

**ความรักครั้งนี้สดใส เบิกบานขนาดไหน?** “พอเราโตแล้ว การคบกันก็ไม่ได้อยากมีช่วงโปรโมชั่น เราสองคนแทบจะไม่มีโปรโมชั่นเลย เราอยากให้ทุกคนแสดงความเป็นตัวของตัวเองออกมา **ซึ่งพอมันผ่านตรงนั้นไปได้ผมว่าอะไรๆ มันก็ง่ายขึ้นและมันเป็นความจริงตั้งแต่แรก**”

ADVERTISEMENT

![แชมป์ ชนาธิป](https://www.khaosod.co.th/wpapp/uploads/2024/11/champ211167-2.jpg)

**ให้ใส่ความเป็นตัวเรา 100 เปอร์เซ็นต์เลยไหม?** “สองคนอยู่ด้วยกัน ก็คงจะ 100 เต็มเลยไม่ได้ ผมว่าน่าจะ 95 ที่เหลือก็ปรับกัน เพราะว่าตอนเราอยู่กันสองคน เราต้องฟังกันมากขึ้น เพราะฉะนั้นเราต้องเกิดความยอมรับกันมากขึ้นครับ แต่อาจจะไม่ร้อย แต่รวมกันแล้วเป็น 200 นะ (ยิ้ม)”

![แชมป์ ชนาธิป](https://www.khaosod.co.th/wpapp/uploads/2024/11/champ211167-7.jpg)

**เขาก็ใส่เต็มให้เรามาเหมือนกัน? “**ผมก็บอกเขานะ แซมเขาเป็นผู้หญิงปากแข็ง ทรงเยอะ ผมก็บอกเขานะว่าเป็นตัวของตัวเองได้เลย เพราะว่าถ้าเราจะคบกันจริงจัง **แต่ละคนก็ควรจะเป็นตัวของตัวเอง เขาก็ใส่ความเป็นตัวเองมาเต็มเหมือนกัน** ด้วยไลฟ์สไตล์การใช้ชีวิตเราว่าเรามาทางเดียวกันได้ ลงตัวครับ ตอนนี้นะครับ”