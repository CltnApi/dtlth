---
layout: post
code: "ART2411270841KAL23H"
origin_url: "https://www.khaosod.co.th/entertainment/news_9523180"
image: "https://github.com/user-attachments/assets/5ba0b87b-649f-4979-82b7-67b231ce4028"
title: "ฮัลโหลดารา-เหล่าศิลปินหลากหลายแนว ทยอยปล่อยซิงเกิลมาเอาใจแฟนเพลง ช่วงส่งท้ายปี ชอบฟังแนวไหนเลือกกันได้เลย"
description: "ฮัลโหลดารา-เหล่าศิลปินหลากหลายแนว ทยอยปล่อยซิงเกิลไม่เว้นวัน ออกมาเอาใจแฟนเพลง ช่วงส่งท้ายปี ชอบฟังแนวไหนเลือกกันได้เลย แพลตฟอร์ม"
category: "ENTERTAINMENT"
language: "th"
date: 2024-11-27T09:36:49.083Z
---

# ฮัลโหลดารา-เหล่าศิลปินหลากหลายแนว ทยอยปล่อยซิงเกิลมาเอาใจแฟนเพลง ช่วงส่งท้ายปี ชอบฟังแนวไหนเลือกกันได้เลย

[![ฮัลโหลดารา-เหล่าศิลปินหลากหลายแนว ทยอยปล่อยซิงเกิลมาเอาใจแฟนเพลง ช่วงส่งท้ายปี ชอบฟังแนวไหนเลือกกันได้เลย](https://www.khaosod.co.th/wpapp/uploads/2024/11/AS1.jpg "ฮัลโหลดารา-เหล่าศิลปินหลากหลายแนว ทยอยปล่อยซิงเกิลมาเอาใจแฟนเพลง ช่วงส่งท้ายปี ชอบฟังแนวไหนเลือกกันได้เลย")](https://www.khaosod.co.th/wpapp/uploads/2024/11/AS1.jpg)

ฮัลโหลดารา-เหล่าศิลปินหลากหลายแนว ทยอยปล่อยซิงเกิลมาเอาใจแฟนเพลง ช่วงส่งท้ายปี ชอบฟังแนวไหนเลือกกันได้เลย ทุกแพลตฟอร์ม

![](https://www.khaosod.co.th/wpapp/uploads/2024/11/ASIA7.jpg)

วง “ASIA7” ถ่ายทอดอารมณ์ความแค้นกับซิงเกิลพิเศษ “ฟื้น (Reborn)” เพลงจากซีรีส์ “ทิชา” ทางช่อง one31 ได้ศิลปินรุ่นพี่ ‘จิ๋ว’ ปิยนุช เสือจงพรู ผู้ที่ผ่านงานเพลงประกอบละครมากมาย มาช่วยแนะนำการบันทึกเสียงร้องของนักร้อง ‘ออย อมรภัทร’ ให้เข้มข้นขึ้น รับชม Offif icial MV ฟื้น (Reborn) – ASIA7 เพลงจากซีรีส์ ทิชา ที่ >> https://youtu.be/UEBqKtSl97U

![](https://www.khaosod.co.th/wpapp/uploads/2024/11/ปาย-เนะ-ยิปซี.jpeg)

‘Nae Ano’ หรือ ‘เนะ อโณทัย’ ยูทูบเบอร์สาวรายการ ไหนเล่าซิ๊ และศิลปินสายสตรีตอาร์ต ปล่อยซิงเกิล 3 “PMS (ป่วย ป่วย)” ชวนเพื่อนร่วมแก๊ง ‘ยิปซี คีรติ’ และ ‘ปาย สิตางศุ์’ มาร่วมฟีเจอริ่ง ซึ่งเป็นการจับไมค์ปล่อยผลงานครั้งแรกของทั้ง 2 สาว ชมมิวสิควิดีโอเพลงนี้ได้ทางยูทูบ ANO and Friends และฟังเพลงทุกช่องทางมิวสิคสตรีมมิ่ง

![](https://www.khaosod.co.th/wpapp/uploads/2024/11/บุ๋น-เปรม.jpg)

ADVERTISEMENT

คู่จิ้น ‘บุ๋น นพณัฐ’ และ ‘เปรม วรุศ’ สังกัด GMMTV ส่งซิงเกิลใหม่ “กว่าจะรักเท่านี้ (Hold My Hand)” สไตล์ป๊อป โดยได้คนดนตรีคุณภาพ ก๊อป โปสการ์ด, ธานี วงศ์นิวัติขจร แต่งเนื้อร้อง-ทำนอง และ เอฟู ณรงค์ศักดิ์ โปรดิวเซอร์ บุ๋น-เปรม เผยว่า “ตื่นเต้นมากๆ เป็นเพลงแรกกับ GMMTV พวกเราตั้งใจกันมากๆ แม้ร้องไม่ยากมากเท่าไหร่ แต่จะมียากนิดนึงตรงท่อนแร็พของบุ๋นครับ เพราะเป็นเพลงแรกที่ได้ร้องแร็พ ก็ขอฝากเพลงนี้ด้วยครับ”

![](https://www.khaosod.co.th/wpapp/uploads/2024/11/DRINKS.jpg)

วงร็อกเมืองเหนือ “DRINKS” แห่งค่าย KS LAB ปล่อยซิงเกิลใหม่แกะกล่อง “วิธีไหน (HOW TO)” แนวป๊อป-ร็อกสุดเศร้าที่ตอกย้ำชีวิตรักแสนเจ็บปวด จากผลงานปลายปากกาการประพันธ์คำร้องของมือเบสวง ถ่ายทอดอารมณ์เพลงผ่านเสียงร้องโดย ‘YIKKY’ นักร้องนำของวง จะเจ็บปวดรวดร้าวแค่ไหนเข้าไปฟังกันได้ที่ https://www.youtube.com/watch?v=VZjTyyXmTao

![](https://www.khaosod.co.th/wpapp/uploads/2024/11/เมือง-คิ้ว-เค้ก.jpg)

“SERIOUS BACON” โดยสองสมาชิก ‘เค้ก’ และ ‘เมือง’ กลับมาพร้อมซิงเกิลส่งท้ายปี “อย่าไปรักเขาเลยเธอ (Someone Who Cares)” มีเนื้อหาที่ตรงใจสถานะพระรอง เพลงนี้เป็นคิวของ เมือง ได้เป็นเสียงร้องหลัก และยังแสดงนำในเอ็มวีอีกด้วย โดยได้ ‘คิ้ว’ อนงค์นาถ ยูสานนท์ มาเติมความสดใสรับบทนางเอก แถมบินไปถ่ายทำไกลถึงประเทศฮ่องกง