---
layout: post
code: "ART24111006577CWW7V"
origin_url: "https://www.khaosod.co.th/special-stories/news_9498636"
image: "https://github.com/user-attachments/assets/6521d8b0-84ac-471d-aef3-d940ee3c53b9"
title: "ช่อง one31 แถลงการณ์ดราม่าแม่หยัว ยันคำนึงสวัสดิการสัตว์เป็นสำคัญ"
description: "ช่อง one31 ร่อนจดหมายด่วน แจงปมวางยาสลบแมว ละครดังแม่หยัว ยันมีผู้เชี่ยวชาญร่วมถ่ายทำ โดยเฉพาะมากว่า 10 ปี - คำนึงสวัสดิการสัตว์เป็นสำคัญ"
category: "SPECIAL_STORIES"
language: "th"
date: 2024-11-10T07:01:16.149Z
---

# ช่อง one31 แถลงการณ์ดราม่าแม่หยัว ยันคำนึงสวัสดิการสัตว์เป็นสำคัญ

[![ช่อง one31 แถลงการณ์ดราม่าแม่หยัว ยันคำนึงสวัสดิการสัตว์เป็นสำคัญ](https://www.khaosod.co.th/wpapp/uploads/2024/11/one31-10-1167-6.jpg "ช่อง one31 แถลงการณ์ดราม่าแม่หยัว ยันคำนึงสวัสดิการสัตว์เป็นสำคัญ")](https://www.khaosod.co.th/wpapp/uploads/2024/11/one31-10-1167-6.jpg)

**ช่อง one31 ร่อนจดหมายด่วน แจงปมวางยาสลบแมว ละครดังแม่หยัว ยันมีผู้เชี่ยวชาญร่วมถ่ายทำ โดยเฉพาะมากว่า 10 ปี – คำนึงสวัสดิการสัตว์เป็นสำคัญ**

กลายเป็นดราม่าเดือดสะเทือนใจคนรักสัตว์ สำหรับละครแม่หยัว ในEP.5 ปรากฏฉากของแมวดำ ที่มีอาการชักกระตุก ตาเหลือก คล้ายจะขย้อน

งานนี้เมื่อเผยแพร่ออกไป ทำให้มีหลายคนเป็นห่วงน้องแมว และมองว่าเป็นการทารุณกรรมสัตว์ ดันแฮชแท็ก #แบนแม่หยัว ติดเทรนด์ X

ต่อมาทางด้าน **“สันต์ ศรีแก้วหล่อ”** ผู้กำกับซีรีส์เรื่อง แม่หยัว ได้โพสต์ชี้แจงประเด็นดังกล่าว พร้อมรูปที่อ้างว่าเป็นแมวตัวดังกล่าวแล้ว

[![](https://www.khaosod.co.th/wpapp/uploads/2024/11/one31-10-1167-7.jpg)](https://www.khaosod.co.th/wpapp/uploads/2024/11/one31-10-1167-7.jpg)  
“อัพเดทน้องแมว จากที่มีหลายท่านกังวลเรื่องการถ่ายทำที่เกี่ยวกับน้องแมว ขอเรียนชี้แจงดังนี้ครับ  
1.การถ่ายทำมีการวางยาสลบจริง แต่ได้รับการดูแลจากเจ้าของและผู้เชี่ยวชาญอย่างดีในทุกๆขั้นตอน

2.หลังการถ่ายทำน้องแมวฟื้นขึ้นมาและใช้ชีวิตเป็นปกติ และ ทีมงานได้มีการขอคลิปสุขภาพน้องแมวให้ส่งมาดูหลังจากวันถ่ายทำอีกหลายครั้ง

3.แต่เพื่อความสบายใจของทุกฝ่าย เมื่อทราบเรื่องวันนี้ ทางทีมได้มีการติดต่อโมเดลลิ่งสัตว์ที่ดูแลรับผิดชอบ ให้ถ่ายคลิปอัพเดทของวันนี้ และให้นำแมวไปตรวจสุขภาพ เพื่อยืนยันถึงสุขภาพแมวอีกครั้ง

4.เมื่อทราบถึงความกังวลใจ เราไม่ได้นิ่งนอนใจ และกำลังรวบรวมข้อมูลเพื่อมาชี้แจงครับ  
และนี่คือคลิปน้องแมว ณ ปัจจุบันครับ ส่วนใบรับรองแพทย์จะนำมาให้ทุกท่านดูอีกครั้งเมื่อตรวจสุขภาพน้องแมวเสร็จเรียบร้อยครับ ขอบคุณครับ … สันต์ ศรีแก้วหล่อ ผู้กำกับการแสดง ซีรี่ส์เรื่อง แม่หยัว”

**อ่านต่อ:**





ท่ามกลางกระแสสังคม ล่าสุดทางช่อง one31 ผู้จัดสร้าง ได้ออกมาแถลงการณ์ว่า

“แถลงการณ์จากช่องวัน 31

**ตามที่มีกระแสข่าวถึงความไม่เหมาะสมของฉากที่ใช้แมวร่วมแสดงในซีรีส์ “แม่หยัว” จนเกิดความไม่สบายใจของผู้ชมนั้น**

**ช่องวัน 31 ขอชี้แจงว่า ทางเราคำนึงถึงสวัสดิภาพและความปลอดภัยของสัตว์เป็นสำคัญ โดยแมวที่นำมาถ่ายทำนั้นมาจากบริษัทโมเดลลิ่งสัตว์ ซึ่งเป็นผู้เชี่ยวชาญในการนำสัตว์ร่วมถ่ายทำละครและภาพยนตร์ โดยเฉพาะมากว่า 10 ปี และเป็นเจ้าของแมวตัวดังกล่าว รวมถึงเป็นผู้ดูแลแมวตลอดระยะเวลาการถ่ายทำในทุกขั้นตอน**

**ช่องวัน 31 รู้สึกเสียใจและขอโทษกับเหตุการณ์ครั้งนี้ ที่ทำให้ผู้ชมเกิดความรู้สึกที่ไม่สบายใจ เราจะนำข้อชี้แนะ ความคิดเห็น กลับไปพิจารณาในการทำงานร่วมกับสัตว์ และระมัดระวังไม่ให้เหตุการณ์ในลักษณะนี้เกิดขึ้นอีก**

**ช่องวัน 31 ขอน้อมรับ และขอขอบคุณทุกความคิดเห็นมา ณ ที่นี้**

**ช่องวัน31**  
**10 พฤศจิกายน 2567″**

[![](https://www.khaosod.co.th/wpapp/uploads/2024/11/one31-10-1167.jpg)](https://www.khaosod.co.th/wpapp/uploads/2024/11/one31-10-1167.jpg)