---
layout: post
code: "ART24111204463H33LI"
origin_url: "https://www.khaosod.co.th/entertainment/news_9501278"
image: "https://github.com/user-attachments/assets/8e689716-40ed-490d-9710-8c3a3e23c3d0"
title: "เจเจ เสียอาการเจอน้องหมีเนย ฟังคำตอบ ต้าเหนิง กับ ต้าเนย ใครน่ารักกว่ากัน?"
description: "ศิลปินหนุ่มฮอต เจเจ กฤษณภูมิ เสียอาการร่วมโชว์ น้องหมีเนย เผยเขินจนไม่กล้าเข้าใกล้ ฟังคำตอบ ต้าเหนิง กับ ต้าเนย ใครน่ารักกว่ากัน?"
category: "ENTERTAINMENT"
language: "th"
date: 2024-11-12T04:55:33.195Z
---

# เจเจ เสียอาการเจอน้องหมีเนย ฟังคำตอบ ต้าเหนิง กับ ต้าเนย ใครน่ารักกว่ากัน?

[![เจเจ เสียอาการเจอน้องหมีเนย ฟังคำตอบ ต้าเหนิง กับ ต้าเนย ใครน่ารักกว่ากัน?](https://www.khaosod.co.th/wpapp/uploads/2024/11/jayler1.jpg "เจเจ เสียอาการเจอน้องหมีเนย ฟังคำตอบ ต้าเหนิง กับ ต้าเนย ใครน่ารักกว่ากัน?")](https://www.khaosod.co.th/wpapp/uploads/2024/11/jayler1.jpg)

_**ศิลปินหนุ่มฮอต เจเจ กฤษณภูมิ เสียอาการร่วมโชว์ น้องหมีเนย เผยเขินจนไม่กล้าเข้าใกล้ ฟังคำตอบ ต้าเหนิง กับ ต้าเนย ใครน่ารักกว่ากัน?**_

นักร้องและนักแสดงหนุ่ม **เจเจ กฤษณภูมิ** เป็นอีก 1 แขกรับเชิญสุดพิเศษของน้องหมีเนย ในงาน Butterbear’s 1st Fam Meeting : Adventure Awaits! 2024 เมื่อวันเสาร์ที่ 9 พฤศจิกายน 2024 ที่ผ่านมา

[![](https://www.khaosod.co.th/wpapp/uploads/2024/11/jayler3.jpg)](https://www.khaosod.co.th/wpapp/uploads/2024/11/jayler3.jpg)

ล่าสุดวันที่ 11 พ.ย. **เจเจ** ได้มาร่วมงาน ICONIC YOU PARTY ณ โครงการ วัน แบงค็อก (One Bangkok) พร้อมเปิดใจถึงความรู้สึกหลังได้ร่วมงานกับ น้องหนีเนยครั้งแรก ว่าสนุกมากได้ไปแฟนมีตติ้งน้องเนย โชว์ก็สนุกมาก ได้เจอครั้งแรกก็น่ารักมาก

**เราทำน้องเสียอาการนะ****?** “น้องอ่ะทำผมเสียอาการครับ เขินมาก คือตอนเช้ามันจะมีซ้อมซาวด์เช็ค ได้เจอน้องได้ซ้อมกันก็เขินมากๆ ผมไม่กล้าเข้าใกล้น้อง”

**คิดไหมก่อนมาว่าเราจะเจอโมเมนต์อะไรบ้าง****?** “ก็ไม่ได้คิด แต่เราคิดว่าเราไปเอนเตอร์เทนน้องเนย ไปช่วยน้องเนย แล้วก็ไปไปเอนเตอร์เทนมัมหมีพ่อหมีชาวด้อมของน้องเนย ก็ยินดีมากๆ คือคอนเซ็ปต์ที่ผมไปเขาวางไว้ว่าผมเป็นเดือนโรงเรียน เขาบอกว่าน้องเนย 3 ขวบ ปีนี้ผม 28 ผมดูเป็นลุง **(ก็คือเป็นเดือนไปเจอดาว****?)** ใช่ๆ”

ADVERTISEMENT

**เห็นมีโมเมนต์ขอกอด****?** “จริงๆ ก็ไม่ได้ตั้งใจจะกอด แต่เหมือนพี่ๆ ข้างล่างเขาเชียร์ ก็เลยขออนุญาตนะครับ แล้วก็กอด คือเห็นทุกคนน่ะแฮปปี้มาก อย่างที่เราก็น่าจะรู้กันอยู่แล้วว่าน้องเนยอ่ะก็สร้างความสุขให้กับทุกคนตลอดเวลา อย่างที่ทุกๆคนไปดูน้องเนยกันที่ห้าง แล้วเราก็ดีใจที่เราเป็นส่วนหนึ่งในการมอบความสุขให้กับทุกคน”

[![](https://www.khaosod.co.th/wpapp/uploads/2024/11/jayler6.jpg)](https://www.khaosod.co.th/wpapp/uploads/2024/11/jayler6.jpg)

**แล้วตอนอยู่บนเวที เรารู้หมายว่าน้องเนยต้องการสื่อสารอะไร****?** “ก็รู้ครับ เวลาน้องเขาแอ็กชั่นเขาก็จะแอ็กชั่นชัดมาก เพราะฉะนั้นมันก็ไม่ยากต่อการรับรู้ ซึ่งนี่เป็นครั้งแรกที่เจอกัน”

**เห็นน้องบอกว่าเรียกต้าเนย****?** “ก็ที่บอกว่ามันเทียบกันไม่ได้ เพราะว่ามันน่ารักกันคนละแบบ **(มันเป็นยังไงต้าเนยกับต้าเหนิง มันมีความต่างความเหมือนยังไง****?)** น่ารักคนละแบบ”

**เอาต้าเนยก่อน****?** “น่ารักแบบนุ่มนิ่ม **(แล้วต้าเหนิง****?)** น่ารักธรรมชาติ”

**ล่าสุดต้าเหนิงก็เหมือนไม่สบาย****?** “คือจริงๆ เขาป่วยมาสักพักแล้ว เข้าโรงพยาบาลสักพักแล้ว ส่วนรูปนี้ที่ผมไปเฝ้าเป็นวีคที่แล้วที่เข้าโรงพยาบาลสองวัน หมอก็ยังตรวจไม่เจอว่าเป็นอะไร แต่ผมคิดว่าน่าจะภูมิแพ้”

[![](https://www.khaosod.co.th/wpapp/uploads/2024/11/jayler4.jpg)](https://www.khaosod.co.th/wpapp/uploads/2024/11/jayler4.jpg)

**ภายนอกเขาดูเป็นสาวแกร่ง****?** “ก็แกร่งอยู่ครับ แต่ตอนนอนเฝ้าก็ป่วย ซึ่งเขาก็จะพักผ่อนน้อย เพราะว่าทำงานค่อนข้างเยอะ”

**ก็เห็นว่าเขาเหมือนต้องถ่ายหนังด้วย มันมีผลกระทบต่อคิวเขาไหม****?** “คืออันนี้ผมไม่แน่ใจเพราะว่าผมไม่รู้คิวถ่ายขาตรงๆ แต่ผมรู้สึกว่าเราก็พยายามเชียร์เขาตลอดว่าให้ไปโรงพยาบาลให้ไปหาหมอ เพราะว่าเราจะต้องออกกองแล้ว มันออกกลางแจ้งด้วย เขาดื้อ ถ้าไม่สุดจริงก็ไม่ยอมไปเท่าไหร่ ผมก็พยายามพูดให้ได้มากที่สุด แต่ว่าเขาก็ไม่ฟังผม”

[![](https://www.khaosod.co.th/wpapp/uploads/2024/11/jayler5.jpg)](https://www.khaosod.co.th/wpapp/uploads/2024/11/jayler5.jpg)