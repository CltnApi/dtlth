---
layout: post
code: "ART2411010652QRHLO2"
origin_url: "https://www.khaosod.co.th/lottery/news_9477123"
image: "https://github.com/user-attachments/assets/644d089a-c5c9-4e41-9d3e-a8413d211a7a"
title: "ฮือฮา พิธีบวงสรวง ท้าวเวสสุวรรณ ส่องเลขเด็ดหางประทัด ค้างบนต้นไม้"
description: "ฮือฮา พิธีบวงสรวงเบิกเนตร ท้าวเวสสุวรรณ 2 องค์ ส่องเลขเด็ดหางประทัด ค้างต้นไม้ 2 รอบ นักเสี่ยงโชคลุ้นตัวโก่ง ก่อนต้องงปีนขึ้นไปเก็บลงมา"
category: "LOTTERY"
language: "th"
date: 2024-11-01T14:18:33.384Z
---

# ฮือฮา พิธีบวงสรวง ท้าวเวสสุวรรณ ส่องเลขเด็ดหางประทัด ค้างบนต้นไม้

[![ฮือฮา พิธีบวงสรวง ท้าวเวสสุวรรณ ส่องเลขเด็ดหางประทัด ค้างบนต้นไม้](https://www.khaosod.co.th/wpapp/uploads/2024/10/Thao-Wessuwan.jpg "ฮือฮา พิธีบวงสรวง ท้าวเวสสุวรรณ ส่องเลขเด็ดหางประทัด ค้างบนต้นไม้")](https://www.khaosod.co.th/wpapp/uploads/2024/10/Thao-Wessuwan.jpg)

**ฮือฮา พิธีบวงสรวงเบิกเนตร ท้าวเวสสุวรรณ 2 องค์ ส่องเลขเด็ดหางประทัด ค้างต้นไม้ 2 รอบ นักเสี่ยงโชคลุ้นตัวโก่ง ก่อนต้องงปีนขึ้นไปเก็บลงมา**

วันที่ 26 ต.ค.2567 ที่บริเวณที่พักสงฆ์ป่าตลิ่งชัน ท้ายหมู่บ้านตลิ่งชัน ต.จระเข้หิน อ.ครบุรี จ.นครราชสีมา ชาวบ้านในพื้นที่กว่า 100 คน ร่วมกันประกอบพิธีบวงสรวงเบิกเนตรองค์ท้าวเวสสุวรรณโณ 2 องค์ ที่ผู้มีจิตศรัทธาได้จัดสร้างขึ้น

เพื่อให้ผู้ที่มีความศรัทธาในองค์ท้าวเวสสุวรรณโณได้มากราบไหว้ขอพรตามความเชื่อ โดยปูนปั้นรูปองค์ท้าวเวสสุวรรณโณดังกล่าว มีความสูง 3 เมตรทั้งสององค์ มีสีเขียว 1 องค์ และสีแดง 1 องค์ สวยงามตามลักษณะ

ฮือฮา พิธีบวงสรวงเบิกเนตร ท้าวเวสสุวรรณ 2 องค์ ส่องเลขเด็ดหางประทัด ค้างต้นไม้ 2 รอบ นักเสี่ยงโชคลุ้นตัวโก่ง ก่อนต้องงปีนขึ้นไปเก็บลงมา

ซึ่งชาวบ้านได้นำอาหารหวานคาว มาร่วมในพิธีบวงสรวงเบิกเนตรและรำถวายบูชา แต่ไฮไลท์สำคัญอยู่ที่การจุดประทัดถวายตามธรรมเนียม ทางคณะเจ้าภาพได้นำประทัดขึ้นไปแขวนบนต้นไม้สูงเกือบ 10 เมตร

[![](https://www.khaosod.co.th/wpapp/uploads/2024/10/26-เลข2.jpg)](https://www.khaosod.co.th/wpapp/uploads/2024/10/26-เลข2.jpg)

พอถึงช่วงท้ายพิธีการ จึงทำการจุดประทัดเสียงดังสนั่น ซึ่งผู้ที่มาร่วมในพิธีต่างก็ใจจดใจจ่อรอดูเลขปลายประทัดเพื่อจะนำไปเสี่ยงโชค แต่ปรากฏว่า เลขปลายประทัดไม่หล่นลงมาตามที่คิด กลับห้อยติดอยู่บนต้นไม้ พากันชะเง้อมองแต่ก็มองเห็นเลขไม่ชัด

[![](https://www.khaosod.co.th/wpapp/uploads/2024/10/26-เลข4.jpg)](https://www.khaosod.co.th/wpapp/uploads/2024/10/26-เลข4.jpg)

สุดท้ายทีมงานเจ้าภาพ ต้องหาบันไดปีนขึ้นไปเอาลงมาอีกรอบ แต่ขณะปล่อยลงมา แผ่นเลขปลายประทัดเจ้ากรรม กลับไปค้างอยู่บนกิ่งไม้อีกกิ่ง จึงต้องตามไปเก็บให้อีกรอบ แผ่นเลขปลายประทัดถึงลงมาให้ผู้ที่มาร่วมในพิธีได้ชื่นชมสมใจ โดยตัวเลขที่ได้ ก็คือ 89, 876

[![](https://www.khaosod.co.th/wpapp/uploads/2024/10/26-เลข1.jpg)](https://www.khaosod.co.th/wpapp/uploads/2024/10/26-เลข1.jpg)