---
layout: post
code: "ART2411020703D3ZMIC"
origin_url: "https://www.khaosod.co.th/special-stories/news_9487247"
image: "https://github.com/user-attachments/assets/bc91b3d3-ca0f-446b-85b9-b56955f3c9cb"
title: "ทนายธรรมราช เตรียมซื้อปืน เผยตอนถูกตบเกิดอาการวูบ รู้สึกตัวตอนล้มถึงพื้นแล้ว"
description: "ทนายธรรมราช เตรียมซื้อปืน ไว้ป้องกันตัวเอง เผยถูกตบจนเกิดอาการวูบ รู้สึกตัวตอนล้มถึงพื้นแล้ว ยืนยัน ไม่ยอมความ พร้อมเรียกค่าเสียหายคู่กรณีมือตบหลักแสน"
category: "SPECIAL_STORIES"
language: "th"
date: 2024-11-02T07:07:04.809Z
---

# ทนายธรรมราช เตรียมซื้อปืน เผยตอนถูกตบเกิดอาการวูบ รู้สึกตัวตอนล้มถึงพื้นแล้ว

[![ทนายธรรมราช เตรียมซื้อปืน เผยตอนถูกตบเกิดอาการวูบ รู้สึกตัวตอนล้มถึงพื้นแล้ว](https://www.khaosod.co.th/wpapp/uploads/2024/11/gun02.jpg "ทนายธรรมราช เตรียมซื้อปืน เผยตอนถูกตบเกิดอาการวูบ รู้สึกตัวตอนล้มถึงพื้นแล้ว")](https://www.khaosod.co.th/wpapp/uploads/2024/11/gun02.jpg)

**ทนายธรรมราช เตรียมซื้อปืน ไว้ป้องกันตัวเอง เผยถูกตบจนเกิดอาการวูบ รู้สึกตัวตอนล้มถึงพื้นแล้ว ยืนยัน ไม่ยอมความ พร้อมเรียกค่าเสียหายคู่กรณีมือตบหลักแสน เชื่อมีผู้บงการอยู่เบื้องหลัง**

วันที่ 2 พ.ย.2567 นายธรรมราช สาระปัญญา ได้เดินทางมายังศาลแขวงพระนครเหนือ พร้อมเปิดเผยว่า ตนเองมาในฐานะโจทย์ร่วม เพื่อดําเนินคดีกับผู้ต้องหา เนื่องจากเหตุการณ์ที่เกิดขึ้น สันนิษฐานว่ามีผู้อยู่เบื้องหลังอย่างแน่อนอน เพราะตนและผู้ต้องหาไม่เคยรู้จักกันมาก่อน แต่ก่อเหตุขึ้นเพื่อหวังจะดับแสงของตนเอง

ส่วนที่ผู้ต้องหาอ้างว่าตนไปดูหมิ่นศาสนาอิสลามนั้นไม่เป็นความจริง ซึ่งผู้ต้องหาฟังรายละเอียดไม่ครบถ้วน จึงเกิดความเข้าใจผิด โดยตนพูดตามข้อเท็จจริงและข้อบังคับกฎหมายที่เกี่ยวข้องกับศาสนาอิสลาม

เมื่อถามถึงความรู้สึก วินาทีถูกบุกทําร้าย ทนายธรรมราช ยอมรับว่า ไม่ทันได้ตั้งตัวจนเกิดอาการวูบ ก่อนจะรู้สึกตัวตอนล้มถึงพื้น อย่างไรก็ตาม ที่ผ่านมาในอาชีพทนายความ ตนเคยถูกขู่ทําร้ายมาก่อน แต่ครั้งนี้ถือว่าร้ายแรง จึงจําเป็นต้องซื้ออาวุธปืนจากสวัดิการของสภาทนายความฯ เพื่อใช้ป้องกันตัวเอง

ในส่วนของการดําเนินคดี นายธรรมราชยืนยันว่า จะดําเนินคดีจนถึงที่สุด ส่วนจะสามารถพูดคุยกันได้หรือไม่นั้น ตนยินดี แต่ทางกฎหมายตนจะยื่นฟ้องแพ่งเรียกค่าเสียหายหลักแสน เนื่องจากได้รับบาดเจ็บบริเวณอวัยวะสําคัญ และต้องใช้เวลาในการรักษาไม่ตํ่ากว่า 20 วัน

ทั้งนี้ ตนเองตั้งข้อสังเกตว่า เหตุใดผู้ต้องหาจึงรีบรับสารภาพและรีบสั่งฟ้องทันที ควรจะต้องมีการตรวจสอบประวัติอาชญากรก่อนหรือไม่

_cr.สรยุทธ สุทัศนะจินดา กรรมกรข่าว_