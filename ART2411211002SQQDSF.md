---
layout: post
code: "ART2411211002SQQDSF"
origin_url: "https://www.khaosod.co.th/entertainment/news_9515642"
image: "https://github.com/user-attachments/assets/7c7369e7-9c05-44d0-ae03-1d1f5769296c"
title: "ตั๊กแตน เคยเกือบคิดสั้น เพราะความรัก ด้านหญิง เผยประสบการณ์ความรัก"
description: "ตั๊กแตน ชลดา เคยเกือบคิดสั้น เพราะความรักทิ่มแทงใจ ด้าน หญิง ธิติกานต์ เผยประสบการณ์ความรัก ที่ยิ่งกว่าหนีเสือปะจระเข้ เจอแต่รักแย่ๆ "
category: "ENTERTAINMENT"
language: "th"
date: 2024-11-21T10:11:45.652Z
---

# ตั๊กแตน เคยเกือบคิดสั้น เพราะความรัก ด้านหญิง เผยประสบการณ์ความรัก

[![ตั๊กแตน เคยเกือบคิดสั้น เพราะความรัก ด้านหญิง เผยประสบการณ์ความรัก](https://www.khaosod.co.th/wpapp/uploads/2024/11/ying1.jpg "ตั๊กแตน เคยเกือบคิดสั้น เพราะความรัก ด้านหญิง เผยประสบการณ์ความรัก")](https://www.khaosod.co.th/wpapp/uploads/2024/11/ying1.jpg)

_**ตั๊กแตน ชลดา เคยเกือบคิดสั้น เพราะความรักทิ่มแทงใจ ด้าน หญิง ธิติกานต์ เผยประสบการณ์ความรัก ที่ยิ่งกว่าหนีเสือปะจระเข้ เจอแต่รักแย่ๆ**_

เมื่อสองเพื่อนซี้ต่างค่าย **ตั๊กแตน ชลดา & หญิง ธิติกานต์** ได้มาเป็นแขกรับเชิญคนพิเศษในรายการ Club Friday Show ผลิตโดย CHANGE2561 ตั๊กแตน & หญิง ได้มาเปิดเรื่องราวในชีวิตพร้อมและเผยความรักแบบทุกซอกทุกมุมในใจเพราะอุ่นใจที่ได้มานั่งคุยมานั่งเล่าที่นี่เป็นที่แรก

[![](https://www.khaosod.co.th/wpapp/uploads/2024/11/ying4.jpg)](https://www.khaosod.co.th/wpapp/uploads/2024/11/ying4.jpg)

จุดเริ่มต้นความเป็นเพื่อนรักต่างค่ายของ ตั๊กแตน & หญิง และความแอบนอยด์พี่ฉอดของ ตั๊กแตน ชลดา กับความในใจเก็บมา 21 ปี ที่เพิ่งได้บอกพี่ฉอด? และ หญิง ธิติกานต์ กับประสบการณ์ความรักที่ยิ่งกว่าหนีเสือปะจระเข้คือหนีรักเก่าที่ว่าแย่มาเจอรักใหม่ที่แย่กว่า เจอรักแย่ๆ ทิ่มแทงใจ ทำให้ ตั๊กแตน ชลดา เคยเกือบคิดสั้น แต่อะไรที่ทำให้เธอสามารถกลับมาเข้มแข็งได้อีกครั้ง?? เพื่อนหญิงพลังหญิง แม้คนหนึ่งแผลสดส่วนอีกคนช้ำเลือดช้ำหนองในเรื่องความรักแค่ไหน แต่ทั้งคู่ก็ไม่เคยทิ้งกัน

**แล้วมาสนิทกันได้อย่างไร****?**

ตั๊กแตน : จริงๆ เราสนิทกันก่อนที่เราจะเข้าวงการทั้งคู่ รู้จักกันมาก่อน รู้จักตอนที่เราประกวดร้องเพลงแล้วก็ไปเจอกัน

ADVERTISEMENT

**ต้องบอกว่าทั้งสองคนนี้คือศิลปินล้านดาวน์โหลด อย่างตั๊กแตนนี่คือต้องพูดว่าเป็นศิลปินหญิงคนสุดท้าย****?**

ตั๊กแตน : คนสุดท้ายของประเทศไทยที่ได้ยอดขายหนึ่งล้านแผ่นแล้วก็ยอดดาวน์โหลดหนึ่งล้านขึ้นไปคนสุดท้ายเลย เพราะหลังจากนั้นก็จะเปลี่ยนเป็นอีกยุคหนึ่งแล้ว

[![](https://www.khaosod.co.th/wpapp/uploads/2024/11/ying7.jpg)](https://www.khaosod.co.th/wpapp/uploads/2024/11/ying7.jpg)

**แต่เวทีหนึ่งที่ถึงขั้นเปลี่ยนชีวิตของตั๊กแตน?**

ตั๊กแตน : ก็จะเป็นเวทีที่พี่ฉอดสร้างขึ้นมานั่นก็คือเวที First Stage Show

พี่ฉอด : หลังจากนั้นเราก็ไม่ได้เจอกันเลยนี่คือ 21 ปี ที่เรามาเจอกันวันนี้ ภูมิใจจังเลย

ตั๊กแตน : ภูมิใจมากแต่หนูก็แอบนอยด์พี่ฉอด พี่ฉอดเป็นคนสร้างหนูขึ้นมาทำให้หนูมีเพลง ขอจองในใจ ทำให้หนูมีชื่อเสียงเป็นที่รู้จักของคนในวงการลูกทุ่ง แต่พี่ฉอดไม่สร้างหนูต่อ

**รักแรงเจ็บแรงตอนล้มมันก็ล้มแรงหน่อย ก็คือ เรื่องเจ้าชู้?**

หญิง : เจ้าชู้ค่ะ คาหนังคาเขาหลายครั้ง

[![](https://www.khaosod.co.th/wpapp/uploads/2024/11/ying3.jpg)](https://www.khaosod.co.th/wpapp/uploads/2024/11/ying3.jpg)

**ขนาดคาหนังคาเขาแล้วเราก็ยังไปต่อ****?**

หญิง : ก็รักเขา รักมากๆ ถึงขนาดก็เลยตัดสินใจเลิกทั้งที่ยังรักแล้วก็ตัดสินใจที่จะมีคนใหม่เพื่อที่จะแก้ปัญหารักครั้งนี้คำรุนแรงไม่พออารมณ์ที่รุนแรงด้วย เสื้อตัวนี้ไปถอดเลย ไม่ให้ใส่ บนโต๊ะกับข้าวควรจะเป็นอาหาร ผลไม้หรือน้ำแต่เขากลับเอาปืนมาวางไว้

**แล้วความรักของตั๊กแตน?**

ตั๊กแตน : ลูกผู้หญิงคนหนึ่งคำว่าจดทะเบียนสมรสนั่นคือ ทุกอย่างแล้วจนครบรอบ 2 ปี ความจริงปรากฏทุกอย่างเลยค่ะ เรื่องที่เราเจอเป็นเรื่องที่แตนไม่สามารถรับได้ ตอนนั้นเหมือนฟ้าผ่ากลางใจเลย เราก็พูดกับตัวเองเลยนะคะ ว่าฉันจะร้องไห้ให้กับผู้ชาย คนนี้แค่วันนี้วันเดียว

**เคยมีบางโมเมนต์ ถึงขั้นคิดว่า เคยไปแตะเส้นคริสตัลไหม****?**

ตั๊กแตน : คืนวันนั้นในคืนที่เกิดเหตุ ที่เรารู้ทุกสิ่งทุกอย่างมันมีชั่ววูบนึง ที่เราคิดขึ้นมาว่าตายเลยดีกว่า

[![](https://www.khaosod.co.th/wpapp/uploads/2024/11/ying6.jpg)](https://www.khaosod.co.th/wpapp/uploads/2024/11/ying6.jpg)

**เพื่อนหญิงพลังหญิงคุยเรื่องความรักกันไหมเอ่ย?**

หญิง : มันเป็นเรื่องที่บางทีแผลสด

ตั๊กแตน : อันนี้ยังดีแผลสดใช่ไหมแค่นี่ แผลช้ำเลือดช้ำหนอง หญิงเค้าเป็นเพื่อนที่ดีที่สุดของแตน เราไม่เคยทำเรื่องหนักอกหนักใจให้กัน แล้วก็แตนเชื่อว่าหญิงกับแตนไม่จำเป็นต้อง มีคำมั่นสัญญาอะไรหรอก แตนเชื่อว่าเราสองคนจะเป็นเพื่อนตาย กันไปตลอดชีวิต

หญิง : เราไม่พูดเยอะรักแก

[![](https://www.khaosod.co.th/wpapp/uploads/2024/11/ying8.jpg)](https://www.khaosod.co.th/wpapp/uploads/2024/11/ying8.jpg)

ติดตามมิตรภาพดีๆ ของสองเพื่อนซี้ ตั๊กแตน ชลดา และ หญิง ธิติกานต์ เต็มๆได้ในรายการ Club Friday Show วัน เสาร์ ที่ 23 พฤศจิกายนนี้ เวลา 11.00 น. ทางช่องวัน31