---
layout: post
code: "ART2411141406NGT3BN"
origin_url: "https://www.khaosod.co.th/special-stories/news_9506087"
image: "https://github.com/user-attachments/assets/48c82463-c623-4fb2-b303-dba4e23c4456"
title: "รอเจ้าของมาเป็นเดือน ไม่รู้ว่าตายแล้ว หลังป่วยเข้า รพ. กำลังจะออกมาหา แต่สิ้นใจกลางทาง"
description: "น่าเวทนาเจ้าหมูแดง รอเจ้าของอยู่ที่เดิมเป็นเดือน ไม่รู้..."
category: "SPECIAL_STORIES"
language: "th"
date: 2024-11-14T14:21:23.342Z
---

# รอเจ้าของมาเป็นเดือน ไม่รู้ว่าตายแล้ว หลังป่วยเข้า รพ. กำลังจะออกมาหา แต่สิ้นใจกลางทาง

[![รอเจ้าของมาเป็นเดือน ไม่รู้ว่าตายแล้ว หลังป่วยเข้า รพ. กำลังจะออกมาหา แต่สิ้นใจกลางทาง](https://www.khaosod.co.th/wpapp/uploads/2024/11/dogggg.jpg "รอเจ้าของมาเป็นเดือน ไม่รู้ว่าตายแล้ว หลังป่วยเข้า รพ. กำลังจะออกมาหา แต่สิ้นใจกลางทาง")](https://www.khaosod.co.th/wpapp/uploads/2024/11/dogggg.jpg)

**น่าเวทนาเจ้าหมูแดง รอเจ้าของอยู่ที่เดิมเป็นเดือน ไม่รู้ว่าตายไปแล้ว หลังป่วยเข้า รพ. กำลังจะออกมาหา แต่กลับสิ้นใจกลางทาง**

วันที่ 14 พ.ย.67 สมาชิก **[TikTok @aiwbento](https://www.tiktok.com/@aiwbento/video/7435914309978361096?lang=th-TH)** โพสต์คลิปเจ้าหมูแดง หมาจรหน้าเซเว่นอีเลฟเว่นตลาดย่าโม โคราช หลังมานั่งรอเจ้าของนานเป็นเดือน โดยไม่รู้ว่าเจ้าของเสียชีวิตไปแล้ว โดยระบุข้อความว่า

_**“น้องไม่รู้ว่าเจ้าของเสียแล้วน้องมารอทุกวัน พ่อน้องเสียชีวิตไปแล้ว น้องมารอเจ้าของ 24 ชม. รอมาเป็นเดือนแล้ว สงสารน้องมาก”**_

โดยในคลิป เจ้าหมูแดง เดินอยู่หน้าเซเว่นฯ แล้วตรงที่ที่เจ้าของเคยนั่งอยู่ ซึ่งเจ้าของเป็นคนเร่ร่อน และนำเจ้าหมูแดงมาเลี้ยง ปกติจะเป็นคนคอยหาอาหารให้กิน แต่เจ้าหมูแดงไม่รู้ว่าเจ้าของตายไปแล้ว จึงเดินมาวนเวียนรออยู่ที่เดิมทุกวันด้วยสีหน้าเศร้าสร้อย

นอกจากนี้ผู้โพสต์ยังเล่าในคอมเมนต์ด้วยว่า เจ้าของเป็นคนจร เกิดอาการป่วยจึงถูกส่งตัวไปรักษาที่โรงพยาบาล แต่ด้วยความคิดถึงเจ้าหมูแดงจึงออกมาจากโรงพยาบาล แต่ทว่าเสียชีวิตระหว่างทาง เลยมาไม่ถึง

และหลังจากเจ้าของเสียชีวิตไปแล้ว เจ้าหมูแดงก็ยังคงวนเวียนอยู่ที่เดิม หวังว่าสักวันเจ้าของจะกลับมา โดยไม่รู้ว่าเสียชีวิตไปแล้ว ซึ่งก็ยังดีที่มีพ่อค้าแม่ค้าแถวนั้นคอยเอาอาหารมาให้เจ้าหมูแดงกิน เพื่อประทังชีวิตไปวันๆ



