---
layout: post
code: "ART24112717568HHGYO"
origin_url: "https://www.khaosod.co.th/sports/news_9524394"
image: "https://github.com/user-attachments/assets/76f17a5e-11f0-4388-a580-458edb788fa2"
title: "ไร้ข้อกังขา ลามิน ยามาล ผงาดคว้ารางวัล โกลเดน บอย 2024"
description: "ลามิน ยามาล แนวรุกดาวรุ่ง บาร์เซโลนา และทีมชาติสเปนคว้ารางวัล ดาวรุ่งยอดเยี่ยมแห่งปี หรือ โกลเดน บอย 2024 ไปครอง พร้อมสร้างประวัติศาสตร์เป็นแข้งอายุน้อยสุดที่ซิวรางวัลนี้ด้วย"
category: "SPORTS"
language: "th"
date: 2024-11-27T18:10:42.521Z
---

# ไร้ข้อกังขา ลามิน ยามาล ผงาดคว้ารางวัล โกลเดน บอย 2024

[![ไร้ข้อกังขา ลามิน ยามาล ผงาดคว้ารางวัล โกลเดน บอย 2024](https://www.khaosod.co.th/wpapp/uploads/2024/11/yamal-golden-boy-854.jpg "ไร้ข้อกังขา ลามิน ยามาล ผงาดคว้ารางวัล โกลเดน บอย 2024")](https://www.khaosod.co.th/wpapp/uploads/2024/11/yamal-golden-boy-854.jpg)

**ลามิน ยามาล แนวรุกดาวรุ่ง บาร์เซโลนา และทีมชาติสเปนคว้ารางวัล ดาวรุ่งยอดเยี่ยมแห่งปี หรือ โกลเดน บอย 2024 ไปครอง พร้อมสร้างประวัติศาสตร์เป็นแข้งอายุน้อยสุดที่ซิวรางวัลนี้ด้วย**

โดยรางวัล โกลเดน บอย ซึ่งจัดขึ้นโดย “ตุ๊ตโตสปอร์ต” สื่อดังของอิตาลี เป็นรางวัลที่จะมอบให้กับนักเตะซึ่งมีอายุไม่เกิน 21 ปีซึ่งทำผลงานได้อย่างยอดเยี่ยมที่สุดในปีนั้นๆ

ล่าสุดเมื่อวันที่ 27 พ.ย. ได้มีการประกาศผลรางวัลดังกล่าวออกมาแล้วปรากฏว่า ลามิน ยามาล แนวรุกดาวรุ่ง บาร์เซโลนา และทีมชาติสเปนซิวรางวัลนี้ไปครองตามคาด หลังเจ้าตัวทำผลงานได้อย่างน่าประทับใจกับทั้งในระดับสโมสรกับ “เจ้าบุญทุ่ม” โดยเขาขึ้นมาเป็นผู้เล่นตัวจริงของทีมในวัยเพียง 17 ปี



รวมไปถึงในระดับทีมชาติซึ่งเจ้าตัวมีส่วนช่วยทัพ “กระทิงดุ” คว้าแชมป์ยูโร 2024 มาครองจากสถิติทำ 1 ประตู กับ 4 แอสซิสต์จนได้รับเลือกให้เป็นผู้เล่นดาวรุ่งแห่งทัวร์นาเมนต์

นอกจากนั้นแล้ว ยามาล ยังทำสถิติใหม่ด้วยการเป็นนักเตะอายุน้อยที่สุดที่สามารถคว้ารางวัลดังกล่าวไปครองได้สำเร็จด้วยวัยเพียง 17 ปี 4 เดือน ทำลายสถิติเดิมของ กาบี เพื่อนร่วมสโมสร บาร์เซโลนา ที่ทำเอาไว้ 18 ปี 77 วัน

ทั้งนี้ย้อนไปเมื่อเดือนที่แล้ว ยามาล เพิ่งซิวรางวัล โคปา โทรฟี (ดาวรุ่งอายุต่ำกว่า 21 ปียอดเยี่ยม) ของเวทีบัลลงดอร์ 2024 มาครอง