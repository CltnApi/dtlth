---
layout: post
code: "ART2411150619VYLKLG"
origin_url: "https://www.khaosod.co.th/entertainment/news_9506808"
image: "https://github.com/user-attachments/assets/eb01cffd-ec3c-4581-82a9-7c9e82d272fb"
title: "บอน ANNALYNN โพสต์ขอโทษ อ้างป่วยมะเร็งทิพย์ สำนึกผิดหลอกขายเสื้อไปรักษาตัว"
description: "บอน ANNALYNN โพสต์แล้ว ขอโทษแอบอ้างป่วยมะเร็งทิพย์ หลอกขายเสื้อไปรักษาตัว เผยสำนึกผิด ยอมรับผิดทั้งหมด ขอทำงานหาเงินชดใช้หนี้ที่สร้างไว้"
category: "ENTERTAINMENT"
language: "th"
date: 2024-11-15T12:14:43.473Z
---

# บอน ANNALYNN โพสต์ขอโทษ อ้างป่วยมะเร็งทิพย์ สำนึกผิดหลอกขายเสื้อไปรักษาตัว

[![บอน ANNALYNN โพสต์ขอโทษ อ้างป่วยมะเร็งทิพย์ สำนึกผิดหลอกขายเสื้อไปรักษาตัว](https://www.khaosod.co.th/wpapp/uploads/2024/11/ANNALYNN4548-1.jpg "บอน ANNALYNN โพสต์ขอโทษ อ้างป่วยมะเร็งทิพย์ สำนึกผิดหลอกขายเสื้อไปรักษาตัว")](https://www.khaosod.co.th/wpapp/uploads/2024/11/ANNALYNN4548-1.jpg)

**บอน ANNALYNN โพสต์แล้ว ขอโทษแอบอ้างป่วยมะเร็งทิพย์ หลอกขายเสื้อไปรักษาตัว เผยสำนึกผิด ยอมรับผิดทั้งหมด ขอทำงานหาเงินชดใช้หนี้ที่สร้างไว้**

หลังจากทำเอาแฟนเพลงตกอกตกใน เมื่อ บอน ณัฐพล ปุณยนภากุล นักร้องนำวง ANNALYNN แจ้งข่าวให้แฟนๆ ทราบว่าป่วยเป็นโรคมะเร็งกระเพาะอาหารมาสักระยะหนึ่งแล้ว จึงตัดสินใจทำเสื้อขึ้นมาจำหน่าย เพื่อนำไปใช้จ่ายเป็นค่ารักษาและผ่าตัด

แต่ล่าสุดมีคนสงสัยว่า บอน ณัฐพล ป่วยจริงหรือไม่ จนทางวงต้องออกมาโพสต์ถึงเรื่องดังกล่าวว่า ได้ติดต่อทางบอน เพื่อขอหลักฐาน แต่ก็ติดต่อได้บ้าง ไม่ได้บ้าง จนเจ้าตัวออกจากแชทกลุ่มของวงไป โดยมีรายละเอียดดังนี้

[![](https://www.khaosod.co.th/wpapp/uploads/2024/11/ANNALYNN4548-3.png)](https://www.khaosod.co.th/wpapp/uploads/2024/11/ANNALYNN4548-3.png)

[![](https://www.khaosod.co.th/wpapp/uploads/2024/11/ANNALYNN4548-1.png)](https://www.khaosod.co.th/wpapp/uploads/2024/11/ANNALYNN4548-1.png)

ต่อมา [**บอน ณัฐพล**](https://www.facebook.com/bonne.bonbons) ออกมาเคลื่อนไหวผ่านเฟซบุ๊กและปิดคอมเมนต์ โดยขอรับผิดเพียงผู้เดียวกับเหตุการณ์ที่เกิดขึ้น ทั้งเรื่องอาการป่วยและการแอบอ้าง และเสียใจกับสิ่งที่เกิดขึ้นอ้างว่า

ADVERTISEMENT

[![](https://www.khaosod.co.th/wpapp/uploads/2024/11/ANNALYNN4548-2.png)](https://www.khaosod.co.th/wpapp/uploads/2024/11/ANNALYNN4548-2.png)

“ผมบอน แอนนาลิน ผมต้องกราบขออภัยทุกคนอย่างยิ่งกับเหตุการณ์ทั้งหมดที่เกิดขึ้น ทั้งเรื่องของอาการป่วยและการแอบอ้าง ผมสำนึกผิด ยอมรับผิดทั้งหมด และผมเสียใจกับสิ่งที่เกิดขึ้น ที่ผมได้ทำลายความไว้ใจ และน้ำใจที่ทุกคนมีให้

เพราะการกระทำและความผิดพลาดในการดำเนินชีวิต รวมไปถึงการตัดสินใจที่ผิดพลาดของผม ที่ได้นำมาซึ่งปัญหามากมาย ผมขอยอมรับผิดทั้งหมดแต่เพียงผู้เดียว และบุคคลอื่นๆ ไม่ได้มีส่วนเกี่ยวข้อง ครอบครัว สมาชิกวง รวมไปถึงเพื่อนๆ ของผม

[![](https://www.khaosod.co.th/wpapp/uploads/2024/11/ANNALYNN4548-7.jpg)](https://www.khaosod.co.th/wpapp/uploads/2024/11/ANNALYNN4548-7.jpg)

ตอนนี้ผมกำลังได้รับผลจากสิ่งที่ผมทำแล้วครับ จากนี้ผมขอสัญญาว่าจะใช้เวลา และความพยายามทั้งหมดที่ผมมี เพื่อแก้ไขปัญหาที่เกิดขึ้นให้โดยเร็วที่สุด เรื่องหนี้สินต่างๆ ผมจะส่งข้อความเรื่องการจัดการแยกไปหานะครับ ผมจะพยายามเคลียร์ทุกอย่างให้เรียบร้อย ผมต้องขอโทษจากใจอีกครั้งครับที่ทำให้ทุก ๆ คนเดือดร้อน”

[![](https://www.khaosod.co.th/wpapp/uploads/2024/11/ANNALYNN4548-2.jpg)](https://www.khaosod.co.th/wpapp/uploads/2024/11/ANNALYNN4548-2.jpg)

นอกจากนี้โพสต์อีกว่า ผมไม่ได้มีที่มีปรึกษาทางด้านกฏหมายหรืออะไรทั้งนั้น รวมถึงผมไม่มีกำลังทรัพย์ที่จะไปจ้างด้วยครับ สิ่งที่ผมทำได้คือเเจ้งเจ้าหนี้ทุกราย ถึงเจตนาในการชดใช้หนี้เท่านั้นครับ

ผมไม่มีเจตนาจะหลบหนีใดใดทั้งสิ้น เพราะผมยังต้องทำงานหาเงินเพื่อชดใช้หนี้ที่ผมได้สร้างไว้ ผมจะรับผิดชอบกับทุกบาททุกสตางค์ครับ คำขอโทษของผมมันอาจไม่มากพอที่จะชดใช้กับความผิดของผม เเต่ผมอยากจะขอโทษทุกท่านจากใจจริงอีกครั้งครับ