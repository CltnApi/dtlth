---
layout: post
code: "ART2411080657DUU2PR"
origin_url: "https://www.khaosod.co.th/entertainment/news_9495834"
image: "https://github.com/user-attachments/assets/fdb55240-ed32-414e-9df2-def07315ced6"
title: "แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ"
description: "“แบม - กวาง” กว่าจะเป็นพ่อแม่สมใจ เคยสูญเสียลูกถึงขั้นอารมณ์ดิ่ง เหมือนฉากในละครก้อนเลือดหลุดไปคาตา เคลียร์ข่าวเม้าธ์ขึ้นแท่นพิธีกรเบอร์ 1 อัพค่าตัวฉ่ำ "
category: "ENTERTAINMENT"
language: "th"
date: 2024-11-08T07:01:50.430Z
---

# แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ

[![แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ ](https://www.khaosod.co.th/wpapp/uploads/2024/11/bam_kang_081167-1.jpg "แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ ")](https://www.khaosod.co.th/wpapp/uploads/2024/11/bam_kang_081167-1.jpg)

ออกมาเปิดใจครั้งแรก สำหรับพิธีกรชื่อดัง **“แบม ปีติภัทร”** กับความสำเร็จได้เป็นคุณพ่อสมใจ หลังภรรยา **“กวาง ช้องมาศ”** ตั้งท้องได้เกือบ 3 เดือน แต่กว่าจะมีวันนี้ทั้งคู่เคยผ่านการสูญเสียจนถึงขึ้นอารมณ์ดิ่งนั่งอยู่เฉยๆ แล้วร้องไห้ออกมา รวมถึงกับการเห็นลูกหลุดไปต่อหน้าต่อตา และวันนี้ **“แบม”** จะมาเคลียร์ข่าวขึ้นแท่นพิธีกรเบอร์ 1 อัพค่าตัวสูงปรี๊ด ติดตามทุกประเด็นในรายการคุยแซ่บShow ทางช่องOne31 **“หนิง ปณิตา”** และ **“ชมพู่ ก่อนบ่าย”** เป็นพิธีกร

![แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ ](https://www.khaosod.co.th/wpapp/uploads/2024/11/bam_kang_081167-9.jpg)

**ท้องกี่เดือนแล้ว ?**

กวาง : จะเข้าวีคที่ 11

แบม : เกือบ 3 เดือนแล้วครับ

**กวางแพ้ท้องหนัก แต่คนที่ช็อกและยังไม่ชินและยังรับมือไม่ได้คือ “แบม”?**

แบม : คือหมายถึงว่าไม่เคยเจอ อยู่ดีๆ เอะอ่ะท้อง สิ่งที่เคยกินเคยชอบ เอะอ่ะ อาเจียน คลื่นไส้ เอะอ่ะสิ่งที่กินไม่ได้แล้ว อ้วก

**นอกจากอาเจียนมีอาการอื่นอีกไหม อย่างเช่น เหวี่ยงวีน?**

แบม : มีอาการอย่างอื่นด้วย แต่เหวี่ยงวีนยังไม่มี คุมอารมณ์ได้ดี ณ ตอนนี้ยังไม่มี

**รายการเปิดคลิปกวางในรถที่มีอาการอาเจียนหนักมาก?**

แบม : อันนี้คลิปเก่าครับ แต่เมื่อกี้เลยเส้นอโศก ก่อนมารายการ สดๆ ร้อนๆ

**มีคนบอกว่าแบมมือหนึ่งลูบหลังภรรยาอีกมือหนึ่งทำคอนเทนต์?**

แบม : ใช่ครับ คอนเทนต์ต้องมา เราก็ถ่ายเผื่อไว้ก่อน เก็บโมเมนต์ไว้

**มีอาการแพ้ท้องแบบเหม็นสามีไหม?**

แบม : ถึงขั้นนั้นแล้วหรือยัง

กวาง : ใกล้แล้วค่ะ (หัวเราะ)

![แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ ](https://www.khaosod.co.th/wpapp/uploads/2024/11/bam_kang_081167-7.jpg)

**รู้แล้วหรือยังว่าเพศอะไร?**

กวาง : จริงๆ อีก 10 วันจะรู้ว่ามีอาการอะไร เป็นดาวซินโดรมไหม มีอาการผิดปติอะไรไหม และก็จะรู้เพศ แต่เราบอกทางโรงพยาบาลว่าไม่อยากรู้ เดี๋ยวค่อยมารู้ทีหลัง

แบม : คือเดี๋ยวมาลุ้น ก็กะว่าอย่างคลิปของคนอื่นที่เขาทำกัน คุณแม่รู้ไหม หรือคุณพ่อไม่รู้อยู่คนเดียว คือเราจะมีการจัดงานลุ้นเพศลูก เราอยากที่เราสองคนไปลุ้นในงานนั้นทั้งคู่

**มีในใจไหมว่าอยากได้เพศหญิงหรือชาย?**

กวาง : ถ้าเกิดเป็นผู้หญิงก็อยากได้แบบน้องเกล (หัวเราะ) เวลากวางแพ้ท้องอยู่แล้วไม่ไหวแล้ว เวลากวางเห็นพี่ชมพู่ลงเกล กวางแบบหายดีเลย จริงๆ ได้หมดผู้หญิงหรือผู้ชาย คือผู้หญิงอยากได้แบบความพูดเก่ง ความทะเล้น

แบม : เอนเอียงไปทางผู้ชาย

**ส่วนใหญ่เขาทักเป็นผู้หญิงหรือผู้ชาย?**

กวาง : ก่อนจะแต่งงานเราจะดูฤกษ์แต่งงานที่วัดคือแบมเขาเป็นคริสต์เลยเป็นหน้าที่กวางที่ไปที่วัดเจ้าอาวาสวัดนึงท่านก็ทักว่าแต่งวันไหนก็ดีหมดได้ลูกผู้ชายชัวร์

![แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ ](https://www.khaosod.co.th/wpapp/uploads/2024/11/bam_kang_081167-6.jpg)

**มีตั้งชื่อลูกไว้แล้วหรือยัง?**

แบม : มีแบบขำๆ ชื่อเล่น ซึ่งเราก็ตั้งชื่อไว้เป็นผู้ชาย เพราะเราอยากได้ผู้ชายคือเพื่อนชอบเรียกแบมว่าคือจริงๆ ชื่อเล่นชื่อว่าแบมแบมจากริสโตนตอนเด็กๆ ก็เขินอยากเรียกแบมเดียวตอนสมัยนั้นมีพี่แบม จณิสตา เป็นผู้หญิงถ้าเรียกแบมแบมมันเขินก็เลยเรียกแบมเดียวแล้วก็จะไปเหมือนน้องแบมแบม GOT7 ซึ่งเพื่อนๆ ก็มักจะแซวเล่นเรียกว่าแบม บีโน่ ก็เลยคิดว่าถ้าชื่อว่าบีโน่ก็น่ารักดี ถ้าคำว่าแบมบีโน่จะแปลว่าเด็กผู้ชายในภาษาอิตาเลียนถ้าแบมบีน่าแปลว่าเด็กผู้หญิง คือไม่รู้บีโน่บีน่าก็น่ารักดีแล้วก็เป็นตัว b เหมือนพ่อ ตัว k เหมือนแม่ก็อาจจะเก็บไว้เป็นชื่อจริงก็ได้

กวาง : แล้วคือหน้าอาจจะเหมือนแม่

**ตอนที่รู้ว่าท้องกวางเองไม่บอกแบม เพราะว่าอะไรถึงไม่บอก?**

กวาง : เพราะว่าเราเคยผิดหวังมาแล้วรอบนึงเป็นการหลุดแบบธรรมชาติว่าไม่สมบูรณ์แล้วน้องไม่โตซึ่งตอนนั้นแบมเขาเสียใจมากร้องไห้คนเดียวหรือนั่งๆ อยู่น้ำตาก็ไหล กวางก็เลยรู้สึกว่ารอบนี้ก็เลยอยากให้ชัวร์ถ้าเกิดอะไรขึ้นเขาจะได้ไม่เสียใจอีก กวางเลยจัดการไปหาคุณหมอเองแล้วก็เทสทุกอย่างด้วยตัวเองโดยการนัดโรงพยาบาลว่าขอไปตรวจค่าฮอร์โมนและก็คือค่าฮอร์โมนก็เพิ่มขึ้น

แบม : คือเขาเนียนมากคือตอนนั้นเขาอ้างกับเราว่าติดงานแล้วแอบไปหาหมอเอง

กวาง : ซึ่งตอนนั้นยังไม่มีอาการแพ้ท้องเลยประมาณ 5-6 วีค ไม่เป็นอะไรเลยกวางเพิ่งมาเป็นวีคที่ 7 เป็นต้นมา ซึ่งเราไปตรวจเองคนเดียวมาถึง 2 ครั้ง

![แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ ](https://www.khaosod.co.th/wpapp/uploads/2024/11/bam_kang_081167-4.jpg)

**จนแน่ใจแล้วเลยเลือกวันครบรอบแต่งงานเป็นวันที่บอกเขา?**

กวาง : ใช่

แบม : อันนี้ให้เครดิตภรรยาเยี่ยมมาก เพราะตอนแรกกะว่าจะไปแค่ทานข้าวกันสองคน

กวาง : ตอนนั้นก็คิดอยู่ว่าจะเซอร์ไพรส์เขาแบบไหนดีก็เลยไปห้างแล้วก็ไปโซนของเด็กซื้อเสื้อผ้าแพงมากพี่ กล่องนี้หมดไป 8,000 กว่าบาท

**ตอนที่เห็นกล่องนี้ความรู้สึกแบมเป็นยังไง?**

แบม : คือมันงงมากพอมาดูคลิปแล้วเราพูดแต่คำว่าจริงเหรอ จริงเหรอเนี่ย จริงหรอ แล้วก็มีคำนึงบอกว่าน้องมาแล้ว

กวาง : คือห่างจากตอนที่น้องหลุดไปประมาณแค่เดือนนึงเองแล้วก็มาใหม่เลย

แบม : คุณหมอจริงๆ ก็แนะนำว่ามีต่อได้เลยนะ หลังจากที่เราเสียใจไปรอบนั้นเพราะว่าค่าฮอร์โมนก็ยังสูงอยู่แล้วก็มีสิทธิ์ที่จะติดก็เลยลองต่อแต่ก็เว้นไปเพื่อให้ประจำเดือนกับมาอีกครั้ง คือเราใช้วิธีธรรมชาติด้วย

กวาง : แบม บอกว่าไปอวดพี่ๆเขาหน่อยว่าเราน้ำยาดี แบมบอกว่าชมเราหน่อยว่าเรามีน้ำยาซึ่งกว่าจะติดคือ 1 ปี เลยแต่กวางก็บอกเขาว่าที่ช้าเพราะว่าเราดูแอปพลิเคชัน แล้วแอปพลิเคชัน ไม่แม่น เรื่องของวันไข่ตกเรา แอปพลิเคชันไม่แม่น ถ้าเกิดเรานับเป็นกันตั้งแต่แรกเราก็มาแล้วตั้งแต่แต่งงานเลย

**เล่าความผิดหวังในตอนที่เสียน้องไปครั้งก่อนได้ไหม มันเกิดจากอะไร?**

กวาง : น้องไม่สมบูรณ์ค่ะเกิดขึ้นได้กับท้องแรกที่ธรรมชาติซึ่งตอนนั้นน้องอยู่มาจนถึงวีคที่ 6 แต่พอไปอัลตร้าซาวด์ดูน้องตัวเล็กเหมือนแค่วีคที่ 2 หรือวีค ที่ 4 ประมาณนี้

แบม : คุณหมอบอกว่ายังเป็นถุงอยู่ยังไม่ได้ฟอร์มตัวยังไม่ได้มีอะไร

กวาง : คือเหมือนในละครเลยคือลุกขึ้นยืนหลังจากที่นั่งโถชักโครกแล้วน้องก็หลุดไปเลยเหมือนในละครเลยซึ่งตอนนั้นเราอยู่คนเดียวแล้วตอนนั้นกวางก็ตะโกนเรียกแบม

แบม : ซึ่งเราก็รีบวิ่งขึ้นไปแล้วก็รู้เลยว่าเป็นช็อตนั้นเพราะว่าเช้านั้นไปโรงพยาบาลมาอัลตร้าซาวด์แล้วก็ยังเห็นว่า under develop นะต้องทานยาจะได้บูทฮอร์โมนตอนนั้นประมาณช่วงเที่ยงเองกวางทานข้าวแล้วก็ขึ้นไปเข้าห้องน้ำแล้วก็เลือดออกซึ่งเราก็เอาให้ชัวร์ด้วยการกลับไปที่โรงพยาบาลอีกครั้ง พอคุณหมออัลตร้าซาวด์ก็เป็นที่แน่ชัดว่าน้องไม่อยู่แล้ว

**ช่วงระยะเวลานั้นเป็นยังไงกันบ้าง?**

กวาง : ใครจะมาพูดถึงเรื่องลูกเรื่องเด็กตอนนั้นเราสองคนค่อนข้างจะเซ็นซิทีฟถึงขนาดที่ว่าไม่ยอมไปหาหลานเลย ไม่ยอมไปเจอหน้าหลังแท้ๆ เลยเพราะเราไม่อยากอยู่ในโมเมนต์เห็นเด็กๆ

**ร้องไห้หนักไปกี่วัน?**

กวาง : ร้องไห้ช่วงที่ไปพบหมอแล้วหมอบอกว่าประมาณ 50 50 นะ ไม่โอเค เดี๋ยวน้องก็จะไปเอง ตอนนั้นกวางก็ร้อง แต่แบมจะนิ่งคือแบมเขามาร้องไห้เสียใจตอนที่หลุดไปแล้ว ซึ่งตอนนั้นกวางก็นิ่งกวางก็จะหันไปถามเขาว่าเป็นอะไร ซึ่งเหมือนผู้หญิงเราจะแข็งแรงแข็งแกร่งกว่าเวลาเจอปัญหาพอปัญหามันจบแล้วเราก็มูฟออน แต่แบมเขาเพิ่งจะมาเป็น

แบม : คือเขามูฟออนจริง พอเขารู้เรื่องเสร็จเขาขึ้นรถแบมเองยังอยู่ในภวังค์ยังเสียใจอยู่หันมาหากวางมีลูกค้าโทรมาเขาก็คุยเรื่องงานต่อแบบเข้าโหมดทำงานเลยซึ่งเขาเก่งมากๆ

![แบม-กวาง กว่าจะเป็นพ่อแม่สมใจ เคยสูญเสียลูก เคลียร์ข่าวพิธีกรเบอร์1 อัพค่าตัวฉ่ำ ](https://www.khaosod.co.th/wpapp/uploads/2024/11/bam_kang_081167-8.jpg)

**เห็นว่าตอนนี้แบมวิ่งงานฉ่ำโดยมีคนเม้าธ์ว่าอัพค่าตัวขึ้น?**

แบม : ไม่จริงครับ ไม่อัพมามาเป็นปีแล้ว ถามว่ามีแพลนจะอัพเมื่อไหร่ เอาจริงๆ ยังไม่ได้คิดถึงเรื่องนี้อย่างก่อนหน้านี้มันเหมือนเป็นธรรมเนียมที่ทุกๆ ปี อาจจะมีขยับเล็กๆ น้อยๆ แต่ก็มีการคุยกับที่บ้านมาตั้งแต่ปีที่แล้วว่าตอนนี้เราอยู่ในราคาที่กำลังดีกำลังคุ้มค่ากำลังอยู่ในช่วงที่ว่าเราทำแล้วไม่ได้เหนื่อยเกิน เพราะว่าถ้าเกิดคิดแพงความคาดหวังก็ตกอยู่ที่เราเหมือนกันว่าเราจะต้องทำงานให้ดีมากๆ คือจริงๆ เราก็ตั้งใจทำอย่างเต็มที่อยู่แล้วแต่ตอนนี้เรารู้สึกว่าราคากำลังโอเคเราก็เลยคีพตรงนี้ไว้ เอาจริงๆ เราก็ดีใจมากที่เราเจองานที่ใช่ สนุกมากแล้วเราก็มีแพชชัน กับงานมากไฟมาเต็มมากซึ่งมันทำให้เราอยากที่จะทำงานให้เต็มที่ในทุกๆ งาน

**ถามถึงเรื่องซิกแพคหน่อย ขอดูคุณก็เต็มที่เหมือนกัน?**

แบม : ซึ่งเราเองอยากที่จะทำเต็มที่ในทุกด้าน

**สาวๆ ส่วนใหญ่เขาคุยกันถึง “แบม” ว่าน่ากินมาก ?**

กวาง : รู้ค่ะ

แบม : แล้วรู้สึกยังไงที่เป็นคนเดียวที่ได้กิน ?

กวาง : (หัวเราะ) ก็แบ่งๆ กัน คือเราไม่หึงอย่างเรื่องซิกแพคกวางจะมีแอบแนวรำคาญด้วยซ้ำเวลาเดินผ่านลิฟท์แล้วเขามองซ้ายมองขวาถ่ายซิกแพคตัวเอง

แบม : คือมันเหนื่อยมันคือน้ำพักน้ำแรงมันคือวินัยมันคือการสู้กับตัวเองในทุกๆวันในทุกๆ มื้อ มันก็ต้องมีการอวดกันบ้าง