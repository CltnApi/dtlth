---
layout: post
code: "ART24110816026BH31K"
origin_url: "https://www.khaosod.co.th/special-stories/news_9497136"
image: "https://github.com/user-attachments/assets/79a44303-6fe7-4e72-807e-32c47354e5d8"
title: "หนุ่มขี่รถจากพระราม 2 มา 'นัดรับรองเท้า' ที่ย่านสายไหม เจอวัยรุ่นพื้นที่บิด มีด ปืน รุมสาหัส"
description: "หนุ่มขี่รถจากพระราม 2 มา 'นัดรับรองเท้า' ที่ย่านสายไหม เจอวัยรุ่นพื้นที่บิด ถือมีดและปืน เข้ามารุมทำร้ายอาการบาดเจ็บสาหัส "
category: "SPECIAL_STORIES"
language: "th"
date: 2024-11-08T16:06:15.291Z
---

# หนุ่มขี่รถจากพระราม 2 มา 'นัดรับรองเท้า' ที่ย่านสายไหม เจอวัยรุ่นพื้นที่บิด มีด ปืน รุมสาหัส

[![หนุ่มขี่รถจากพระราม 2 มา 'นัดรับรองเท้า' ที่ย่านสายไหม เจอวัยรุ่นพื้นที่บิด มีด ปืน รุมสาหัส](https://www.khaosod.co.th/wpapp/uploads/2024/11/saimai.jpg "หนุ่มขี่รถจากพระราม 2 มา 'นัดรับรองเท้า' ที่ย่านสายไหม เจอวัยรุ่นพื้นที่บิด มีด ปืน รุมสาหัส")](https://www.khaosod.co.th/wpapp/uploads/2024/11/saimai.jpg)

**หนุ่มขี่รถจากพระราม 2 มา ‘นัดรับรองเท้า’ ที่ย่านสายไหม เจอวัยรุ่นพื้นที่บิด ถือมีดและปืน เข้ามารุมทำร้ายอาการบาดเจ็บสาหัส**

อีกหนึ่งเรื่องราวที่เกิดขึ้นจากการนับรับสินค้าทางออนไลน์กัน ภายหลังมีผู้ใช้เฟซบุ๊ก [Wachirawut](https://www.facebook.com/profile.php?id=100018080073073&__tn__=-UC*F) โพสต์ข้อความร้องเรียน หลังน้องชาย อายุ 16 ปี ถูกทำร้ายร่างกายสาหัส โดยระบุใจความดังนี้

น้องชาย ได้ดีลซื้อขายรองเท้าผ้าใบกับชายคนหนึ่ง ซึ่งหลังจากตกลงกันพักใหญ่ น้องชายได้ตัดสินใจ “นัดรับ” โดยขี่รถจักรยานยนต์จากบ้านย่านพระราม 2 กว่า 50 กิโล ไปหาเจ้าของรองเท้าที่ ซอยพหลโยธิน 54/1 แขวงคลองถนน เขตสายไหม กทม.

เมื่อไปถึงที่เกิดเหตุเวลาประมาณ 20.00 น. เป็นซอยมืดและเปลี่ยว น้องชายเลยทักหาเจ้าของรองเท้าว่าถึงแล้วให้ออกมาเลย เจ้าของบอกให้รอ

รอจนเกือบ 20 นาที เจ้าของรองเท้าก็ไม่ออกมา โทรไปก็ไม่รับ จึงคิดว่าแปลก ๆ แล้ว เลยตัดสินใจจะขับออกไปหาที่สว่าง ที่มีคนเยอะ แต่เจ้าของรองเท้าออกมาเจอพอดี รวมกับเพื่อน 3 คน

เจ้าของรองเท้าลงรถมาถามว่า ใช่คนที่มาซื้อรองเท้าไหม เลยบอกว่าใช่ เขาก็เลยทำท่าจะหยิบรองเท้าออกมาให้ สรุปหยิบปืนออกมาจ่อน้องให้เปิดใต้เบาะ แต่ใต้เบาะไม่มีอะไร มันเลยสับซอกน้องแล้วควักมีดสั้นมีดยาวออกมาไล่แทงตนกับน้อง แต่มันไม่ได้อะไรจากไป จากนั้นมันก็ลุมกระทืบน้อง 3-1 ทั้ง ๆ ที่น้องไม่เกี่ยวอะไรด้วยเลย ตนวนไปเอารถละรับน้องขับหนีออกมา

ทั้งนี้แม่น้องได้เข้าแจ้งความไว้แล้วที่ สน.สายไหม โดยมี ร.ต.ท.ภูชิสส์ ลิ่มศิรา รอง สว.(สอบสวน) สน.สายไหม เป็นพนักงานรับเรื่อง