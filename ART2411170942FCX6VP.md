---
layout: post
code: "ART2411170942FCX6VP"
origin_url: "https://www.khaosod.co.th/special-stories/news_9509557"
image: "https://github.com/user-attachments/assets/958bc41e-be78-44d7-9b95-e35075d60863"
title: "อึ้งหนูน้อยประกวดนางนพมาศ โชว์ความสามารถใช้ภาษามือ ความจริงชวนหดหู่ พ่อ-แม่เป็นใบ้-หูหนวก"
description: "อึ้งหนูน้อยโชว์ความสามารถ ใช้ภาษามือกลางเวทีประกวดนางนพ..."
category: "SPECIAL_STORIES"
language: "th"
date: 2024-11-17T09:47:16.526Z
---

# อึ้งหนูน้อยประกวดนางนพมาศ โชว์ความสามารถใช้ภาษามือ ความจริงชวนหดหู่ พ่อ-แม่เป็นใบ้-หูหนวก

[![อึ้งหนูน้อยประกวดนางนพมาศ โชว์ความสามารถใช้ภาษามือ ความจริงชวนหดหู่ พ่อ-แม่เป็นใบ้-หูหนวก](https://www.khaosod.co.th/wpapp/uploads/2024/11/nangnoppamas.jpg "อึ้งหนูน้อยประกวดนางนพมาศ โชว์ความสามารถใช้ภาษามือ ความจริงชวนหดหู่ พ่อ-แม่เป็นใบ้-หูหนวก")](https://www.khaosod.co.th/wpapp/uploads/2024/11/nangnoppamas.jpg)

**อึ้งหนูน้อยโชว์ความสามารถ ใช้ภาษามือกลางเวทีประกวดนางนพมาศ ความจริงชวนหดหู่ พ่อ-แม่เป็นใบ้-หูหนวก ชาวเน็ตแห่ชม เลี้ยงลูกได้ขนาดนี้โคตรเก่ง ทั้งที่ตัวเองพิการทั้งคู่**

วันที่ 17 พ.ย.67 สมาชิก **[TikTok @nita.gavintar9](https://www.tiktok.com/@nita.gavintar9/video/7438073784600513793)** ซึ่งเป็นผู้ช่วยผู้ใหญ่บ้านหญิง โพสต์คลิปการประกวดนางนพมาศ ที่ อ.แปลงยาว จ.ฉะเชิงเทรา โดยมีเป็นการจัดประกวดนางนพมาศน้อย มีเด็กๆ เข้าร่วมแสดงความสามารถหลายคน

แต่ที่ทำให้กรรมการและคนดูได้อึ้งคือ ความสามารถพิเศษของหนูน้อยผู้เข้าประกวดนางนพมาศคนหนึ่ง นั่นคือการใช้ภาษามือ ซึ่งในเด็กวัยแค่นี้ถือว่าเก่งมากๆ และเหตุผลที่น้องคนนี้รู้ภาษามือก็เพราะพ่อและแม่เป็นใบ้หูหนวก เมื่อหลายคนได้ยินก็มีน้ำตาซึมออกมา

โดยในคลิปหนูน้อยได้โชว์ความสามารถด้านภาษามือแม้จะพูดออกมาได้กระท่อนกระแท่นก็ตาม ก่อนจะรู้ความจริงจากปากหนูน้อยสาเหตุที่รู้ภาษามือ ทุกคนอึ้งไปตามๆ กัน ซึ่งผู้โพสต์ระบุข้อความว่า _**“น้องเก่งมาก พ่อแม่ก็น่ารัก หนูน้อยนพมาศตัวแทนของบ้านเขาสะท้อน หมู่ 10 ตำบลหนองไม้แก่นจ้า”**_

หลังโพสต์ดังกล่าวเผยแพร่ไป ก้มีคนเข้ามาแสดงความคิดเห็นจำนวนมาก ซ้ำยังเอ็นดูและสงสารในคราวเดียวกัน หลายๆ คนอยากส่งเสริมให้หนูน้อยมีอนาคตที่ดี และยังได้ชื่นชมพ่อแม่ที่เลี้ยงน้องมาได้อย่างดี ทั้งที่การสื่อสารค่อนข้างยากลำบาก ขณะเดียวกันก็มีคนถามว่าน้องได้มงหรือเปล่า ผู้โพสต์ก็ตอบว่า ได้ที่ 2



