---
layout: post
code: "ART24112711416F4GFQ"
origin_url: "https://www.khaosod.co.th/breaking-news/news_9524052"
image: "https://github.com/user-attachments/assets/caad1476-66eb-4b19-ad55-02af1cb1efed"
title: "ศาลให้ประกัน ดาว พี่เมียทนายตั้ม วงเงิน 1 ล้านบาท สั่งห้ามออกนอกประเทศ"
description: "ศาลให้ประกัน ดาว พี่เมียทนายตั้ม วงเงิน 1 ล้านบาท สั่งห้ามออกนอกประเทศ หลังพนักงานสอบสวน ส่งฝากขัง ปมสมคบกันฟอกเงิน-ฉ้อโกง "
category: "HOT_NEWS"
language: "th"
date: 2024-11-27T13:06:54.861Z
---

# ศาลให้ประกัน ดาว พี่เมียทนายตั้ม วงเงิน 1 ล้านบาท สั่งห้ามออกนอกประเทศ

[![ศาลให้ประกัน ดาว พี่เมียทนายตั้ม วงเงิน 1 ล้านบาท สั่งห้ามออกนอกประเทศ](https://www.khaosod.co.th/wpapp/uploads/2024/11/dao-3.jpg "ศาลให้ประกัน ดาว พี่เมียทนายตั้ม วงเงิน 1 ล้านบาท สั่งห้ามออกนอกประเทศ")](https://www.khaosod.co.th/wpapp/uploads/2024/11/dao-3.jpg)

**ศาลให้ประกัน ดาว พี่เมียทนายตั้ม วงเงิน 1 ล้านบาท สั่งห้ามออกนอกประเทศ หลังพนักงานสอบสวน ส่งฝากขัง ปมสมคบกันฟอกเงิน-ฉ้อโกง**

วันที่ 27 พ.ย.2567 ที่ศาลอาญา ถนนรัชดาภิเษก คณะพนักงานสืบสวนสอบสวน ตามคำสั่งกองบัญชาการตำรวจสอบสวนกลาง ควบคุมตัว น.ส.ปิณฑิรา หรือดาว การวัลย์ อายุ 43 ปี พี่สาวภรรยาทนายตั้ม ผู้ต้องหาตามหมายจับศาลอาญา ในความผิดฐาน “ร่วมกันกันฟอกเงิน และสมคบโดยการตกลงกันตั้งแต่สองคนขึ้นไปเพื่อกระทำความผิดฐานฟอกเงิน และได้มีการกระทำความผิดฐานฟอกเงินเพราะเหตุที่ได้มีการสมคบกัน” มายื่นคำร้องฝากขังครั้งเเรกต่อศาลอาญาเป็นเวลา 12 วัน

ต่อมาในช่วงเย็น ภายหลังศาลรับฝากขังน.ส.ปิณฑิรา หรือดาว การิวัลย์ อายุ 43 ปี พี่สาวภรรยาทนายตั้ม ผู้ต้องหายื่นคำร้องพร้อมหลักทรัพย์ขอปล่อยชั่วคราว ระหว่างฝากขังศาลคำร้องพร้อทหลักทรัพย์พิจารณาเเล้วอนุญาตปล่อยชั่วคราว โดยกำหนดเงื่อนไขห้ามเดินทางออกนอกประเทศเว้นได้รับอนุญาตจากศาล

โดยภายหลังได้รับการปล่อยชั่วคราวน.ส.ปิณฑิรา เดินทางกลับ โดยไม่ได้ปรากฎตัวต่อสื่อมวลชนที่รอทำข่าวอยู่ที่ศาลอาญา ทั้งนี้ศาลอาญาให้ประกัน ดาว พี่เมียทนายตั้ม วงเงิน 1 ล้านบาท

อ่าน [ฝากขัง ’ดาว‘ พี่สาวเมียตั้ม สมคบฟอกเงิน-ฉ้อโกง พี่อ้อย 39 ล้าน กองปราบค้านประกัน แจง 5 เหตุผล](https://www.khaosod.co.th/breaking-news/news_9523683)

อ่าน [เปิดพฤติการณ์ ‘ดาว’ พี่เมียตั้ม บิ๊กก้อง ชี้ ทำหน้าที่รับเงินไปแบ่งให้พรรคพวก](https://www.khaosod.co.th/crime/news_9524025)