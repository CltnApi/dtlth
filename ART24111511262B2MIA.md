---
layout: post
code: "ART24111511262B2MIA"
origin_url: "https://www.khaosod.co.th/special-stories/news_9507616"
image: "https://github.com/user-attachments/assets/2ed4681c-c39c-47ef-94a2-cefd65628e62"
title: "โจรชุมกว่ายุง ลักท่อกลางวันแสกๆ ต่อหน้าเจ้าของ ไล่ไป 4 ครั้งยังกล้ากลับมา โอดโดนไป 2 แสน"
description: "โจรชุมกว่ายุง กลางวันแสกยังกล้าลงมือ ลักท่อประปาริมถนนต..."
category: "SPECIAL_STORIES"
language: "th"
date: 2024-11-15T14:51:37.848Z
---

# โจรชุมกว่ายุง ลักท่อกลางวันแสกๆ ต่อหน้าเจ้าของ ไล่ไป 4 ครั้งยังกล้ากลับมา โอดโดนไป 2 แสน

[![โจรชุมกว่ายุง ลักท่อกลางวันแสกๆ ต่อหน้าเจ้าของ ไล่ไป 4 ครั้งยังกล้ากลับมา โอดโดนไป 2 แสน](https://www.khaosod.co.th/wpapp/uploads/2024/11/laktor.jpg "โจรชุมกว่ายุง ลักท่อกลางวันแสกๆ ต่อหน้าเจ้าของ ไล่ไป 4 ครั้งยังกล้ากลับมา โอดโดนไป 2 แสน")](https://www.khaosod.co.th/wpapp/uploads/2024/11/laktor.jpg)

**โจรชุมกว่ายุง กลางวันแสกยังกล้าลงมือ ลักท่อประปาริมถนนต่อหน้าเจ้าของ ชาวบ้านช่วยจับ สะบัดหลุดหนีทัน เจ้าของสุดเซ็ง ไล่ไป 4 ครั้งยังกล้ากลับมาอีก เผย 2 เดือนโดนไปร่วม 2 แสน**

วันที่ 15 พ.ย.67 สมาชิก **[TikTok @yjs\_motor](https://www.tiktok.com/@yjs_motor/video/7436351020675910932)** โพสต์คลิปกลุ่มคนร้ายกำลังมาขโมยท่อประปาพีอีกลางวันแสกๆ ที่อยู่ริมถนน โดยระบุข้อความว่า **“ขโมยได้ทุกวัน ถ้ายิงมันตายจะติดคุกมั้ยอะ” และ “บ้านบึง ชลบุรี โจรขโมยชุมกว่ายุง 11/11/2567”**

โดยในคลิปเป็นถนนที่กำลังก่อสร้าง โดยคนร้ายได้ขับรถกระบะมาจอดริมถนนแล้วช่วยกันตัดท่อเพื่อนำขึ้นรถ โดยมีคนร้ายอีกคนนั่งติดเครื่องรออยู่บนรถกระบะ ซึ่งก็มีชายเสื้อผ้า ซึ่งเป็นชาวบ้านแถวนั้นเข้าไปห้ามปราม แต่คนร้ายก็ไม่หยุด

ก่อนที่จะมีหญิงคนหนึ่งรีบวิ่งเข้าไป ชายเสื้อฟ้าจึงพยายามจับคนร้าย แต่คนร้ายก็สะบัดหลุดแล้วรีบวิ่งขึ้นรถกระบะเร่งเครื่องขับหลบหนีไปอย่างรวดเร็ว โดยยังไม่ทันได้ท่อที่ตั้งใจมาขโมยไปแต่อย่างใด

หลังโพสต์ดังกล่าวเผยแพร่ไป ก็มีคนเขามาแสดงความคิดเห็นจำนวนมาก และยังแนะนำให้ไปแจ้งความ ซึ่งผู้โพสต์ก็เข้ามาอธิบายต่อในคอมเมนต์ว่า สามารถถ่ายทะเบียนรถของคนร้ายไว้ได้ รวมทั้งถ่ายใบหน้าของคนร้ายได้อย่างชัดเจน และเข้าไปแจ้งความแล้ว

นอกจากนี้ยังมีคนถามว่า ซื้อท่อมาในราคาเท่าไร ผู้โพสต์ก็ตอบว่า ซึ่งมาในราคาเมตรละ 800-900 บาท ถ้าเอาไปขายจะได้กิโลกรัมละ 14 บาท และยังมีคนบอกอีกว่า **“บอกเลยว่าอันตรายมาก คนที่วิ่งเข้าไปเค้าเอามีดแทงไส้ไหลคุณจะทำยังไงคุ้มหรือครับ”**

ผู้โพสต์ก็ตอบว่า **“ผมนี่เสียใจมากเลย พี่ที่เข้าไปไม่ได้มีส่วนเกี่ยวข้องกับผมเลย ตอนแรกพี่เค้าเข้าไปบอกว่าอย่าไปเอาของๆ เค้า คนเอาย้อนกลับมาว่าไม่ใช่ของตัวเองจะมาหวงทำมั้ย พี่แกเลยขึ้นโชคดีที่มันไม่สวนกลับ”** และผู้โพสต์ยังบอกอีกว่า **“ผมไล่ไปสี่ครั้งแล้วครับ ไม่ยอมเลิก สองเดือนแล้วเอาของผมไปร่วมสองแสนละ”**



