---
layout: post
code: "ART2411230317RA7TIF"
origin_url: "https://www.khaosod.co.th/entertainment/news_9517747"
image: "https://github.com/user-attachments/assets/f8c3d652-6e70-460a-a311-dfe890a0d4a7"
title: "ราชินีหนังวัยรุ่นคืนชีพ! \"ลินด์เซย์ โลฮาน\" ลุกส์ล่าสุด สวยสะกดทุกสายตา"
description: "ราชินีหนังวัยรุ่นคืนชีพ! \"ลินด์เซย์ โลฮาน\" (Lindsay Lohan) ลุกส์ล่าสุด สวยสะกดทุกสายตา หลังฝ่าฟันมรสุมชีวิต จากติดเหล้า-ยา หวนคืนแสงสปอตไลต์อีกครั้ง"
category: "ENTERTAINMENT"
language: "th"
date: 2024-11-23T03:26:24.229Z
---

# ราชินีหนังวัยรุ่นคืนชีพ! "ลินด์เซย์ โลฮาน" ลุกส์ล่าสุด สวยสะกดทุกสายตา

[![ราชินีหนังวัยรุ่นคืนชีพ! "ลินด์เซย์ โลฮาน" ลุกส์ล่าสุด สวยสะกดทุกสายตา](https://www.khaosod.co.th/wpapp/uploads/2024/11/Lindsay-Lohan-02.jpg "ราชินีหนังวัยรุ่นคืนชีพ! "ลินด์เซย์ โลฮาน" ลุกส์ล่าสุด สวยสะกดทุกสายตา")](https://www.khaosod.co.th/wpapp/uploads/2024/11/Lindsay-Lohan-02.jpg)

**ราชินีหนังวัยรุ่นคืนชีพ! “ลินด์เซย์ โลฮาน” (Lindsay Lohan) ลุกส์ล่าสุด สวยสะกดทุกสายตา หลังฝ่าฟันมรสุมชีวิต จากติดเหล้า-ยา หวนคืนแสงสปอตไลต์อีกครั้ง**

เมื่อวันที่ 23 พฤศจิกายน 2567 เรียกเสียงฮือฮากระหึ่มโลกโซเชียลกับการกลับมาปรากฏตัวอีกครั้งของ **“ลินด์เซย์ โลฮาน” (Lindsay Lohan)** รักแรกฮอลลีวูดของใครหลายคน ซึ่งความสวยสะกดตาจากลุกส์ล่าสุด ก็ทำเอาเกิดกระแสครึกโครมในโซเชียลว่านี่คือ ‘การคืนชีพของราชินีหนังวัยรุ่น’ หลังจากผ่านมรสุมชีวิตครั้งยิ่งใหญ่

**“ลินด์เซย์ โลฮาน” (Lindsay Lohan)** ในวัย 38 ปี ได้โอกาสหวนคืนแสงสปอตไลต์อีกครั้ง และขึ้นแท่นเป็นราชินีภาพยนตร์คริสต์มาสทันที หลังงานเปิดตัวภาพยนตร์เรื่องใหม่ของเธอ เรื่อง _Our Little Secret_ หนังโรแมนติกคอมเมดี้เหมาะกับช่วงหยุดยาวของ Netflix ที่โรงภาพยนตร์ The Paris Theatre ในนิวยอร์กซิตี้ เมื่อคืนวันจันทร์ที่ผ่านมา

ภาพประกอบ

**ลินด์เซย์** มาในลุกส์ผมบลอนด์และชุดดำสุดหรูหราลึกลับดั่งแม่มด ราวกับตอกย้ำถึงความงามอันเป็นอมตะของเธอ ทั้งงานหน้างานผม ช่วยสร้างความสมดุลระหว่างความสง่างามและความเย้ายวนได้อย่างลงตัว

ยิ่งกว่าความงามภายนอกที่เราได้เห็น **ลินด์เซย์** ยังส่งรอยยิ้มเปี่ยมสุขน่าจดจำกับรอยยิ้มแห่งฮอลลีวูดซึ่งเป็นอาวุธและเกราะกำบังที่ยืนยันกับโลกว่าเธอแข็งแกร่งและพร้อมแสดงศักยภาพอวดผลงานการแสดงของเธอสู่สายตาชาวโลกอีกครั้ง

ADVERTISEMENT

ท่ามกลางเสียงชื่นชมจากแฟน ๆ ที่ชื่นชมความสวยอมตะ และชื่นชมหัวใจเหล็กกล้าของเธอที่ต่อสู้กับอาการติดแอลกอฮอล์และการเข้ารับการบำบัดยาเสพติด ทำให้เธอหวนคืนแสงสปอตไลต์ได้อย่างงามสง่าอีกครั้งในวัย 38 ปี

ภาพประกอบ

สำหรับ **“ลินด์เซย์ โลฮาน” (Lindsay Lohan)** เป็นนางเอกภาพยนตร์วัยรุ่นในดวงใจใครหลายคน เป็นที่รู้จักจากเรื่อง Parent Trap, Mean Girls ฯลฯ ก่อนที่เธอจะเจอมรสุมชีวิตครั้งใหญ่กับภาวะติดแอลกอฮอล์และยาเสพติด จนเธอต้องเข้ารับการบำบัด หายหน้าหายตาไปจากวงการบันเทิง

ก่อนที่จะสามารถกลับมายืนหยัดบนเส้นทางการแสดงได้อีกครั้ง ท่ามกลางเสียงชื่นชมและกำลังใจจากแฟน ๆ

ภาพประกอบ

ภาพประกอบ

ภาพประกอบ

ภาพประกอบ