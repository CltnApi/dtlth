---
layout: post
code: "ART2411162002H7LWH4"
origin_url: "https://www.khaosod.co.th/sports/news_9508770"
image: "https://github.com/user-attachments/assets/e2f63183-e132-4af0-82b0-7e2a0f9118ab"
title: "น็อคเอาท์ โดนความสดไล่บดพ่าย คอลลาโซ เข็มขัดแชมป์ WBA มินิมั่มเวตกระเด็น"
description: "น็อคเอาท์ ซีพีเอฟ แม้ว่าจะทำผลงานการชกได้ดีในช่วงต้น แต่ว่าต้านความรวดเร็วและแข็งแกร่งของนักชกรุ่นหลังไม่ไหว โดนน็อกเข็มขัดแชมป์โลกกระเด็น"
category: "SPORTS"
language: "th"
date: 2024-11-16T20:07:21.732Z
---

# น็อคเอาท์ โดนความสดไล่บดพ่าย คอลลาโซ เข็มขัดแชมป์ WBA มินิมั่มเวตกระเด็น

[![น็อคเอาท์ โดนความสดไล่บดพ่าย คอลลาโซ เข็มขัดแชมป์ WBA มินิมั่มเวตกระเด็น](https://www.khaosod.co.th/wpapp/uploads/2024/11/Knockout.jpg "น็อคเอาท์ โดนความสดไล่บดพ่าย คอลลาโซ เข็มขัดแชมป์ WBA มินิมั่มเวตกระเด็น")](https://www.khaosod.co.th/wpapp/uploads/2024/11/Knockout.jpg)

น็อคเอาท์ ซีพีเอฟ แม้ว่าจะทำผลงานการชกได้ดีในช่วงต้น แต่ว่าต้านความรวดเร็วและแข็งแกร่งของนักชกรุ่นหลังไม่ไหว โดนน็อกเข็มขัดแชมป์โลกกระเด็น

น็อคเอาท์ ซีพีเอฟ หรือ ธรรมนูญ นิยมตรง แชมป์โลกรุ่นมินิมั่มเวต (105 ปอนด์) สมาคมมวยโลก(WBA) วัย 34 ปี แชมป์โลกที่เหลืออยู่เพียงหนึ่งเดียวของเมืองไทยในตอนนี้ ขึ้นชกล้มแชมป์กับ ออสการ์ คอลลาโซ แชมป์โลกรุ่นเดียวกันขององค์กรมวยโลก (WBO) วัย 27 ปี จากเปอร์โตริโก ในศึกลาติโน ไนท์ ที่กรุงริยาด ประเทศซาอุดีอาระเบีย เมื่อช่วงเช้ามืดวันที่ 17 พ.ย.

เริ่มการชกช่วง 4 ยกแรกทั้งสองฝ่ายต่างพยายามเดินหน้าบุกเข้าใส่กันอย่างต่อเนื่อง โดยแชมป์โลกชาวไทยชัดเจนกว่าเล็กน้อยในการปล่อยหมัดเข้าลำตัว บีบให้ ออสการ์ คอลลาโซ ต้องเดินหน้าทำคะแนนแต่ยังโดนนกชกชาวไทยสวนกลับสวยหลายหมัด ขณะที่แชมป์องค์กรมวยโลกได้โอกาสฮุกขวาเข้ากราบนักชกชาวไทยให้กรรมการนับแปดในช่วงปลายยกที่ 6

เข้าสู่ยกที่ 7 คอลลาโซเร่งเกมเดินหน้ารุกไล่อย่างหนักพร้อมกับส่งให้น็อคเอาท์หล่นไปกองให้กรรมการนับแปดอีกครั้ง แม้ว่าจะพยายามลุกขึ้นมาสู้แต่สุดท้ายโดน คอลลาโซจัดการส่งหมัดซ้ายตรงเข้าคางตามด้วยฮุกขวาเข้าสีข้างส่งน็อคเอาท์ล้มลงอีกครั้ง กรรมการตัดสินใจยุติการชกให้ ออสการ์ คอลลาโซ ชนะน็อคเอาท์ในยกที่ 7 คว้าเข็มขัดแชมป์ 3 เส้นไปครอง