---
layout: post
code: "ART2411191007JVWO62"
origin_url: "https://www.khaosod.co.th/breaking-news/news_9512615"
image: "https://github.com/user-attachments/assets/3a202cc1-b8e6-4338-9354-7475f0d41d81"
title: "เปิดโผแต่งตั้ง นายพลตำรวจ 'ยิ่งยศ เทพจำนงค์' ภาค 1 'ไตรรงค์ ผิวพรรณ' คุมปส."
description: "เปิดโผแต่งตั้ง นายพลตำรวจ 'ยิ่งยศ เทพจำนงค์' ภาค 1 'สันติ ชัยนิรามัย' คุมนครบาล 'ไตรรงค์ ผิวพรรณ' คุมปส. มณฑล บัวจีบ ขึ้นคุมตำรวจไซเบอร์"
category: "HOT_NEWS"
language: "th"
date: 2024-11-19T10:21:23.718Z
---

# เปิดโผแต่งตั้ง นายพลตำรวจ 'ยิ่งยศ เทพจำนงค์' ภาค 1 'ไตรรงค์ ผิวพรรณ' คุมปส.

[![เปิดโผแต่งตั้ง นายพลตำรวจ 'ยิ่งยศ เทพจำนงค์' ภาค 1 'ไตรรงค์ ผิวพรรณ' คุมปส.](https://www.khaosod.co.th/wpapp/uploads/2024/11/police454-2.jpg "เปิดโผแต่งตั้ง นายพลตำรวจ 'ยิ่งยศ เทพจำนงค์' ภาค 1 'ไตรรงค์ ผิวพรรณ' คุมปส.")](https://www.khaosod.co.th/wpapp/uploads/2024/11/police454-2.jpg)

**เปิดโผแต่งตั้ง นายพลตำรวจ ‘ยิ่งยศ เทพจำนงค์’ ภาค 1 ‘สันติ ชัยนิรามัย’ คุมนครบาล ‘ไตรรงค์ ผิวพรรณ’ คุมปส. มณฑล บัวจีบ ขึ้นคุมตำรวจไซเบอร์**

วันที่ 19 พ.ย.67 ที่สำนักงานตำรวจแห่งชาติ ผู้สื่อข่าวรายงานว่า ตามที่ พล.ต.ท.ยิ่งยศ เทพจำนงค์ ผู้บัญชาการสำนักงานกำลังพล (ผบช.สกพ.) มีหนังสือเวียนแจ้ง รองผบ.ตร. และจตช. กรรมการพิจารณาการแต่งตั้งข้าราชการตำรวจระดับ ตร. หรือ บอร์ดกลั่นกรอง ตามพ.ร.บ.ตำรวจแห่งชาติ 2565 เพื่อพิจารณาตรวจสอบคุณสมบัติและความเหมาะสม ในการศัดเลือกหรือแต่งตั้งระดับรองผบ.ตร.-ผบช.

โดยมี พล.ต.อ.กิตติ์รัฐ พันธุ์เพ็ชร์ ผบ.ตร.เป็น ประธานกรรมการ กรรมการประกอบด้วย รองผบ.ตร. จเรตำรวจแห่งชาติ และตัวแทนสำนักงานคณะกรรมการข้าราชการพลเรือน (กพ.) จากนั้นจะนำรายชื่อผู้บัญชาการ (ผบช.) และจตร. เสนอต่อที่ประชุมก.ตร.ที่ น.ส.แพทองธาร ชินวัตร นายกรัฐมนตรี เป็นประธานในวันที่ 20 พ.ย.

โดยผู้ช่วย ผบ.ตร.ขึ้นรองผบ.ตร. เรียงตามอาวุโส 100 % จำนวน 4 เก้าอี้ มี พล.ต.ท.ประจวบ วงศ์สุข นรต.39 พล.ต.ท.นิรันดร เหลื่อมศรี นรต. 43 พล.ต.ท.กรไชย คล้ายคลึง นรต.41 และพล.ต.ต.ธัชชัย ปิตะนีละบุตร นรต.42

ระดับ ผบช. ขึ้นผู้ช่วย ผบ.ตร. เรียงตามอาวุโส 100 % จำนวนม 7 เก้าอี้ มีพล.ต.ท.ธรพล ศรีโสภา จรต.(หน.จต.) พล.ต.ท.ธิติ แสงสว่าง ผบช.น. พล.ต.ท.อภิชาติ เพชรประสิทธิ์ ผบช.ส. พล.ต.ท.กฤษฎา สุรเชษฐพงษ์ ผบช.สกบ. พล.ต.ท.อิทธิพล อิทธิสารรณชัย ผบช.สตม. พล.ต.ท.สมประสงค์ เย็นท้วม ผบช.ภ.2 และพล.ต.ท.สรายุทธ สงวนโภคัย ผบช.ภ.4

สำหรับระดับผบช. ตำแหน่งที่น่าสนใจอย่างผู้บัญชาการตำรวจนครบาล(ผบช.น.) คาด พล.ต.ท.สันติ ชัยนิรามัย จตร.(สบ.8) นรต.รุ่น 48 อดีตผบก.สส.บช.น. ที่ผ่านมงานด้านงานสืบสวนคลี่คลายคดี สำคัญๆ มามากมาย คาดนั่งตำแหน่ง ผบช.น.

พล.ต.ต.ภาณุมาศ บุญญลักษม์ รองผบช.สตม. นรต.รุ่น 41 นั่งผบช.สตม พล.ต.ต.มณฑล บัวจีบ รองผบช.ส. นรต.รุ่น 43 นั่งผบช.สอท. (ตำรวจไซเบอร์) พล.ต.ท.ยิ่งยศ เทพจำนงค์ ผบช.สกพ. นรต.รุ่น 41 ที่มีผลงานมากมาย คาดโยกมานั่ง ผบช.ภ.1 พล.ต.ท.อาชยน ไกรทอง ผบช.ประจำสำนักงานผบ.ตร. คาดขยับมานั่ง ผบช.สกพ.

พล.ต.ท.ไตรรงค์ ผิวพรรณ ผบช.สพฐ.ตร. นรต.46 คลี่คลายคดีสำคัญในมุมพยานหลักฐาน โยกนั่ง ผบช.ปส. พล.ต.ท.สุรพล เปรมบุตร ผบช.ประจำสำนักงาน ผบ.ตร. นรต.41 นั่งผบช.ภ.2 พล.ต.ต.ธรรมศักดิ์ ปิ่นทอง รองผบช.ภาค 6 นรต.43 ตีคู่มากับ พล.ต.ท.กฤษฎา กาญจนอลงกรณ์ นรต.47 ผบช.ประจำ สง.ผบ.ตร. คาดนั่ง ผบช.ภ.3

พล.ต.ต.ฉัตรชัย สุรเชษฐพงษ์ รองผบช.ภาค 2 นรต.42 นั่งผบช.ภ.4 พล.ต.ท.กฤตธาพล ยี่สาคร ผบช.ภาค 5 นรต.42 อยู่ที่เดิม พล.ต.ท.กิติศักดิ์ ดุรงควิบูลย์ ผบช.ภาค 6 นรต.42 ลูกชาย พล.ต.อ.พรศักดิ์ ดุรงควิบูลย์ อดีตผบ.ตร. อยู่ที่เดิม พล.ต.ท.นัยวัฒน์ ผะเดิมชิต ผบช.ภ.7 พล.ต.ท.สุรพงษ์ ถนอมจิตร ผบช.ภ.8 พล.ต.ท.ปิยะวัฒน์ เฉลิมศรี ผบช.ภาค 9 อยู่ที่เดิม

พล.ต.ท.ศักย์ศิรา เผือกอ่ำ ผบช.ทท. นรต.42 อยู่ที่เดิม พล.ต.ท.วัฒนา ยี่จีน ผบช.ศ. นรต.40 โยกเป็นผบช.สพฐ.ตร. พล.ต.ต.วีรชน บุญทวี รอง ผบช.ภ.5 นรต.41 เบียดคู่กับพล.ต.ต.รุ่งโรจน์ ฐากูรปุณยสิริ รองผบช.ตชด. นรต.48 นั่งผบช.ตชด. พล.ต.ต.บัณฑิต ตุงคะเศรณี รองผบช.ภ.6 นรต.41 คาดนั่ง ผบช.ส.

พล.ต.ต.ปรัชญา ประสานสุข รองผบช.สตม. นรต.46 คาดนั่งผบช.ประจำสำนักงานผบ.ตร. พล.ต.ท.เสนิต สำราญสำรวจกิจ ผบช.รร.นรต. นรต.40 คาดโยกมานั่ง ผบช.ศ. เปิดทางให้ พล.ต.ท.นิธิธร จินตกานนท์ ผบช.ประจำสำนักงานผบ.ตร นรต.47 คาดนั่ง ผบช.รร.นรต.แทน ส่วน พล.ต.ต.อาทิชา เปาอินทร์ นรต.44 รองผบช.ภ.7 เป็นผบชประจำสำนักงานผบ.ตร.

รายงานข่าวว่า มีหลายนายตำรวจฝีมือดีหลายนายที่ไม่ได้รับการแต่งตั้งในรอบนี้ อาทิ พล.ต.ต.นพศิลป์ พูลสวัสดิ์ รองผบช.น. นรต.46 มือสืบสวนติดตามจับกุมคนร้ายคลายคดีสำคัญเป็นที่ประจักษ์ เนื่องจาก พล.ต.อ.กิตติ์รัฐ ยึดกฏเหล็กตัดตั๋วต่างๆ โดยเฉพาะกลุ่มอาวุโสน้อย ครองยศ 2 ปีและยังไม่เข้าหลักเกณฑ์