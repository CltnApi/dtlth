---
layout: post
code: "ART2411070856EJXYAP"
origin_url: "https://www.khaosod.co.th/special-stories/news_9494807"
image: "https://github.com/user-attachments/assets/edb889fc-9f4b-46a9-9a80-489a1ef42b73"
title: "เผยความรู้สึก เจ๊อ้อย หลังรู้ข่าว ทนายตั้ม-เมีย ถูกจับหน้าเครียดซึม"
description: "เผยความรู้สึก เจ๊อ้อย หลังรู้ข่าว ทนายตั้ม และเมีย ถูกจับ หน้าเครียดซึมโดนคุมตัวสอบปากคำ ยืนยันไม่ยอมความ ปมเงิน 71 ล้านบาท "
category: "SPECIAL_STORIES"
language: "th"
date: 2024-11-07T09:01:29.753Z
---

# เผยความรู้สึก เจ๊อ้อย หลังรู้ข่าว ทนายตั้ม-เมีย ถูกจับหน้าเครียดซึม

[![เผยความรู้สึก เจ๊อ้อย หลังรู้ข่าว ทนายตั้ม-เมีย ถูกจับหน้าเครียดซึม](https://www.khaosod.co.th/wpapp/uploads/2024/11/sittra07-11-04.jpg "เผยความรู้สึก เจ๊อ้อย หลังรู้ข่าว ทนายตั้ม-เมีย ถูกจับหน้าเครียดซึม")](https://www.khaosod.co.th/wpapp/uploads/2024/11/sittra07-11-04.jpg)

_**เผยความรู้สึก เจ๊อ้อย หลังรู้ข่าว ทนายตั้ม และเมีย ถูกจับ หน้าเครียดซึมโดนคุมตัวสอบปากคำ ยืนยันไม่ยอมความ ปมเงิน 71 ล้านบาท**_

วันที่ 7 พ.ย. 2567 ภายหลังเจ้าหน้าที่ตำรวจบก.ป. จับกุม ทนายตั้ม ตามหมายจับศาลอาญาที่ จ.5337/2567 ลงวันที่ 7 พ.ย.2567 ข้อหา ฉ้อโกง , ฟอกเงิน, ร่วมกันฟอกเงิน และสมคบฟอกเงิน รวมถึงจับกุม นางปทิตตา เบี้ยบังเกิด ภรรยาของนายษิทรา ตามหมายจับศาลอาญา ที่ จ.5338/2567 ลงวันที่ 7 พ.ย. 2567 ข้อหา ร่วมกันฟอกเงิน

โดยจับกุม ทั้ง 2 คน ได้ที่ จ.ฉะเชิงเทรา หลังเดินออกจากบ้านด้วยรถปอร์เช่ สีน้ำตาล มุ่งหน้าไป จ.สระแก้ว ต่อมา เจ้าหน้าที่ตำรวจบก.ป. ก็คุมตัว ทนายตั้ม พร้อมภรรยา มาที่กองบังคับการปราบปราม (บก.ป.) เพื่อสอบปากคำ พร้อมคัดค้านการประกันตัว

[![](https://www.khaosod.co.th/wpapp/uploads/2024/11/sittra07-11-04-2-696x392.jpg)](https://www.khaosod.co.th/wpapp/uploads/2024/11/sittra07-11-04-2.jpg)

ผู้สื่อข่าวรายงานว่า สำหรับคดีที่ ทนายตั้ม ถูกจับกุมครั้งนี้ เบื้องต้นมีมูลฐานมาจากคดีฉ้อโกงเงินจาก น.ส.จตุพร อุบลเลิศ หรือ เจ๊อ้อย ในส่วนของเงิน จำนวน 71 ล้านบาท เงินซื้อรถเบนซ์ จำนวน 13 ล้านบาท และเงินจำนวน 9 ล้านบาท ซึ่งค่าเป็นเขียนแบบโรงแรม

ส่วนคดีฉ้อโกงเงิน จำนวน 39 ล้านบาท และเงินในคดีอื่น ๆ พนักงานสอบสวน กำลังตรวจสอบหลักฐาน เพื่อจะได้มีการแจ้งข้อกล่าวเพิ่มเติมต่อไปอีกด้วย

[![](https://www.khaosod.co.th/wpapp/uploads/2024/11/sittra07-11-04-1-696x392.jpg)](https://www.khaosod.co.th/wpapp/uploads/2024/11/sittra07-11-04-1.jpg)

ต่อมาได้สอบถามไปยัง **นายสมชาติ พินิจอักษร หรือทนายของเจ๊อ้อย** กล่าวว่า เจ๊อ้อย รวมถึงตัวเองทราบข่าวแล้ว ก็เห็นจากในข่าวว่าทั้งคู่ถูกจับ ซึ่งทางเจ๊อ้อยเอง ก็ไม่ได้มีความรู้สึกหรือมีอาการอะไร ก็เฉย ๆ กลาง ๆ

[![](https://www.khaosod.co.th/wpapp/uploads/2024/11/sittra07-11-04-4-696x392.jpg)](https://www.khaosod.co.th/wpapp/uploads/2024/11/sittra07-11-04-4.jpg)

แต่ขอยืนยันว่าให้ทางตำรวจดำเนินการตามกฎหมายเหมือนเดิม ไม่มียอมความใด ๆ และไม่ขอพูดคุยอะไรกันอีก ส่วนตอนนี้เจ๊อ้อยก็รู้สึกโล่งใจ สบายใจมากตั้ง แต่ได้ให้ถ้อยคำกับทางตำรวจไปก่อนหน้านี้

เมื่อถามว่าเห็นภาพ ทนายตั้ม ตอนลงมาจากรถหน้ากองปราบฯ มีสีหน้าซีดและเครียดหรือไม่ น่าสงสารหรือไม่ เพราะท่าทีไม่เหมือนวันก่อนนั้น **ทนายความ บอกว่า** _“เห็นแล้ว เจ๊อ้อย เองก็ไม่ได้สงสารอะไร แต่ก็ยอมรับว่าท่าทีแตกต่างกว่าวันก่อน ดูซึม ๆ เศร้า ๆ เห็นได้ชัด”_

[![](https://www.khaosod.co.th/wpapp/uploads/2024/11/sittra07-11-04-6-696x392.jpg)](https://www.khaosod.co.th/wpapp/uploads/2024/11/sittra07-11-04-6.jpg)

ส่วนเมื่อถามย้ำว่าเชื่อหรือไม่ว่า ทนายตั้ม จะไปทำบุญที่สระแก้วนั้น ทนายความ ตอบว่า “ก็ดูนุ่งขาวห่มขาวอยู่ อาจจะไปปฏิบัติธรรมจริงก็ได้”

**อ่านข่าวที่เกี่ยวข้อง**