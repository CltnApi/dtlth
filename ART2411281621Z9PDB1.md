---
layout: post
code: "ART2411281621Z9PDB1"
origin_url: "https://www.matichon.co.th/economy/news_4926284"
image: "https://github.com/user-attachments/assets/9344a1e4-3e85-4baf-b719-7ebccb0f359f"
title: "แสนสิริ มั่นใจ ‘ภูเก็ต’ ดันจีดีพีประเทศ ทุ่ม 100 ล้าน เปิด ‘เดอะโซไซตี้’ รับดีมานด์ต่างชาติ"
description: "แสนสิริ มั่นใจ 'ภูเก็ต' ดันจีดีพีประเทศ ทุ่ม 100 ล้าน เปิด 'เดอะโซไซตี้' รับดีมานด์ต่างชาติ"
category: "ECONOMY"
language: "th"
date: 2024-11-28T16:41:15.114Z
---

# แสนสิริ มั่นใจ ‘ภูเก็ต’ ดันจีดีพีประเทศ ทุ่ม 100 ล้าน เปิด ‘เดอะโซไซตี้’ รับดีมานด์ต่างชาติ

[![](https://www.matichon.co.th/wp-content/uploads/2024/11/เดอะโซไซตี้-แสนสิริ.jpg "เดอะโซไซตี้-แสนสิริ")](https://www.matichon.co.th/wp-content/uploads/2024/11/เดอะโซไซตี้-แสนสิริ.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**แสนสิริ มั่นใจ ‘ภูเก็ต’ ดันจีดีพีประเทศ ทุ่ม 100 ล้าน เปิด ‘เดอะโซไซตี้’ รับดีมานด์ต่างชาติ**

เมื่อวันที่ 28 พฤศจิกายน นายอุทัย อุทัยแสงสุข กรรมการผู้จัดการใหญ่ บริษัท แสนสิริ จำกัด (มหาชน) เปิดเผยว่า บริษัทยังคงลงทุนโครงการอสังหาริมทรัพย์อย่างสม่ำเสมอในช่วง 13 ปีที่ผ่านมา รวม 27 โครงการ จำนวน 8,382 ยูนิต มูลค่าโครงการกว่า 26,590 ล้านบาทและภายใน 5 ปีจากนี้ 2568-2572 จะลงทุนอีกจำนวน 27 โครงการ มูลค่า 25,000 ล้านบาท หลังมั่นใจศักยภาพของจังหวัดภูเก็ตทั้งด้านเศรษฐกิจและการท่องเที่ยวที่เติบโตต่อเนื่อง รวมถึงการลงทุนเมกะโปรเจ็กต์ของภาครัฐและจากนโยบายยกเว้นวีซ่าเข้าประเทศไทยได้ช่วยกระตุ้นการเดินทางของนักท่องเที่ยวจากทั่วโลกได้เป็นอย่างดี โดยเฉพาะ “ภูเก็ต” ที่ล่าสุดสร้างปรากฎการณ์ “Always High Season” หรือการท่องเที่ยวของภูเก็ตที่ไม่มีโลว์ซีซั่นอีกต่อไป จากจำนวนนักท่องเที่ยวที่คาดว่าจะสูงถึง 16 ล้านคนในช่วงปลายปีนี้ ซึ่งเป็นตัวเลขที่สูงกว่าช่วงก่อนโควิด

นายอุทัยกล่าวว่า ขณะที่รายได้จากการท่องเที่ยวคาดว่าจะแตะ 5 แสนล้านบาท สะท้อนการเติบโตของภูเก็ตที่กลายเป็นตลาดท่องเที่ยวระดับพันล้านดอลลาร์เทียบเคียงกับเมืองท่องเที่ยวระดับแนวหน้าอย่างไมอามี่และดูไบ และส่งผลต่อความต้องการอสังหาริมทรัพย์ในเมืองท่องเที่ยว ทั้งเพื่ออยู่อาศัย พักผ่อน และลงทุน รวมทั้งทำให้เกิดการพัฒนาโครงการระดับ Branded Residences จำนวนมาก

![](https://www.matichon.co.th/wp-content/uploads/2024/11/65F8B219-3B67-42BF-82B5-ADEA0CCEBDB8.jpg)

“จากศักยภาพที่หลากหลายของภูเก็ต สอดคล้องกับแนวนโยบายของภาครัฐที่ให้ความสำคัญกับการผลักดันไทยเป็นศูนย์กลางการท่องเที่ยว การขนส่ง และศูนย์กลางการบินของภูมิภาค พร้อมส่งเสริมการพัฒนาโครงสร้างพื้นฐานด้านคมนาคมขนส่งชายฝั่งทะเลอันดามัน จากแผนพัฒนาโครงสร้างพื้นฐานที่สำคัญ อาทิ Seaplane Terminal, ท่าอากาศยานอันดามัน การขยายสนามบินภูเก็ต และการพัฒนาการขนส่งทางน้ำ ที่อยู่ระหว่างการศึกษาความเป็นไปได้ในการพัฒนาท่าเรือน้ำลึกภูเก็ต เพื่อรองรับ Cruise Terminal” นายอุทัยกล่าว

นายอุทัยกล่าวว่า แสนสิริให้ความสำคัญกับการพัฒนาที่อยู่อาศัยในหัวเมืองใหญ่อย่างต่อเนื่อง โดยเฉพาะจังหวัดภูเก็ต โดยแสนสิริเป็นหนึ่งในบริษัทอสังหาริมทรัพย์ที่เป็นผู้บุกเบิกตลาดที่อยู่อาศัยในภูเก็ตมาอย่างยาวนาน กำหนดเป็น Strategic Location หรือพื้นที่ยุทธศาสตร์ที่สำคัญของบริษัทในการดำเนินธุรกิจ ล่าสุดได้ลงทุน 100 ล้านบาท เปิดตัว “The Society” (เดอะโซไซตี้) Social Space แห่งแรกของแสนสิริในภูเก็ต ใจกลางย่านเชิงทะเล-บางเทา เดสทิเนชั่นใหม่ที่ทุกคนไม่ควรพลาด ทำหน้าที่คอนเน็กเมืองท่องเที่ยวระดับโลก วัฒนธรรมนานาชาติที่เปี่ยมด้วยเอกลักษณ์ท้องถิ่น รวมถึงเอ็นเนอร์จี้และสีสันของเกาะภูเก็ต ทั้งเมือง ชายหาด ให้เป็นที่ประจักษ์กับนักท่องเที่ยวจากทั่วโลก สอดคล้องตามแนวคิด CONNECT + INSPIRE ที่แสนสิริ ชวนทุกคนมาค้นพบแรงบันดาลใจไม่รู้จบผ่านเรื่องราวของผู้คนที่หลากหลาย ผสานความเป็นผู้นำด้านดีไซน์ของแสนสิริ กับประสบการณ์ที่สั่งสมมากว่า 40 ปี

![](https://www.matichon.co.th/wp-content/uploads/2024/11/F426E32E-EE04-485B-B624-282431428E00.jpg)

นายอุทัยกล่าวว่า สำหรับ The Society ออกแบบสถาปัตยกรรมภายนอก โดยทีมดีไซเนอร์ของ Edward Tuttle ถ่ายทอดการออกแบบในสไตล์ระดับเวิลด์คลาสของ Edward Tuttle ให้บรรยากาศอบอุ่นฟีลเหมือนมาเที่ยวบ้านเพื่อน ไม่ว่าจะทำงาน, ทานอาหาร หรือสังสรรค์ ออกแบบและตกแต่งสเปซทั้งภายในและภายนอกด้วยวัสดุไม้ธรรมชาติ ให้ทุกพื้นที่ตอบรับกับฟังก์ชั่นการใช้งานอย่างมีสไตล์ เชื่อมต่อ 2 อาคาร ด้วยสวนขนาดใหญ่ เพื่อสร้าง creativity, inspiring และconnection ร่วมกัน ตั้งแต่ grand living area พื้นที่ต้อนรับกับมาสเตอร์พีซเฟอร์นิเจอร์ชิ้น ไอคอนิกอย่าง Cocoon by Louis Vuitton ในคอลเล็กชั่นพิเศษ Objets Nomadesออกแบบโดยสองดีไซเนอร์ชื่อดัง Fernando และ Humberto Campana และเก้าอี้ Amanta armchairs by Mario Bellini for C&b Italia 1960s เสริมกลิ่นอายของ mid-century อย่างมีระดับในบรรยากาศสบายๆและลงตัว

นายอุทัยกล่าวว่า จึงเป็น Day-to-Night Eatery ที่โดดเด่นด้วยการใช้วัตถุดิบจากท้องถิ่นเมืองภูเก็ตกับ BEANS Coffee Roaster ร้านกาแฟ specialty และ VAMOSSpanish Tapas Bar ร้านอาหารสเปน เอาใจทั้งนักท่องเที่ยวและสายฟู้ดดี้ตลอดวัน, Co-sharing space พื้นที่ทำงาน ประชุมส่วนตัว และ podcast room นอกจากนี้ ยังมีพื้นที่จัดแสดงงานศิลปะ และพบกับกิจกรรมไลฟ์สไตล์ตลอดทั้งปี รวมถึงยังเป็นพื้นที่จัดแสดงห้องตัวอย่างและ Sales Gallery รองรับลูกค้าแบบไพรเวท กับ 2 โครงการใหม่ล่าสุด

![](https://www.matichon.co.th/wp-content/uploads/2024/11/S__154886146.jpg)

ได้แก่ แคนวาส เชิงทะเล คอนโดมิเนียมแบรนด์ใหม่ สไตล์รีสอร์ต เฉพาะภูเก็ต มูลค่าโครงการรวม 1,800 ล้าน ตอบโจทย์บ้านหลังที่ 2 พร้อมไฮไลท์ห้อง Penthouse พร้อม Private Rooftop และ THE TALES ลักซ์ชัวรี่ พูลวิลล่า ใน Sansiri Pool Villa Collection in Phuket กับเดอะ เทลส์ สตอรี่ วัน-บางโจ มูลค่ารวม 500 ล้านบาท พร้อมข้อมูลอื่นๆ ของทุกโครงการแสนสิริในภูเก็ต

และที่สำคัญ The Society ยังพร้อมไปด้วยฟังก์ชั่นต่างๆ รองรับการประชุมกับ ห้องประชุมส่วนตัว และ Wi-Fi เอาใจสาย digital nomad นั่งทำงานได้ชิลล์ๆ, Garden Zone โซนสวนด้านนอก พื้นที่สำหรับกิจกรรม หรือเวิร์กช็อปตลอดทั้งปี และ Podcast room ที่จะมาสร้างแรงบันดาลใจใหม่ แนวคิดใหม่ๆ ให้กับการทำงาน และเพลิดเพลินกับกิจกรรมไลฟ์สไตล์ตลอดทั้งปีจากแสนสิริที่สับเปลี่ยนมาให้ทุกคนได้จอยๆ กัน ทำความรู้จักกันกับเพื่อนใหม่ พบแรงบันดาลใจใหม่ๆ ทั้งงานนิทรรศการ หรืออีเวนต์ต่างๆ

![](https://www.matichon.co.th/wp-content/uploads/2024/11/8DEB924A-1D1C-4B1A-A158-A84149A13281.jpg)

![](https://www.matichon.co.th/wp-content/uploads/2024/11/EFF49124-2E11-458F-B994-2FFE4B4256B5.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)