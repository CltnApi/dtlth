---
layout: post
code: "ART2411190551K3K743"
origin_url: "https://www.khaosod.co.th/special-stories/news_9511940"
image: "https://github.com/user-attachments/assets/071600b4-0985-4a71-a367-58d27431d150"
title: "นาทีชีวิต! หนุ่มหัวใจเต้นผิดจังหวะ โชคดีสมาร์ทวอทช์ แจ้งเตือนช่วยชีวิต"
description: "ใช้ได้จริง! เพจดังเปิดเคสอุทาหรณ์ หนุ่มเฉียดตายจากภาวะหัวใจเต้นผิดจังหวะ ทั้งที่อยู่เฉยๆ โชคดี สมาร์ทวอทช์ช่วยชีวิต รอดตายหวุดหวิด - พยาบาลยังอึ้ง"
category: "SPECIAL_STORIES"
language: "th"
date: 2024-11-19T05:57:34.176Z
---

# นาทีชีวิต! หนุ่มหัวใจเต้นผิดจังหวะ โชคดีสมาร์ทวอทช์ แจ้งเตือนช่วยชีวิต

[![นาทีชีวิต! หนุ่มหัวใจเต้นผิดจังหวะ โชคดีสมาร์ทวอทช์ แจ้งเตือนช่วยชีวิต](https://www.khaosod.co.th/wpapp/uploads/2024/11/smart-watch-191167-8.jpg "นาทีชีวิต! หนุ่มหัวใจเต้นผิดจังหวะ โชคดีสมาร์ทวอทช์ แจ้งเตือนช่วยชีวิต")](https://www.khaosod.co.th/wpapp/uploads/2024/11/smart-watch-191167-8.jpg)

**ใช้ได้จริง! เพจดังเปิดเคสอุทาหรณ์ หนุ่มเฉียดตายจากภาวะหัวใจเต้นผิดจังหวะ ทั้งที่อยู่เฉยๆ โชคดี สมาร์ทวอทช์ช่วยชีวิต รอดตายหวุดหวิด – พยาบาลยังอึ้ง**

การใช้งาน Smart Watch (สมาร์ทวอทช์) นาฬิกาอัจฉริยะ ไม่ได้เป็นแค่เพียงแฟชั่นอีกต่อไป แต่กลายเป็นอุปกรณ์ช่วยชีวิตได้จริง

หลัง เพจดัง [**“Drama-addict”**](https://www.facebook.com/share/p/1EaAAvkyf2/) ออกมาเผยเคสอุทาหรณ์เรื่องใกล้ตัวจากลูกเพจ ที่เฉียดตายจากภาวะ หัวใจเต้นผิดจังหวะ ทั้งที่อยู่เฉยๆ

[![](https://www.khaosod.co.th/wpapp/uploads/2024/11/smart-watch-191167-9.jpg)](https://www.khaosod.co.th/wpapp/uploads/2024/11/smart-watch-191167-9.jpg)

โดยระบุว่า “ลูกเพจฝากมา เป็นประสบการณ์เฉียดที่เขาเจอภาวะหัวใจเต้นผิดจังหวะเพราะ smart watch ครับ

**เขาเล่าว่า apple watch ของเขาแจ้งขณะนั่งคุยกับเพื่อน หัวใจคุณเต้นเเรงเกินไป ขณะไม่ได้เคลื่อนไหว ผมเลยรีบไปรพ. ดีนะรอดมา**

รอตรวจละเอียดวันจันทร์ครับ นอน รพ. คืนนึง ตอนเเรก หน้าห้อง er เค้าก็ งงๆ แต่พอวัดกับเครื่องของ รพ. เขารีบให้เข้าห้องฉุกเฉินทันที นอนคืนนึง ตอนนี้กลับมาบ้านเเล้วครับ

แล้วหมอนัดไปตรวจละเอียดวันพรุ่งนี้อีกที ประเด็นคือ ผมอยากให้สื่อว่า บางคนอาจมองว่าตลก แต่มันดันไม่ใช่เรื่องตลก เมื่ออุปกรณ์เหล่านี้แจ้งเตือน

**อยากให้คนรอบตัว สนใจมันเพราะ จะมีหลายคนที่มองว่ามันตลกเเละมองข้ามไปครับ บางคนอาจมองว่าตลก แต่พยาบาลที่ ER เห็นแล้วเขาตกใจเลยครับ**

[![](https://www.khaosod.co.th/wpapp/uploads/2024/11/smart-watch-191167.jpg)](https://www.khaosod.co.th/wpapp/uploads/2024/11/smart-watch-191167.jpg)

อนึ่งถ้ามีอาการใจสั่นใจเต้นผิดจังหวะ หรือชีพจรสูงแบบไม่สัมพันธ์กับกิจกรรม เช่น อยู่เฉย ๆ แล้วใจเต้นแรงเหมือนไปออกกำลังกายหนักๆมา อันนี้อาจเป็นอาการของหัวใจเต้นผิดจังหวะ ซึ่งต้องไป รพ และทำการตรวจหาสาเหตุครับผม”



