---
layout: post
code: "ART24111805228UOSED"
origin_url: "https://www.khaosod.co.th/breaking-news/news_9510234"
image: "https://github.com/user-attachments/assets/3b3bfd33-8eb5-4faf-a5ee-799f76789a93"
title: "กรมอุตุฯ พยากรณ์ฝนสะสม 10 วันล่วงหน้า ลมหนาวพัดแรง ฝนตกเพิ่มขึ้น"
description: "กรมอุตุฯ พยากรณ์ฝนสะสม 10 วันล่วงหน้า ลมหนาวพัดแรงขึ้น อากาศเย็นลงอีก เตือน ภาคใต้ เจอมรสุมกระหน่ำ ฝนตกหนักถึงหนักมาก น้ำท่วมฉับพลัน"
category: "HOT_NEWS"
language: "th"
date: 2024-11-18T05:26:21.855Z
---

# กรมอุตุฯ พยากรณ์ฝนสะสม 10 วันล่วงหน้า ลมหนาวพัดแรง ฝนตกเพิ่มขึ้น

[![กรมอุตุฯ พยากรณ์ฝนสะสม 10 วันล่วงหน้า ลมหนาวพัดแรง ฝนตกเพิ่มขึ้น](https://www.khaosod.co.th/wpapp/uploads/2024/11/Weather-forecast-2.jpg "กรมอุตุฯ พยากรณ์ฝนสะสม 10 วันล่วงหน้า ลมหนาวพัดแรง ฝนตกเพิ่มขึ้น")](https://www.khaosod.co.th/wpapp/uploads/2024/11/Weather-forecast-2.jpg)

**กรมอุตุฯ พยากรณ์ฝนสะสม 10 วันล่วงหน้า ลมหนาวพัดแรงขึ้น อากาศเย็นลงอีก เตือน ภาคใต้ เจอมรสุมกระหน่ำ ฝนตกหนักถึงหนักมาก น้ำท่วมฉับพลัน**

วันที่ 18 พ.ย.2567 [กรมอุตุนิยมวิทยา](https://www.tmd.go.th/) อัปเดตผลการพยากรณ์ฝนสะสมรายวัน (ทุกๆ 24 ชม.:(นับตั้งแต่เวลา 07.00 น. ถึงเวลา 07.00 น.วันรุ่งขึ้น) และลมที่ระดับ 925hPa (750 ม.)10 วันล่วงหน้า ระหว่าง 18-27 พ.ย.67 init. 2024111712 จากศูนย์พยากรณ์อากาศระยะกลางยุโรป (ECMWF) (วิเคราะห์ตามผลจากแบบจำลองฯ) เฉดสีแดงหมายถึงฝนหนัก สีเขียวหมายถึงฝนเล็กน้อย

ช่วง 18-27 พ.ย.67 มวลอากาศเย็นกำลังปานกลางจากประเทศจีนยังแผ่ลงมาปกคลุมประเทศไทยตอนบนและทะเลจีนใต้ ลมหนาวพัดแรงขึ้น อากาศจะเริ่มเย็นลงอีกครั้งบริเวณภาคเหนือ ภาคอีสานตอนบน

กรมอุตุฯ พยากรณ์ฝนสะสม 10 วันล่วงหน้า ลมหนาวพัดแรงขึ้น อากาศเย็นลงอีก เตือน ภาคใต้ เจอมรสุมกระหน่ำ ฝนตกหนักถึงหนักมาก น้ำท่วมฉับพลัน

ส่วนฝนยังเกิดขึ้นได้บ้างบริเวณด้านตะวันตกของภาคเหนือและภาคกลาง พี่น้องเกษตรกรต้องระวังผลผลิตที่อาจได้รับความเสียหาย จากฝนที่ตกในระยะนี้ ระวังรักษาสุขภาพ ช่วงที่อากาศเปลี่ยนแปลง

ส่วนภาคใต้โดยเฉพาะฝั่งอ่าวไทย ตั้งแต่ จ.สุราษฎร์ธานี ลงไป ช่วงวันที่ 20-24 พ.ย.67 จะมีฝนฟ้าคะนองและมีฝนตกหนักเพิ่มขึ้น ต้องติดตามและเฝ้าระวังฝนตกหนักถึงหนักมาก และฝนที่ตกสะสม ซึ่งอาจทำให้เกิดน้ำท่วมฉับพลัน น้ำป่าไหลหลากได้

[![](https://www.khaosod.co.th/wpapp/uploads/2024/11/18-อุตุ4.jpg)](https://www.khaosod.co.th/wpapp/uploads/2024/11/18-อุตุ4.jpg)

สำหรับ พายุไต้ฝุ่น “MAN-YI” ได้เคลื่อนตัวลงสู่ทะเลจีนใต้ตอนบนแล้ว กำลังเคลื่อนตัวทางด้านตะวันตก และจะอ่อนกำลังลงตามลำดับเมื่อเคลื่อนตัวเข้าใกล้เกาะไหลหลำ พายุนี้ไม่ส่งผลกระทบกับประเทศไทย (ข้อมูลนี้อาจมีการเปลี่ยนแปลงได้ ตามข้อมูลนำเข้าและประมวลผลใหม่ ใช้เป็นแนวทางประกอบการตัดสินใจและติดตามสภาพอากาศ )

[![](https://www.khaosod.co.th/wpapp/uploads/2024/11/18-อุตุ5.jpg)](https://www.khaosod.co.th/wpapp/uploads/2024/11/18-อุตุ5.jpg)

