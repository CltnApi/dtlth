---
layout: post
code: "ART2410310916UA06NJ"
origin_url: "https://www.khaosod.co.th/https://www.khaosod.co.th/special-stories/news_9483942"
image: "https://github.com/user-attachments/assets/90c4c8f3-3898-4723-aa92-f35d66dd817c"
title: "อัจฉริยะ ยกมือขอโทษ หนุ่ม กรรชัย เข้าใจผิด กล่าวหาเตี๊ยม ทนายตั้ม-ต้นหอม"
description: "อัจฉริยะ ยกมือขอโทษ หนุ่ม กรรชัย เข้าใจผิด กล่าวหาเตี๊ยม ทนายตั้ม-ต้นหอม เข้ารายการดัง แค่อยากให้เอาทั้ง 2 ฝ่ายมาพูดให้เกิดประโยชน์กับประชาชน"
category: "SPECIAL_STORIES"
language: "th"
date: 2024-11-01T12:16:44.609Z
---

# อัจฉริยะ ยกมือขอโทษ หนุ่ม กรรชัย เข้าใจผิด กล่าวหาเตี๊ยม ทนายตั้ม-ต้นหอม

[![อัจฉริยะ ยกมือขอโทษ หนุ่ม กรรชัย เข้าใจผิด กล่าวหาเตี๊ยม ทนายตั้ม-ต้นหอม](https://www.khaosod.co.th/wpapp/uploads/2024/10/455448-1.jpg "อัจฉริยะ ยกมือขอโทษ หนุ่ม กรรชัย เข้าใจผิด กล่าวหาเตี๊ยม ทนายตั้ม-ต้นหอม")](https://www.khaosod.co.th/wpapp/uploads/2024/10/455448-1.jpg)

**อัจฉริยะ ยกมือขอโทษ หนุ่ม กรรชัย เข้าใจผิด กล่าวหาเตี๊ยม ทนายตั้ม-ต้นหอม เข้ารายการดัง แค่อยากให้เอาทั้ง 2 ฝ่ายมาพูดให้เกิดประโยชน์กับประชาชน**

จากกรณีนายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม ให้สัมภาษณ์พาดพิงถึงพิธีกรดัง หนุ่ม กรรชัย ว่าทนายตั้มเตี๊ยมกับหนุ่ม กรรชัย ก่อนมาออกรายการดัง อีกทั้งหนุ่ม กรรชัย ยังเตี๊ยมกับต้นหอม ศกุนตลา พิธีกรดัง เมื่อครั้งที่มาออกรายการโหนกระแสนั้น

สำหรับความคืบหน้า วันที่ 31 ต.ค.67 นายอัจฉริยะ เรืองรัตนพงศ์ มาออกรายการเรื่องใหญ่รายวันแล้ว ทางช่องวัน 31 ก่อนนายอัจฉริยะชี้แจงถึงประเด็นนี้อีกครั้งว่า อยากให้พี่หนุ่มแยกแยะระหว่างเรื่องส่วนตัวกับเรื่องจุดยืน คือการเป็นพิธีกรทำรายการ อย่างเรื่องของทนายคนดังก็ควรเอาคนที่ถูกพาดพิงมา ซึ่งตนก็ไม่รู้มาก่อนว่าพี่หนุ่มก็เอามา โดยการที่ตนพูดไปก่อนในช่วงเช้า เพราะไม่รู้ว่าพี่หนุ่มจะเชิญอีกฝ่ายมาออกรายการด้วย

“ส่วนตัวอยากให้เอาทั้งฝั่งที่กล่าวหาและถูกกล่าวหามาออก เพื่อให้ทั้ง 2 ฝ่ายมาพูด ให้เกิดประโยชน์กับประชาชน โดยสามารถวิเคราะห์วิจารณ์ได้ ซึ่งอยากให้พี่หนุ่มทำแบบนี้”



“แต่ต้องขอโทษทีว่า ไม่รู้จริงๆ พี่หนุ่มจะเอาคู่กรณีมาออกรายการแล้วด้วย ทำให้ต้องขอโทษพี่หนุ่มด้วย อีกเรื่องคือประเด็นของพิธีกร ต้นหอม ก็ต้องขอโทษพี่หนุ่มด้วยว่า พี่หนุ่มอาจไม่รู้จริงๆ ก็ได้ โดยจุดยืนผมมีแค่นี้ ไม่ได้มีอะไรกับพี่หนุ่ม แต่อยากเห็นพี่หนุ่มต้องทำเหมือนเดิม”



