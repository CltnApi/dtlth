---
layout: post
code: "ART2411010652IU10OH"
origin_url: "https://www.khaosod.co.th/entertainment/news_9485185"
image: "https://github.com/user-attachments/assets/db66248a-1103-4fd2-9278-2b238334d814"
title: "ตั๊กแตน ชลดา พร้อมรับทุกเสียงวิจารณ์ ปล่อยซิลเกิล “ฝนต้องสาป” เจอติเรื่องชุด-เนื้อร้อง"
description: "นักร้องสาวเสียงคุณภาพ ตั๊กแตน ชลดา พร้อมรับทุกเสียงวิจารณ์ ปล่อยซิลเกิล “ฝนต้องสาป” เจอติเรื่องชุด-เนื้อร้อง แจงทำแบบใหม่ไม่เหมือนใคร"
category: "ENTERTAINMENT"
language: "th"
date: 2024-11-01T14:00:08.379Z
---

# ตั๊กแตน ชลดา พร้อมรับทุกเสียงวิจารณ์ ปล่อยซิลเกิล “ฝนต้องสาป” เจอติเรื่องชุด-เนื้อร้อง

[![ตั๊กแตน ชลดา พร้อมรับทุกเสียงวิจารณ์ ปล่อยซิลเกิล “ฝนต้องสาป” เจอติเรื่องชุด-เนื้อร้อง](https://www.khaosod.co.th/wpapp/uploads/2024/10/tan.jpg "ตั๊กแตน ชลดา พร้อมรับทุกเสียงวิจารณ์ ปล่อยซิลเกิล “ฝนต้องสาป” เจอติเรื่องชุด-เนื้อร้อง")](https://www.khaosod.co.th/wpapp/uploads/2024/10/tan.jpg)

นักร้องสาวเสียงคุณภาพ ตั๊กแตน ชลดา พร้อมรับทุกเสียงวิจารณ์ ปล่อยซิลเกิล “ฝนต้องสาป” เจอติเรื่องชุด-เนื้อร้อง แจงทำแบบใหม่ไม่เหมือนใคร

![](https://www.khaosod.co.th/wpapp/uploads/2024/10/S__16244915_0.jpg)

ไม่ทำให้แฟนเพลงผิดหวังเลย สำหรับนักร้องลูกทุ่งสาว **ตั๊กแตน ชลดา** ที่ล่าสุดปล่อยซิงเกิลใหม่ _**“ฝนต้องสาป”**_ โชว์พลังเสียงแบบเต็มที่ _ทำให้ยอดวิวในยูทูปสูงถึง 1 ล้านวิว ภายใน 1 สัปดาห์ แต่ก็ไม่วายเจอดราม่าเล็ก เรื่องชุด และเนื้อเรื่องร้อง_

**ล่าสุดนักร้องสาวได้เดินทางมาโปรโมทเพลงถึง ข่าวสด ผู้สื่อข่าวเลยของถามถึงดราม่าเล็กๆ ที่เจอในเพลงนี้ ซึ่งนักร้องสาวก็ยิ้มรับพร้อมกับเล่าแบบชิลๆ ว่า**

“_เรื่องชุดมันเป็นแฟชั่นที่วนอยู่อย่างที่ทุกคนเห็น แต่เราก็พยายามเลือกสิ่งใหม่ๆ ให้แฟนๆ ได้ดู ไม่ใช่ว่าเมื่อไหร่ก็เหมือนเดิม ไปซื้อชุดตลาดนัดมาใส่เหมือนเดิน แตนพยายามนำสิ่งใหม่ๆ ให้กับแฟนเพลงอยู่แล้ว_ แฟนๆ จะชอบหรือๆไม่ชอบ ก็สามารถติชมมาได้ เราน้อมรับทุกคำติชม บางคนอาจจะมองว่าไม่สวย แต่บางคนก็อาจจะมองว่าแฟชั่นดีนะ

![](https://www.khaosod.co.th/wpapp/uploads/2024/10/tan4.jpg)

ADVERTISEMENT

**คนเราจะให้สวยตลอดเวลา หรือสวยทุกองศา ทุกขณะ ตั้งแต่แรกเกิดจนถึงวัยแก่ มันเป็นไปไม่ได้** ความสวยของแต่ละคนก็ต่างกัน อย่างฝรั่งมองคนไทยสวย แต่คนไทยด้วยกันกับดูถูกว่าดำ ดั้งแหมบ อย่างนั้นอย่างนี้ เราต้องยอมรับว่าสายตาของแต่ละคนไม่เหมือนกัน ความคิดเอง ก็ไม่เหมือนกัน

ดังนั้นทางแตและคอร์สตูมของเรา ผู้จัดการ หรือทีมงานที่ถ่ายทำ เราก็เลือกแล้วนะ ว่ามันโอเค ภาพมันดูใหม่แหละ ไม่ได้ดูเก่าๆ เดิมๆ นั้นคือเป้าหมายของเรา เราคิดว่าดีที่สุดแล้ว เราก็ออนแอร์สู่แฟนเพลงว่าชอบหรือไม่ชอบ ไม่ชอบก็ไม่เป็นไร เราก็น้อมรับคำติชมนะ”

![](https://www.khaosod.co.th/wpapp/uploads/2024/10/S__19505179_0.jpg)

**ไม่เท่านั้นยังเจอกระแสวิจารณ์อีก ว่าเพลงนี้ สนุกแค่ท่อนฮุก?** “_แตนเป็นคนที่ทำอะไรไม่เหมือนเพื่อน การที่เราปล่อยท่อนเส้นเสียงออกมาให้เล่นทางติ๊กต๊อก คนส่วนใหญ่จะชอบปล่อยท่อนฮุกมาให้เล่น แต่แตนปล่อยท่อนแรกจนจบท่อนสอง ทุกคนก็งง คิดว่าท่อนนั้นเป็นท่อนฮุก แล้วมาดราม่าเล็กๆ แตก็เซอร์ไพรส์แฟนเพลง มันเป็นการจงใจ_

มันเกิดเป็นความเคยชิน ใครๆ เขาก็ปล่อยท่อนฮุก แต่ทำไม ตั๊กแตนทำไม่เหมือนเพื่อน มันเป็นตัวตนของเรา ตั้งแต่เราออกมาเป็นอิสระ พอฟังไปฟังมา คนเดิมที่บอกว่าไม่ชอบ แล้วเขาก็กลับมาคอมเมนต์ใหม่ ว่า ฉันไปฟังดีๆ แล้ว มันลิงค์กันดีมาก มันโอเคมาก

ก็ยังดีที่เขายังกลับมาคอมเมนต์ ตอนแรก เราก็มีคิดเหมือนกันว่ามันไม่เข้ากันจริงเหรอ เพราะก่อนที่จะปล่อยเพลงออกมา เราก็ฟังแล้วฟังอีก สุดท้ายแฟนเพลงก็ยอมรับเราอยู่ดี”

![](https://www.khaosod.co.th/wpapp/uploads/2024/10/Snapinsta.app_465082970_3507652272713620_5834015129451238825_n_1080.jpg)

**เป็นคนที่อ่านทุกคอมเมนต์?** “_**ตอบทุกคอมเมนต์ด้วยค่ะ บางคนที่ตำนิแรงๆมาก เราก็ค่ะ ขอบคุณที่เข้ามาฟังนะ ยินดีรับคำติชมนะคะ ฝากแชร์ ฝากเมตตาด้วยนะคะ ถามว่าพอเจอคอมเมนต์แรงๆ เราโกรธไหม แตนไม่โกรธเพราะว่าเราเตรียมตัวตั้งรับกับสิ่งนี้อยู่แล้ว**_ เมื่อเกิดความแปลกใหม่เข้ามา เข้าก็ไม่คุ้นชิน มันก็มีกระแสตีกลับมา แต่เราก็ต้องให้เวลาเข้าหน่อย ซึ่งมันก็เป็นอย่างที่เราคิดไว้

**เราโตขึ้นทุกวัน เราเรียนรู้ทุกวัน บางทีโต้ไปโต้กลับ มันก็เหนื่อยเปล่า เหมือนเราโต้กับอากาส เราไม่สามารถเปลี่ยนความคิดใครได้ เราโตขึ้นทุกวัน เราก็มีความคิดที่ดีและพัฒนาขึ้นทุกวัน**”