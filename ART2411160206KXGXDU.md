---
layout: post
code: "ART2411160206KXGXDU"
origin_url: "https://www.khaosod.co.th/entertainment/news_9507916"
image: "https://github.com/user-attachments/assets/db702d6d-4d0d-4c70-8df2-4d82b19fa907"
title: "โอปอล สุชาตา โพสต์แล้ว ขออภัยหลังชฎาหลุด-ง้าวหัก เผยชุดเป็นของสูง"
description: "โอปอล สุชาตา โพสต์แล้ว ขออภัยหลังชฎาหลุด-ง้าวหัก ชุดเป็นของสูง เผยก่อนขึ้นเวที มิสยูนิเวิร์ส 2024 เช็กอย่างดี ขอให้ทุกคนเคารพการชี้แจงครั้งนี้ด้วย"
category: "ENTERTAINMENT"
language: "th"
date: 2024-11-16T02:31:24.426Z
---

# โอปอล สุชาตา โพสต์แล้ว ขออภัยหลังชฎาหลุด-ง้าวหัก เผยชุดเป็นของสูง

[![โอปอล สุชาตา โพสต์แล้ว ขออภัยหลังชฎาหลุด-ง้าวหัก เผยชุดเป็นของสูง](https://www.khaosod.co.th/wpapp/uploads/2024/11/Opal-Suchata.jpg "โอปอล สุชาตา โพสต์แล้ว ขออภัยหลังชฎาหลุด-ง้าวหัก เผยชุดเป็นของสูง")](https://www.khaosod.co.th/wpapp/uploads/2024/11/Opal-Suchata.jpg)

**โอปอล สุชาตา โพสต์แล้ว ขออภัยหลังชฎาหลุด-ง้าวหัก ชุดเป็นของสูง เผยก่อนขึ้นเวที มิสยูนิเวิร์ส 2024 เช็กอย่างดี ขอให้ทุกคนเคารพการชี้แจงครั้งนี้ด้วย**

หลังจากเสร็จสิ้นในการประกวดรอบชุดประจำชาติ พร้อมกับความภาคภูมิใจของคนไทยที่ส่งแรงใจ แรงเชียร์ไปถึงตัวแทนสายสะพายไทยแลนด์อย่าง โอปอล สุชาตา ช่วงศรี บนเวที มิสยูนิเวิร์ส 2024 ครั้งที่ 73 ณ ประเทศเม็กซิโก ซึ่งได้มีการจัดประกวดในรอบ ‘Preliminary Competition’ และ ‘National Costume’ เมื่อวันที่ 15 พ.ย.ที่ผ่านมานั้น

สาวโอปอล ได้แสดงศักยภาพอย่างดีเยี่ยม ทั้งในการเดินรอบชุดประจำชาติ ชุดว่ายน้ำ และชุดราตรี ด้วยความมุ่งมั่น ตั้งใจ และเต็มที่ในทุกนาทีของเธอนั้น ได้ใจแฟน ๆ นางงามเป็นอย่างมาก

โอปอล สุชาตา โพสต์แล้ว ขออภัยหลังชฎาหลุด-ง้าวหัก ชุดเป็นของสูง เผยก่อนขึ้นเวที มิสยูนิเวิร์ส 2024 เช็กอย่างดี ขอให้ทุกคนเคารพการชี้แจงครั้งนี้ด้วย

อย่างไรก็ตาม ในรอบชุดประจำชาติ “สยามมานุสตรี” ได้เกิดเหตุการณ์ไม่คาดฝัน ระหว่างที่โอปอลทำการโชว์ ชฎาได้หลุงร่วงลงมากลางเวที และพระแสงของง้าวหัก สร้างความตกตะลึงให้กับแฟน ๆ นางงามเป็นอย่างมาก กระนั้น โอปอลก็ยังคุมสติได้มั่น ควบคุมสถานการณ์ ให้การแสดงเป็นไปอย่างราบรื่น

[![](https://www.khaosod.co.th/wpapp/uploads/2024/11/16-โอปอล4.jpg)](https://www.khaosod.co.th/wpapp/uploads/2024/11/16-โอปอล4.jpg)

ADVERTISEMENT

ล่าสุด โอปอล ได้ออกมาชี้แจงผ่านไอจีสตอรี่ Suchaaata ว่า “ชุดประจำชาติเป็นอุบัติเหตุที่ไม่อยากให้เกิดขึ้นค่ะ ก่อนออกจากหลังเวทีโอปอลให้ช่างผมมัดชฎาให้ใหม่ 3-4 รอบ จนรู้สึกว่ามันแน่น และเช็กง้าว 3 รอบ รวมถึงซ้อมท่าหลายครั้งก่อนจะเดินออกมา

[![](https://www.khaosod.co.th/wpapp/uploads/2024/11/16-โอปอล3.jpg)](https://www.khaosod.co.th/wpapp/uploads/2024/11/16-โอปอล3.jpg)

ไม่ได้เป็นแผน ไม่ได้เป็นความตั้งใจค่ะ เพราะชฎา ง้าว และชุดเป็นของสูง โอปอลเชื่อว่าทุกคนรู้ดีว่าโอปอลเคารพสิ่งเหล่านี้มากแค่ไหน แต่โชว์ต้องดำเนินต่อค่ะ เพราะทั้งโชว์ไม่ได้มีเราคนเดียว โอปอลเองทำเต็มที

[![](https://www.khaosod.co.th/wpapp/uploads/2024/11/16-โอปอล7.jpg)](https://www.khaosod.co.th/wpapp/uploads/2024/11/16-โอปอล7.jpg)

อยากพรีเซนต์ออกมาให้ดีที่สุดขออภัยที่โชว์อาจจะออกมาไม่สมบูรณ์แต่ในเมื่อเกิดเหตุการณ์นี้ขึ้นแล้วเราต้องไปต่อ ขอให้ทุกคนเคารพการชี้แจงครั้งนี้ด้วยค่ะ ขอบคุณค่ะ”

[![](https://www.khaosod.co.th/wpapp/uploads/2024/11/16-โอปอล1.jpg)](https://www.khaosod.co.th/wpapp/uploads/2024/11/16-โอปอล1.jpg)