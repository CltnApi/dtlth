---
layout: post
code: "ART2411240648U4S5SA"
origin_url: "https://www.khaosod.co.th/breaking-news/news_9518983"
image: "https://github.com/user-attachments/assets/a525922e-9f49-4b80-a41b-e40d6f774fda"
title: "คนขับรถหิ้วปิ่นโต เยี่ยมลูกเมียหมอบุญ ตอบสื่อปมพาตระเวนโครงการทิพย์หรือไม่"
description: "คนขับรถหิ้วปิ่นโตเยี่ยมอดีตเมีย และลูกหมอบุญเ ผยไม่เคยขับรถพาหมอบุญ ไปโครงการต่างๆที่หมอบุญตุ๋นเหยื่อเมื่อเวลา 10.30 น. วันที่ 24 พ.ย. ที่สน.พญาไท"
category: "HOT_NEWS"
language: "th"
date: 2024-11-24T07:43:17.023Z
---

# คนขับรถหิ้วปิ่นโต เยี่ยมลูกเมียหมอบุญ ตอบสื่อปมพาตระเวนโครงการทิพย์หรือไม่

[![คนขับรถหิ้วปิ่นโต เยี่ยมลูกเมียหมอบุญ ตอบสื่อปมพาตระเวนโครงการทิพย์หรือไม่](https://www.khaosod.co.th/wpapp/uploads/2024/11/jueg.jpg "คนขับรถหิ้วปิ่นโต เยี่ยมลูกเมียหมอบุญ ตอบสื่อปมพาตระเวนโครงการทิพย์หรือไม่")](https://www.khaosod.co.th/wpapp/uploads/2024/11/jueg.jpg)

คนขับรถหิ้วปิ่นโตเยี่ยมอดีตเมีย และลูกหมอบุญเ ผยไม่เคยขับรถพาหมอบุญ ไปโครงการต่างๆที่หมอบุญตุ๋นเหยื่อ

เมื่อเวลา 10.30 น. วันที่ 24 พ.ย. ที่สน.พญาไท ผู้เสียข่าวรายงานว่า บรรยากาศที่ห้องควบคุมผู้ต้องหา สน.พญาไท สถานที่ควบคุมผู้ต้องหาชั่วคราวนางจารุวรรณ วนาสิน อายุ 79 ปี อดีตภรรยา และน.ส.นลิน วนาสิน อายุ 51 ปี ลูกสาวหมอบุญ ทั้ง 2 คนยังถูกคุมขังอยู่ไม่มีเจ้าหน้าเบิกตัวไปสอบสวนหรือขยายผลต่อแต่อย่างใด

เมื่อคืนและเช้าที่ผ่านผู้ต้องหาไม่ได้เรียกร้องเอาอะไรเป็นพิเศษ ผู้ต้องหาทั้ง2มีความกังวล และเครียดเป็นปกติ แต่ด้วยความเป็นแม่ลูกได้อยู่ด้วยกัน ทำให้คลายกังวลช่วยเหลือกันได้บ้างส่วนเวลาเยี่ยมผู้ต้องหาช่วงเช้าเวลา08.00 น. -09.00 น.มีหญิง 1 คน เป็นญาติ ซื้อข้าว ผลไม้ กาแฟ พร้อมหอบหิ้วข้าวของเครื่องใช้ เสื้อผ้ามาเข้าเยี่ยม แต่ไม่สะดวกให้ข้อมูลกับสื่อมวลชน และไม่สะดวกให้ถ่ายภาพ

[![](https://www.khaosod.co.th/wpapp/uploads/2024/11/337428.jpg)](https://www.khaosod.co.th/wpapp/uploads/2024/11/337428.jpg)

ต่อมาเวลา 12.00 น. ที่ สน.พญาไท นายพัน ไม่ทราบนามสกุล คนขับรถของนางจารุวรรณ อดีตภรรยานายแพทย์ บุญ วนาสิน นำข้าว–น้ำมาเยี่ยมทั้ง 2 ช่วงเวลา 12.00 น. -13.00 น. นายพันให้ข้อมูลว่า ตนเป็นคนขับรถที่บ้านทำงานมา 5 ปี ครอบครัวนางจารุวรรณดูแลตนเป็นอย่างดี

วันนี้แม่บ้านฝากกับข้าวใส่ปิ่นโตมาให้ทั้ง 2 มีข้าวสวยและผัดกะเพรา น้ำเปล่าขวดเล็ก 2 ขวด ไม่มียารักษาโรค ไม่มีเอกสารสำคัญใดๆ และทั้ง 2 ก็ไม่ได้ร้องขออะไรเป็นพิเศษ ตนเป็นแค่คนขับรถที่บ้านไม่ทราบว่านางจารุวรรณมีโรคประจำตัวอะไรบ้าง

นายพันกล่าวอีกว่า หมอบุญ กับนางจารุวรรณ พักอาศัยอยู่ในบ้านหลังเดียวกัน เจอหมอบุญครั้งล่าสุดประมาณเดือน ช่วงเดือนมิถุนายน–กรกฎาคม ตนทราบว่าหมอบุญ เดินทางไปต่างประเทศแต่ไม่ทราบว่าไปประเทศไหน ปกติแล้วหมอบุญไม่ได้เดินทางไปต่างประเทศบ่อยมากนัก

ผู้สื่อข่าวถามต่อว่าหมอบุญ เคยให้พาขับรถไปตามสถานที่โครงการต่างๆ หรือไม่ คนขับรถ กล่าวว่า “ไม่เคยขับไป” หลังเหตุการณ์ที่เกิดขึ้นตนรู้สึกตกใจและไม่เชื่อว่านางจารุวรรณพร้อมลูกสาวจะเข้าไปเกี่ยวข้องกับคดี