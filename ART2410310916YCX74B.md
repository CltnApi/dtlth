---
layout: post
code: "ART2410310916YCX74B"
origin_url: "https://www.khaosod.co.th/https://www.khaosod.co.th/sports/news_9483298"
image: "https://github.com/user-attachments/assets/5b3c361d-34ef-40f1-adcb-373beee87709"
title: "การท่าเรือ พลาดพ่าย ไลออน ซิตี้ เกมตกค้าง เอเอฟซี แชมเปียนส์ ลีก 2"
description: "การแข่งขันฟุตบอล เอเอฟซี แชมเปียนส์ลีก 2 ฤดูกาล 2024/25 นัดตกค้าง กลุ่มเอฟ เมื่อวันที่ 30 ต.ค.67 “สิงห์เจ้าท่า” การท่าเรือ เอฟซี จ่าฝูงกลุ่มเอฟ ที่มี 6 แต้"
category: "SPORTS"
language: "th"
date: 2024-11-01T12:26:36.654Z
---

# การท่าเรือ พลาดพ่าย ไลออน ซิตี้ เกมตกค้าง เอเอฟซี แชมเปียนส์ ลีก 2

[![การท่าเรือ พลาดพ่าย ไลออน ซิตี้ เกมตกค้าง เอเอฟซี แชมเปียนส์ ลีก 2](https://www.khaosod.co.th/wpapp/uploads/2024/10/1281425-1.jpg "การท่าเรือ พลาดพ่าย ไลออน ซิตี้ เกมตกค้าง เอเอฟซี แชมเปียนส์ ลีก 2")](https://www.khaosod.co.th/wpapp/uploads/2024/10/1281425-1.jpg)

การแข่งขันฟุตบอล เอเอฟซี แชมเปียนส์ลีก 2 ฤดูกาล 2024/25 นัดตกค้าง กลุ่มเอฟ เมื่อวันที่ 30 ต.ค.67 “สิงห์เจ้าท่า” การท่าเรือ เอฟซี จ่าฝูงกลุ่มเอฟ ที่มี 6 แต้มเต็มจาก 2 นัด เปิดรังเหย้าชั่วคราวที่ บีจี สเตเดียม ต้อนรับการมาเยือน ไลออน ซิตี้ เซเลอร์ รองจ่าฝูงของกลุ่ม จากเอสลีก สิงคโปร์ ที่มี 4 คะแนนจาก 2 นัด

โดยเกมคู่นี้ถูกเลื่อนมาจากเมื่อวันที่ 3 ต.ค.67 เนื่องจากฝนที่ตกลงมาอย่างหนัก ทำให้ไม่สามารถแข่งขันได้ตามกำหนด

เกมนี้ผลปรากฎว่า ไลออน ซิตี้ เป็นฝ่ายทำได้ดีกว่า บุกมาเอาชนะ การท่าเรือ 3-1 โดยได้ประตูจาก ชาวาล อุนอาร์ นาที 14, 17 และ ซอง อุย ยอง นาที 65 ส่วนการท่าเรือ ได้คืนจาก โนโบรุ ชิมูระ นาที 55

จากผลนัดนี้ทำให้ ไลออน ซิตี้ ขยับมี 7 คะแนน ขึ้นไปรั้งจ่าฝูงของกลุ่ม ส่วนการท่าเรือ มี 6 คะแนน เหมือนเดิมร่วมมารั้งอันดับ 2