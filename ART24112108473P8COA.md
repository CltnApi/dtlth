---
layout: post
code: "ART24112108473P8COA"
origin_url: "https://www.khaosod.co.th/entertainment/news_9515460"
image: "https://github.com/user-attachments/assets/8ac0e09c-b648-4d7d-ab4c-b51e4c49941d"
title: "บวชจริง หลวงพี่เท่ง เผยสาเหตุขอบวช หลังเห็นเดินบิณฑบาตลือต่างๆนานา"
description: "บวชจริง หลวงพี่เท่ง เผยสาเหตุขอบวชเรียบง่าย หลังคนเห็นหลวงพี่เท่งตัวจริงเดินบิณฑบาต อยู่ที่วัดย่านปทุมธานี ลือไปต่างๆ นานา ล่าสุดสึกแล้ววันนี้"
category: "ENTERTAINMENT"
language: "th"
date: 2024-11-21T09:01:53.604Z
---

# บวชจริง หลวงพี่เท่ง เผยสาเหตุขอบวช หลังเห็นเดินบิณฑบาตลือต่างๆนานา

[![บวชจริง หลวงพี่เท่ง เผยสาเหตุขอบวช หลังเห็นเดินบิณฑบาตลือต่างๆนานา](https://www.khaosod.co.th/wpapp/uploads/2024/11/tengmonk2111679998.jpg "บวชจริง หลวงพี่เท่ง เผยสาเหตุขอบวช หลังเห็นเดินบิณฑบาตลือต่างๆนานา")](https://www.khaosod.co.th/wpapp/uploads/2024/11/tengmonk2111679998.jpg)

บวชจริง หลวงพี่เท่ง เผยสาเหตุขอบวชเรียบง่าย หลังคนเห็นหลวงพี่เท่งตัวจริงเดินบิณฑบาต อยู่ที่วัดย่านปทุมธานี ลือไปต่างๆ นานา ล่าสุดสึกแล้ววันนี้

จากกรณีก่อนหน้านี้ในติ๊กต็อก มีการแชร์ภาพ หลวงพี่เท่ง ตัวจริงเดินบิณฑบาตอยู่ โดยบวชที่วัดวัดบางกะดี ล่าสุด [ห้องข่าวบันเทิง เวิร์คพอยท์](https://www.facebook.com/workpointgossip/videos/924826419106325/) รายงานว่า หลวงพี่เท่ง หรือ เท่ง เถิดเทิง ตลกชื่อดังบวชจริงแบบเรียบง่าย

โดยบวชเป็นเวลา 10 วัน ที่วัดบางกะดี ปทุมธานี ตั้งแต่วันที่ 11 พ.ย. โดยในวันที่บวชมี หม่ำ จ๊กมก รวมทั้งผู้บริหาร บริษัท เวิร์คพอยท์ , ผู้บริหาร ยุ้งข้าวฯ , อาร์ม กรกันต์ , ซัน วงศธร , ฟอร์ม ชลพิพรรธน์ ร่วมพิธีด้วย

[![](https://www.khaosod.co.th/wpapp/uploads/2024/11/tengmonk2111673.jpg)](https://www.khaosod.co.th/wpapp/uploads/2024/11/tengmonk2111673.jpg)

ล่าสุดวันนี้ (21 พ.ย. 2567) หลวงพี่เท่ง ได้ฤกษ์สึก เวลา 05.00 น. โดยตลกดังได้เดินตามพระลาญาติโยม เพื่อขอบคุณชาวบ้านที่เคยใส่บาตร

ADVERTISEMENT

พร้อมเปิดใจหลังสึกว่า “ถ้าเรามีเจตนาเข้าสู่ร่มกาสาวพัสตร์ จิตใจเราต้องมาก่อน ทุกครั้งที่บวชพระจะตั้งใจหมด เพราะเรามีเวลาน้อย 10 กว่าวัน เราต้องเคร่ง ทำจิตใจให้นิ่งให้สมกับการอยู่ในร่มกาสาวพัสตร์ ”

[![](https://www.khaosod.co.th/wpapp/uploads/2024/11/tengmonk2111674.jpg)](https://www.khaosod.co.th/wpapp/uploads/2024/11/tengmonk2111674.jpg)

_“เขาลือกันว่าวัดนี้สร้างกระแส จ้าง เท่ง เถิดเทิง มาบวช ถ่ายหลวงพี่เท่งต่อเหรอ บวชแก้บนเหรอ ก็แล้วแต่หลายความคิดไป แต่หลักความจริงแล้วคือ ผมอยากจะบวช ”_

“บอกผู้ใหญ่อัดรายการเพิ่มไป เพื่อสต๊อกเอาไว้ จาก 7 วัน มันก็ได้ 11 วัน เราอยากอยู่กับตัวเองบ้าง ต้องมีกรอบเป็นพระ _ก็มีแว้บๆ ถ้ามีโอกาส อยู่สักพรรษาหนึ่ง ซาบซึ้งรสพระธรรมบ้างก็ดี”_

[![](https://www.khaosod.co.th/wpapp/uploads/2024/11/tengmonk21116711.jpg)](https://www.khaosod.co.th/wpapp/uploads/2024/11/tengmonk21116711.jpg)