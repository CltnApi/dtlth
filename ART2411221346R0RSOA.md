---
layout: post
code: "ART2411221346R0RSOA"
origin_url: "https://www.khaosod.co.th/sports/news_9517295"
image: "https://github.com/user-attachments/assets/aacee761-4739-4c76-a81e-653688dd4948"
title: "สโมสร พรีเมียร์ลีก โหวตเอกฉันท์อนุมัติกฎ APT รูปแบบใหม่"
description: "สโมสรในศึกพรีเมียร์ลีก อังกฤษโหวตเอกฉันท์ในการอนุมัติกฎ APT หรือ กฎด้านธุรกรรมที่ระหว่างสโมสรกับบริษัทที่เกี่ยวข้องกับเจ้าของรูปแบบใหม่"
category: "SPORTS"
language: "th"
date: 2024-11-22T14:01:25.790Z
---

# สโมสร พรีเมียร์ลีก โหวตเอกฉันท์อนุมัติกฎ APT รูปแบบใหม่

[![สโมสร พรีเมียร์ลีก โหวตเอกฉันท์อนุมัติกฎ APT รูปแบบใหม่](https://www.khaosod.co.th/wpapp/uploads/2024/11/premier-league-logo-9655.jpg "สโมสร พรีเมียร์ลีก โหวตเอกฉันท์อนุมัติกฎ APT รูปแบบใหม่")](https://www.khaosod.co.th/wpapp/uploads/2024/11/premier-league-logo-9655.jpg)

**สโมสรในศึกพรีเมียร์ลีก อังกฤษโหวตเอกฉันท์ในการอนุมัติกฎ APT หรือ กฎด้านธุรกรรมที่ระหว่างสโมสรกับบริษัทที่เกี่ยวข้องกับเจ้าของรูปแบบใหม่**

ก่อนหน้านี้ คณะกรรมการอิสระได้พิจารณาว่ากฎ APT ที่มีจุดประสงค์ว่า หากสโมสรจะมีการทำธุรกรรมจากกลุ่มที่มีความเกี่ยวข้องเชื่อมโยงกับเจ้าของสโมสรฟุตบอล เช่น บริษัทลูก หรือบริษัทในเครือต่างๆ สามารถทำได้แต่จะต้องเป็นมูลค่าตลาดเท่านั้นเพื่อป้องกันไม่ให้มีการอัดฉีดเงินเข้าสโมสรแบบไม่มีข้อจำกัดนั้น ขัดต่อข้อกฎหมายของอังกฤษตามการฟ้องร้องของ แมนเชสเตอร์ ซิตี้ ทำให้พรีเมียร์ลีกต้องมีการปรับปรุงกฎดังกล่าวหากต้องการใช้ต่อไป

โดยสิ่งที่พรีเมียร์ลีกต้องดำเนินการปรับปรุงในกฎ APT ดังกล่าวเพื่อให้สอดคล้องกับกฎหมายชองประเทศนั้น เช่น การนับเงินกู้ยืมจากเจ้าของ หรือผู้ถือหุ้นสโมสรเป็นส่วนหนึ่งของ APT และสโมสรสามารถเข้าถึงข้อมูลการทำธุรกิจเพื่อดูราคากลาง เป็นต้น

จนล่าสุดเมื่อวันที่ 22 พ.ย. พรีเมียร์ลีก ออกแถลงการณ์ว่า สโมสรสมาชิกได้โหวตเอกฉันท์สำหรับการอนุมัติกฎ APT รูปแบบใหม่ด้วยจำนวน 16 ต่อ 20 เสียง (ตามกฎต้องมีเสียงโหวต 14 จาก 20 เสียงถึงจะสำเร็จ)

ทั้งนี้มีเพียง แมนฯ ซิตี้, แอสตัน วิลลา, นิวคาสเซิล ยูไนเต็ด และน็อตติงแฮม ฟอเรสต์ เท่านั้นที่โหวตคัดค้านตามการรายงานของ “ทอล์กสปอร์ต”

