---
layout: post
code: "ART24110714513ZEB4A"
origin_url: "https://www.khaosod.co.th/breaking-news/news_9495437"
image: "https://github.com/user-attachments/assets/280a403d-e897-4f14-8aa7-4a92081d67e2"
title: "ไม่ให้ประกัน \"ทนายตั้ม-เมีย\" ตร.เตรียมห้องขังกองปราบ ยันไม่มีลูกกรงอาถรรพ์ผ้าสามสีผูกตำนานเฮี้ยน"
description: "ตำรวจสอบสวนกลาง เตรียมห้องขัง ไว้ขังทนายตั้ม-เมีย ยันไม่มีลูกกรงอาถรรพ์ อันเก่าเคยมีประวัติผ้าสามสีผูกอยู่แล้วกลายเป็นที่เล่าลือกันมาของกองปราบ"
category: "HOT_NEWS"
language: "th"
date: 2024-11-07T14:56:12.332Z
---

# ไม่ให้ประกัน "ทนายตั้ม-เมีย" ตร.เตรียมห้องขังกองปราบ ยันไม่มีลูกกรงอาถรรพ์ผ้าสามสีผูกตำนานเฮี้ยน

[![ไม่ให้ประกัน "ทนายตั้ม-เมีย" ตร.เตรียมห้องขังกองปราบ ยันไม่มีลูกกรงอาถรรพ์ผ้าสามสีผูกตำนานเฮี้ยน](https://www.khaosod.co.th/wpapp/uploads/2024/11/Suppression.jpg "ไม่ให้ประกัน "ทนายตั้ม-เมีย" ตร.เตรียมห้องขังกองปราบ ยันไม่มีลูกกรงอาถรรพ์ผ้าสามสีผูกตำนานเฮี้ยน")](https://www.khaosod.co.th/wpapp/uploads/2024/11/Suppression.jpg)

ตำรวจสอบสวนกลาง เตรียมห้องขัง ไว้ขังทนายตั้ม-เมีย ยันไม่มีลูกกรงอาถรรพ์ อันเก่าเคยมีประวัติผ้าสามสีผูกอยู่แล้วกลายเป็นที่เล่าลือกันมาของกองปราบ

เมื่อเวลา 21.30 น. วันที่ 7 พ.ย.2567 ผู้สื่อข่าวรายงานบรรยากาศที่กองบังคับการปราบปราม หลังตำรวจจับกุม ทนายตั้ม นายษิทรา เบี้ยบังเกิด และ นางปทิตตา เบี้ยบังเกิด ภรรยา นำตัวทั้ง 2 คนมาสอบสวนตั้งแต่ช่วงเช้านานกว่า 6 ชั่วโมง โดยมีนายตำรวจระดับสูงของบชก. อาทิ พล.ต.ต.จรูญเกียรติ ปานแก้ว หรือ “บิ๊กเต่า” พล.ต.ต.สุวัฒน์ แสงนุ่ม รองผบช.ก. และ พล.ต.ต.มนตรี เทศขันธ์ ผบก.ป. เข้าร่วมสอบปากคำด้วย

ล่าสุดมีรายงาน ตำรวจสอบสวนกลาง ได้เข้ามาที่ห้องควบคุมบริเวณชั้น 1 ของอาคารประชาอารักษ์ กองบังคับการปราบปราม เพื่อตรวจดูความพร้อม คาดว่าจะเป็นจุดที่ตำรวจ เตรียมจะนำตัวทนายตั้ม และภรรยา มาคุมขังไว้ชั่วคราวในช่วงดึกคืนนี้หลังจากสอบปากคำเสร็จสิ้น ซึ่งห้องดังกล่าวเป็นห้องขนาด 4 คูณ 4 เมตร แยกห้องขังชาย และหญิง และสร้างขึ้นมาใหม่

[![](https://www.khaosod.co.th/wpapp/uploads/2024/11/ขัง1-696x392.jpg)](https://www.khaosod.co.th/wpapp/uploads/2024/11/ขัง1.jpg)

จากการสอบถามเจ้าหน้าที่ตำรวจชุดที่เข้ามาตรวจสอบความเรียบร้อย ยืนยันว่า ห้องควบคุมบริเวณนี้ ปัจจุบันไม่ได้มีลูกกรงที่เคยมีกระแสข่าวเรื่องอาถรรพ์ลี้ลับ เนื่องจากลูกกรงอันเก่าเคยมีประวัติผ้าสามสีผูกอยู่แล้วกลายเป็นฮ่องกงที่มีอาถรรพ์ที่เล่าลือกันมาของกองปราบ แต่ได้นำออกไปทั้งหมดแล้ว

[![](https://www.khaosod.co.th/wpapp/uploads/2024/11/ขัง2.jpg)](https://www.khaosod.co.th/wpapp/uploads/2024/11/ขัง2.jpg)

ผู้สื่อข่าวรายงานด้วยว่า เพจเฟซบุ๊ก CIB ตำรวจสอบสวนกลาง ได้โพสต์ด้วยว่า ตำรวจ CIB ไม่ให้ประกันตัว ทนาย ต. พร้อมภรรยา นอนห้องขังทั้งคู่ คืนนี้!

**อ่านข่าว [ทนายตั้มเครียดหนัก โดนเบอร์ต้นๆสอบเอง ผิดกับวันโผล่”บชก.”บอกขอเจอแต่ตำรวจบิ๊กๆ สมใจได้เจอแล้ว](https://www.khaosod.co.th/breaking-news/news_9495363)**

**อ่านข่าว [เปิดนาทีจับ ทนายตั้ม-เมีย คารถปอร์เช่สีน้ำตาล สวมชุดขาวทั้งคู่](https://www.khaosod.co.th/breaking-news/news_9494392)**

