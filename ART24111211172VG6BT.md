---
layout: post
code: "ART24111211172VG6BT"
origin_url: "https://www.khaosod.co.th/lottery/news_9502373"
image: "https://github.com/user-attachments/assets/6c5aeaf8-b3a2-4d11-b577-d1cff13a1507"
title: "คึกคัก งานนมัสการหลวงพ่อโต วัดป่าเลไลยก์ ฮือฮาเลขเด็ดหางประทัด ตรงกันทั้ง 2 หาง"
description: "คึกคัก งานนมัสการหลวงพ่อโต วัดป่าเลยไลยก์ ฮือฮาเลขเด็ดหางประทัด ตรงกันทั้ง 2 หาง เปิดให้เข้าชม โบสถ์มอญ มหาอุตม์ หลังปิดมายาวนานกว่า 20 ปี "
category: "LOTTERY"
language: "th"
date: 2024-11-12T11:26:19.769Z
---

# คึกคัก งานนมัสการหลวงพ่อโต วัดป่าเลไลยก์ ฮือฮาเลขเด็ดหางประทัด ตรงกันทั้ง 2 หาง

[![คึกคัก งานนมัสการหลวงพ่อโต วัดป่าเลไลยก์ ฮือฮาเลขเด็ดหางประทัด ตรงกันทั้ง 2 หาง](https://www.khaosod.co.th/wpapp/uploads/2024/11/number3-1.jpg "คึกคัก งานนมัสการหลวงพ่อโต วัดป่าเลไลยก์ ฮือฮาเลขเด็ดหางประทัด ตรงกันทั้ง 2 หาง")](https://www.khaosod.co.th/wpapp/uploads/2024/11/number3-1.jpg)

**คึกคัก งานนมัสการหลวงพ่อโต วัดป่าเลไลยก์ ฮือฮาเลขเด็ดหางประทัด ตรงกันทั้ง 2 หาง เปิดให้เข้าชม โบสถ์มอญ มหาอุตม์ หลังปิดมายาวนานกว่า 20 ปี**

วันที่ 12 พ.ย.2567 ที่บริเวณหน้าวิหาร หลวงพ่อโต วัดป่าเลไลยก์วรวิหาร ต.รั้วใหญ่ อ.เมือง จ.สุพรรณบุรี ได้จัดพิธีบวงสรวงหลวงพ่อโต ในงานนมัสการหลวงพ่อโต ครั้งที่ 2 และเทศกาลงานลอยกระทง โดยมี ดร.อุดม โปร่งฟ้า ที่ปรึกษารมว.กระทรวงการพัฒนาสังคมและความมั่นคงของมนุษย์ พร้อมด้วย ข้าราชการ พ่อค้า ประชาชน ร่วมพิธี โดยช่วงเช้าได้เป็นพิธีบวงสรวง และมีการรำบวงสรวง จากนางรำ กว่า 300 คน เพื่อรำถวายหลวงพ่อโต

[![](https://www.khaosod.co.th/wpapp/uploads/2024/11/number6.jpg)](https://www.khaosod.co.th/wpapp/uploads/2024/11/number6.jpg)

สำหรับงานนมัสการหลวงพ่อโตนี้ จัดขึ้นเป็น ครั้งที่ 2 โดยประชาชนสามารถเดินทางมาปิดทองไหว้พระหลวงพ่อโต และเข้าชมโบสถ์มอญ มหาอุตม์ หลังปิดมายาวนานกว่า 20 ปี ภายในงานยังมี มหรสพ ร้านค้า และของดีโอท็อปมาจำหน่าย ตั้งแต่วันนี้ไปจนถึงวันที่ 16 พ.ย.67 นี้

[![](https://www.khaosod.co.th/wpapp/uploads/2024/11/number4-1.jpg)](https://www.khaosod.co.th/wpapp/uploads/2024/11/number4-1.jpg)

ทั้งนี้หลังพิธีเปิดงานนมัสการปิดทองหลวงพ่อโตเสร็จสิ้นแล้ว ทางวัดได้มีการจุดประทัดบวงสรวง จำนวน 2 หมื่นนัด ซึ่งชาวบ้านต่างพากัน มาส่องเลขหางประทัด โดยได้เลข 888 ทั้ง 2 หาง ตรงกันเลย ต่างสร้างความฮือฮาเป็นอย่างมาก บรรดาคอหวย นักเสี่ยงโชคต่างพากันถ่ายรูปเลขหางประทัด เอาไว้เสี่ยงโชคในงวดนี้

คึกคัก งานนมัสการหลวงพ่อโต วัดป่าเลยไลยก์ ฮือฮาเลขเด็ดหางประทัด ตรงกันทั้ง 2 หาง