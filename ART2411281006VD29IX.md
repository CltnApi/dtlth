---
layout: post
code: "ART2411281006VD29IX"
origin_url: "https://www.khaosod.co.th/entertainment/news_9525639"
image: "https://github.com/user-attachments/assets/c27a278d-30bc-4ae5-838b-d1389fefeb02"
title: "หวานชื่น \"หมอเมล\" อดีตแฟน 'ฟรัง นรีกุล' เปิดตัวหวานใจคนใหม่ ที่แท้นางเอกคนนี้"
description: "รักครั้งใหม่หวานชื่น \"หมอเมล\" อดีตแฟนหนุ่ม 'ฟรัง นรีกุล' เปิดตัวหวานใจคนใหม่ ที่แท้นางเอกคนนี้ สวย หวาน ครบเครื่อง แฟน ๆ ฟินความน่ารัก"
category: "ENTERTAINMENT"
language: "th"
date: 2024-11-28T10:26:24.974Z
---

# หวานชื่น "หมอเมล" อดีตแฟน 'ฟรัง นรีกุล' เปิดตัวหวานใจคนใหม่ ที่แท้นางเอกคนนี้

[![หวานชื่น "หมอเมล" อดีตแฟน 'ฟรัง นรีกุล' เปิดตัวหวานใจคนใหม่ ที่แท้นางเอกคนนี้](https://www.khaosod.co.th/wpapp/uploads/2024/11/doctor-male-inlove-02.jpg "หวานชื่น "หมอเมล" อดีตแฟน 'ฟรัง นรีกุล' เปิดตัวหวานใจคนใหม่ ที่แท้นางเอกคนนี้")](https://www.khaosod.co.th/wpapp/uploads/2024/11/doctor-male-inlove-02.jpg)

**รักครั้งใหม่หวานชื่น “หมอเมล” อดีตแฟนหนุ่ม ‘ฟรัง นรีกุล’ เปิดตัวหวานใจคนใหม่ ที่แท้นางเอกคนนี้ สวย หวาน ครบเครื่อง แฟน ๆ ฟินความน่ารัก**

เมื่อวันที่ 28 พฤศจิกายน 2567 หลังจากจบความสัมพันธ์ 7 ปี กับนักแสดงสาวและคุณหมอคนสวย **“ฟรัง นรีกุล”** หนุ่มหล่อครบเครื่องอย่าง **“หมอเมล ชยพัทร์”** ก็วางตัวเงียบเชียบ ไร้แววหวานใจมาโดยตลอด จนแฟน ๆ แห่แซว หรือหมอเมลจะปิดประตูหัวใจลงกลอนซะแล้ว

แต่งานนี้ดูเหมือนกลิ่นหอมความรักจะฟุ้งกระจาย เมื่อล่าสุด **“หมอเมล”** มาการันตีถึงสถานะหัวใจที่ไม่ว่างแล้ว โพสต์ภาพคู่สาวสวยแชร์โมเมนต์หวานฉ่ำ แต่ชาวเน็ตโฟกัสสาวในภาพ ทำไมหน้าคุ้น ๆ

**อ่านข่าวเพิ่มเติม :**

ภาพประกอบ

ADVERTISEMENT

โดย **หมอเมล** ได้โพสต์ภาพผ่านอินสตาแกรมส่วนตัว อวยพรวันเกิดเจ้าของความรักครั้งใหม่ หวานใจคนปัจจุบัน โดยเขียนแคปชั่นว่า _“Welcome to THE 28 Y CLUB a pure soul with kind heart. Wish you all the very best in everything naa Luv”_

ส่วนหวานใจหน้าคุ้นคนนี้ ไม่ใช่ใครที่ไหน แต่คือนางเอกสาว **“นีร สุวรรณมาศ”** นักแสดงในสังกัด GMMTV ที่เคยรับบทบาทเป็นนางเอกในซีรีส์ **_Ugly Duckling รักนะเป็ดโง่_** ตอน _Pity Girl ส่งรักทักทายหัวใจยัยขี้ลืม_ นั่นเอง

อย่างไรก็ดี ทั้งคู่ก็ไม่ได้ปิดบังความสัมพันธ์ในครั้งนี้ เพราะก็มีการเปิดตัว โพสต์ภาพแชร์โมเมนต์ให้แฟน ๆ ได้ฟินกันมาสักพักแล้ว เรียกได้ว่านาทีนี้ โลกมีแต่สีชมพูแบบสุด ๆ

ภาพประกอบ

ภาพประกอบ

ภาพประกอบ

ภาพประกอบ