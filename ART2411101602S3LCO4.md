---
layout: post
code: "ART2411101602S3LCO4"
origin_url: "https://www.khaosod.co.th/sports/news_9499277"
image: "https://github.com/user-attachments/assets/9a7661d2-b700-4b6f-99a9-5e3da198c4b2"
title: "แมนยู สั่งลา รุด ถล่ม เลสเตอร์ ก่อนส่งงานต่อ อโมริม - อิปสวิช ชนะนัดแรกในลีก"
description: "แมนยู - \"ปีศาจแดง\" แมนเชสเตอร์ ยูไนเต็ด เปิดบ้านถล่ม เลสเตอร์ ซิตี้ ในฟุตบอล พรีเมียร์ ลีก อังกฤษ ที่ โอลด์ แทร็ฟฟอร์ด นัดส่งลา รุด ฟาน นิสเตลรอย ในฐานะ"
category: "SPORTS"
language: "th"
date: 2024-11-10T16:06:37.714Z
---

# แมนยู สั่งลา รุด ถล่ม เลสเตอร์ ก่อนส่งงานต่อ อโมริม - อิปสวิช ชนะนัดแรกในลีก

[![แมนยู สั่งลา รุด ถล่ม เลสเตอร์ ก่อนส่งงานต่อ อโมริม - อิปสวิช ชนะนัดแรกในลีก](https://www.khaosod.co.th/wpapp/uploads/2024/11/MU1.jpg "แมนยู สั่งลา รุด ถล่ม เลสเตอร์ ก่อนส่งงานต่อ อโมริม - อิปสวิช ชนะนัดแรกในลีก")](https://www.khaosod.co.th/wpapp/uploads/2024/11/MU1.jpg)

แมนยู – “ปีศาจแดง” แมนเชสเตอร์ ยูไนเต็ด เปิดบ้านถล่ม เลสเตอร์ ซิตี้ ในฟุตบอล พรีเมียร์ ลีก อังกฤษ ที่ โอลด์ แทร็ฟฟอร์ด นัดส่งลา รุด ฟาน นิสเตลรอย ในฐานะ รักษาการผู้จัดการทีม

[![](https://www.khaosod.co.th/wpapp/uploads/2024/11/2024-11-10T135702Z_860995823_UP1EKBA12R197_RTRMADP_3_SOCCER-ENGLAND-MUN-LEI-REPORT-696x461.jpg)](https://www.khaosod.co.th/wpapp/uploads/2024/11/2024-11-10T135702Z_860995823_UP1EKBA12R197_RTRMADP_3_SOCCER-ENGLAND-MUN-LEI-REPORT.jpg)

เกมนี้ รุด ฟาน นิสเตลรอย กุนซือรักษาการดร็อป อเลฮานโดร การ์นาโช่ เป็นตัวสำรอง หลังฟอร์มฝืดมาหลายนัด และให้โอกาส อาหมัด ดิยัลโล ที่โชว์ฟอร์มเจ๋งในยูโรปา ลีก ลงสนาม

[![](https://www.khaosod.co.th/wpapp/uploads/2024/11/2024-11-10T141951Z_873489957_UP1EKBA13T2BU_RTRMADP_3_SOCCER-ENGLAND-MUN-LEI-REPORT-696x439.jpg)](https://www.khaosod.co.th/wpapp/uploads/2024/11/2024-11-10T141951Z_873489957_UP1EKBA13T2BU_RTRMADP_3_SOCCER-ENGLAND-MUN-LEI-REPORT.jpg)และเพียงนาที 17 จากบอลทุ่ม แมนฯยูไนเต็ด อาหมัด ดิยัลโล่ ตอกส้นทำทางให้ บรูโน แฟร์นันเดส ปั่นโค้งๆ ให้ แมนยู นำเลสเตอร์ 1-0 บรูโน ยิงประตูที่ 2 ในฤดูกาล ฉลองลงสนามให้แมนยูเกมที่ 250

[![](https://www.khaosod.co.th/wpapp/uploads/2024/11/2024-11-10T144127Z_765985338_UP1EKBA14T1EW_RTRMADP_3_SOCCER-ENGLAND-MUN-LEI-REPORT-696x454.jpg)](https://www.khaosod.co.th/wpapp/uploads/2024/11/2024-11-10T144127Z_765985338_UP1EKBA14T1EW_RTRMADP_3_SOCCER-ENGLAND-MUN-LEI-REPORT.jpg)

นาที 39 แมนยู เหมือนอัดอั้น มาสราอุย เปิดเข้ากลางให้ บรูโน่ โถมเข้ามาโหม่ง แต่ไม่โดนบอลโดนต้นขาก่อน กระดอน ไปโดน วิกเตอร์ คริสเตียนเซ่น แฉลบเข้าไป แมนยู ออกนำห่าง เลสเตอร์ 2-0 จากโอกาสยิงเข้ากรอบสองครั้ง

[![](https://www.khaosod.co.th/wpapp/uploads/2024/11/2024-11-10T154448Z_1512118116_UP1EKBA17QMKX_RTRMADP_3_SOCCER-ENGLAND-MUN-LEI-REPORT-696x482.jpg)](https://www.khaosod.co.th/wpapp/uploads/2024/11/2024-11-10T154448Z_1512118116_UP1EKBA17QMKX_RTRMADP_3_SOCCER-ENGLAND-MUN-LEI-REPORT.jpg)

ครึ่งหลัง เลสเตอร์ พอจะตั้งเกมแต่ไม่มีทีเด็ดที่ขาด นาที 84 อเลฮานโด การ์นาโช่ ที่เพิ่งถูกเปลี่ยนตัวลงมาปั่นโค้งๆ สยบเสียงวิพากษ์วิจารณ์ พังประตู เลสเตอร์ สุดสวย ปิดเกมให้ แมนยู เอาชนะ 3-0 เก็บ 3 คะแนน มีเพิ่มเป็น 15 แต้ม หลังผ่าน 11 นัด รั้งอันดับ 13 รุด คุมทีมเฉพาะกิจ 4 นัดในทุกรายการ ชนะ 3 เสมอ 1 และคาดว่าจะกลับไปผู้ช่วยผู้ฝึกสอนต่อไป

.

โดย รูเบน อโมริม กุนซือใหม่ แมนยู จะเริ่มงานพรุ่งนี้ 11 พ.ย. ก่อนจะมีคิวคุมทีมนัดแรกพบ อิปสวิช ทีมน้องใหม่ ในวันที่ 24 พ.ย. ซึ่ง อิปสวิช เพิ่งคว้าชัยนัดแรกในลีก หลังบุกไปเฉือน ทอตแน่ม ฮอตสเปอร์ 2-1





ขณะที่ “เจ้าป่า” นอตติงแฮม ฟอเรสต์ ทีมอันดับ 3 ของตาราง พ่าย สาลิกาดง นิวคาสเซิล คาบ้าน 1-3 เป็นความพ่ายแพ้นัดแรก หลังจากไร้พ่ายมา 4 นัดติดต่อกันในลีก ผ่าน 11 นัด มี 20 แต้มยังรั้งอันดับ 3 ต่อไป

