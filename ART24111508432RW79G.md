---
layout: post
code: "ART24111508432RW79G"
origin_url: "https://www.khaosod.co.th/special-stories/news_9506883"
image: "https://github.com/user-attachments/assets/ae44c787-7af0-4308-a6da-efcc20d2f588"
title: "สส.เชื้อสายเมารี เต้นฮากา ประท้วง สภาฯนิวซีแลนด์-ริดรอนสิทธิ์"
description: "สส.เชื้อสายเมารี หลายสิบชีวิต เต้นฮากา ซึ่งเป็นการเต้นก่อนออกรบ ของชนเผ่าเมารี ประท้วง สภาฯนิวซีแลนด์-ริดรอนสิทธิ์ สนธิสัญญา 184 ปีก่อน"
category: "SPECIAL_STORIES"
language: "th"
date: 2024-11-15T13:20:22.630Z
---

# สส.เชื้อสายเมารี เต้นฮากา ประท้วง สภาฯนิวซีแลนด์-ริดรอนสิทธิ์

[![สส.เชื้อสายเมารี เต้นฮากา ประท้วง สภาฯนิวซีแลนด์-ริดรอนสิทธิ์](https://www.khaosod.co.th/wpapp/uploads/2024/11/new-z-2.jpg "สส.เชื้อสายเมารี เต้นฮากา ประท้วง สภาฯนิวซีแลนด์-ริดรอนสิทธิ์")](https://www.khaosod.co.th/wpapp/uploads/2024/11/new-z-2.jpg)

**สส.เชื้อสายเมารี หลายสิบชีวิต เต้นฮากา ซึ่งเป็นการเต้นก่อนออกรบ ของชนเผ่าเมารี ประท้วง สภาฯนิวซีแลนด์-ริดรอนสิทธิ์ สนธิสัญญา 184 ปีก่อน**

เกิดเหตุการณ์ที่กลายเป็นไวรัลในโลกออนไลน์ ในการประชุมสมาชิกรัฐสภานิวซีแลนด์ ประธานรัฐสภาให้ตัวแทนพรรคการเมืองต่างๆ _ลงมติเพื่อรับรองร่างกฎหมายสนธิสัญญาอายุ 184 ปี ระหว่างอังกฤษ และชนเผ่าเมารี_ ซึ่งเป็นชนเผ่าพื้นเมืองสำคัญของนิวซีแลนด์

แต่การประชุมมตินี้ต้องหยุดไปชั่วคราว หลังจาก _สส.เชื้อสายเมารีหลายคน ลุกขึ้นมาเต้น “ฮากา” ซึ่งเป็นการเต้นรำก่อนออกรบ ตามประเพณีของชาวเมารี_ ทำให้ เจอร์รี บราวน์ลี ประธานรัฐสภาสั่งยุติการประชุมชั่วคราว

[![](https://www.khaosod.co.th/wpapp/uploads/2024/11/new-696x401.jpg)](https://www.khaosod.co.th/wpapp/uploads/2024/11/new.jpg)

ร่างกฎหมายฉบับนี้สร้างความไม่พอใจของชาวเมารีมองว่า การตีความสนธิสัญญาเก่าแก่ฉบับนี้ขึ้นมาใหม่ของรัฐบาลนิวซีแลนด์ จะเป็นการริดรอนสิทธิของชาวเมารี ซึ่งเป็นชนพื้นเมืองมีจำนวน 1 ใน 5 ของประชากรทั้งหมด 5.3 ล้านคนของนิวซีแลนด์

สำหรับร่างสนธิสัญญาดังกล่าว เป็นการลงนามร่วมกันระหว่างผู้นำชนเผ่าเมารี 500 คน กับมกุฎราชกุมารอังกฤษ เมื่อปี 1840 หรือ 184 ปีก่อน ที่จะแบ่งปันอำนาจปกครองร่วมกัน

แต่รัฐบาลนิวซีแลนด์ในปัจจุบันเตรียมออกร่างกฎหมายใหม่ ที่มีการตีความต่างจากเดิม ซึ่งชาวเมารีมองว่าเป็นการริดรอนสิทธิของพวกเขา