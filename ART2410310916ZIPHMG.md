---
layout: post
code: "ART2410310916ZIPHMG"
origin_url: "https://www.khaosod.co.th/https://www.khaosod.co.th/entertainment/news_9482944"
image: "https://github.com/user-attachments/assets/04721b5d-f07e-49a3-a6b9-36dacfd735d5"
title: "เจฟ ซาเตอร์ ปังไม่ไหว! แพลนงานยาวถึงปี 69 อัพเดตคัมแบ็ก มั่นใจแปลกใหม่กว่าเดิม"
description: "ศิลปินมากความสามารถ เจฟ ซาเตอร์ ตื่นเต้น! ปีหน้ามีหลายโปรเจ็กต์เตรียมปล่อย เผยแพลนงานยาวถึงปี 69 พร้อมอัพเดตการคัมแบ็ก มั่นใจแปลกใหม่กว่าเดิม"
category: "ENTERTAINMENT"
language: "th"
date: 2024-10-31T11:55:42.106Z
---

# เจฟ ซาเตอร์ ปังไม่ไหว! แพลนงานยาวถึงปี 69 อัพเดตคัมแบ็ก มั่นใจแปลกใหม่กว่าเดิม

[![เจฟ ซาเตอร์ ปังไม่ไหว! แพลนงานยาวถึงปี 69 อัพเดตคัมแบ็ก มั่นใจแปลกใหม่กว่าเดิม](https://www.khaosod.co.th/wpapp/uploads/2024/10/jeff1.jpg "เจฟ ซาเตอร์ ปังไม่ไหว! แพลนงานยาวถึงปี 69 อัพเดตคัมแบ็ก มั่นใจแปลกใหม่กว่าเดิม")](https://www.khaosod.co.th/wpapp/uploads/2024/10/jeff1.jpg)

_**ศิลปินมากความสามารถ เจฟ ซาเตอร์ ตื่นเต้น! ปีหน้ามีหลายโปรเจ็กต์เตรียมปล่อย เผยแพลนงานยาวถึงปี 69 พร้อมอัพเดตการคัมแบ็ก มั่นใจแปลกใหม่กว่าเดิม**_
เรียกได้ว่าเป็นปีทองสุดๆ สำหรับศิลปินมากความสามารถ **เจฟ ซาเตอร์** ที่ปีนี้ปล่อยผลงานอะไรออกมาก็ปังไปหมดทุกอย่าง ล่าสุดวันที่ 30 ต.ค. เจฟได้มาร่วมงานแถลงข่าวเปิดตัวรถจักรยานยนต์รุ่นใหม่ของฮอนด้า ณ เอ็ม กลาส (EM GLASS) ศูนย์การค้าเอ็มสเฟียร์ ชั้น G พร้อมเผยว่าแพลนงานตอนนี้ยาวไปถึงปี 69 เป็นที่เรียบร้อย ส่วนเรื่องคัมแบ็กอยากให้ติดตาม แปลกใหม่กว่าเดิมแน่นอน
[![](https://www.khaosod.co.th/wpapp/uploads/2024/10/jeff8.jpg)](https://www.khaosod.co.th/wpapp/uploads/2024/10/jeff8.jpg)
**ความหล่อถูกบันทึกระดับโลก****?** “บางทีเราก็แอ๊กด้วยแหละ (ยิ้ม) เวลาเราแอ๊กหูก็จะดับๆ หน่อย ก็เลยจะไม่ค่อยได้ยิน แต่คำชมมันยังก้องอยู่ในหัวเรา เราก็ต้องยอมรับนิดนึงกับคำชม (ยิ้ม) **(เขินมั้ยคนโฟกัสความหล่อ?)** เอาจริงๆ แต่ละคนก็มีรสนิยมไม่เหมือนกัน ถ้าชื่นชอบในลุคและทำให้เขารู้สึกแฮปปี้ ก็โอเค ผมชิล”
**มีรูปไหนที่ออกมาแล้วคนบอกว่าไม่หล่อบ้างมั้ย****?** “ไม่มี เพราะเราติดแอ๊กไง (ยิ้ม) ใครว่าเรา เราไม่ฟังอยู่แล้ว แต่ถ้าคนชมเราจะฟัง (หัวเราะ) **(แล้วเราคิดว่าตัวเองหล่อมั้ย?)** ถอดกระจกที่บ้านออกหมดแล้ว ไม่กล้าส่อง กลัวมองทั้งวัน (หัวเราะ) ล้อเล่นๆ”
[![](https://www.khaosod.co.th/wpapp/uploads/2024/10/jeff6.jpg)](https://www.khaosod.co.th/wpapp/uploads/2024/10/jeff6.jpg)
ADVERTISEMENT
**ปีหน้าของเรามีแพลนอะไรบ้าง****?** “ปีหน้าก็จะเป็นปีที่ตื่นเต้นเหมือนกัน เพราะมีหลายๆ โปรเจ็กต์ที่ยังไม่ได้เปิดออกมา อย่างซีรีส์แฮปปี้เอ็นดิ้งก็กำลังพัฒนากันอยู่ และยังมีหลายๆ โปรเจ็กต์ที่คอนเฟิร์มกันอยู่ ก็จะค่อยๆ เปิดออกมาเรื่อยๆ รวมถึงเพลงที่เป็นภาษาอังกฤษด้วย ก็ตื่นเต้นครับ ใกล้จะได้ฟังกันแล้ว ใกล้จะถ่ายเอ็มวีแล้วครับ เป็นคอนเซ็ปต์ใหม่ เพราะสุดท้ายเรามูฟออนจากความเป็น Space Shuttle No.8 แล้ว จบอัลบั้มไปแล้ว ก็เหมือนเป็นการคัมแบ็กที่เรากลับมาทำเพลง โดยที่เป็นไดเรคชั่นที่ต่างไป แปลกใหม่ขึ้น”

**จะเซ็กซี่ขึ้นมั้ย****?** “ยังเซ็กซี่ไม่พอเหรอ (ยิ้ม) นี่ก็ถอดเสื้อทุกเอ็มวีแล้วนะ ยังไม่มีเอ็มวีไหนไม่ถอดเลย ก็ต้องรอดูว่าเป็นยังไง (หัวเราะ) แต่ผมว่าด้วยความที่เพลงนี้มันจะต่างไปจากทุกเพลงที่เคยทำ จะมีความเป็นเพลงเร็ว เพราะเราเล่นเฟสติวัล เราก็อยากจะเล่นแนวร็อคมากขึ้น ก็จะมีความรุนแรงขึ้นครับ”
[![](https://www.khaosod.co.th/wpapp/uploads/2024/10/jeff5.jpg)](https://www.khaosod.co.th/wpapp/uploads/2024/10/jeff5.jpg)
**งานแพลนยาวไปปีหน้าแล้ว****?** “ถ้าคนที่ตามเฟสติวัลก็จะรู้ว่าไปถึงเดือนมีนาคมปีหน้าแล้วครับ **แต่ถ้าแพลนรวมจริงๆ ก็ยาวไปถึงปีใหม่ของปีหน้าครับ**”
**ได้พักบ้างมั้ย****?** “การทำงานที่เรารักคือการพักผ่อนไปในตัว (ยิ้ม) ก็ได้นอนอยู่ครับ เราก็แบ่งเวลาให้ดี จะได้นอนครบ 8 ชม.”
**ได้ตรวจสุขภาพบ้างมั้ย****?** “ยังไม่ค่อยมีโอกาส แต่ก็จะเข้าไปหาหมอเรื่อยๆ ครับ ช่วงนี้ก็จะเป็นเรื่องของการนอนไม่เพียงพอ และการกินอาหารไม่ค่อยครบ เพราะบางทีการที่เราตื่นสายบ้าง เราจะลืมกินข้าว เพราะเราต้องทำงานเลย ก็เลยจะได้กินข้าวมื้อเดียว”
[![](https://www.khaosod.co.th/wpapp/uploads/2024/10/jeff3.jpg)](https://www.khaosod.co.th/wpapp/uploads/2024/10/jeff3.jpg)
**ช่วงเทศกาลสิ้นปีนี้จะมีได้ไปฉลองที่ไหนมั้ย****?** “จริงๆ เราฉลองกับหลายๆ คน กับครอบครัวมาในทุกๆ ปีแล้ว และปีที่แล้วเราก็เพิ่งมีโอกาสได้เคานต์ดาวน์กับแฟนๆ ผมว่าปีนี้ก็อยากจะมีโอกาสแบบนั้นอีก เพราะแฟนๆ อุตส่าห์มาใช้เวลาร่วมกันในช่วงปีใหม่แล้ว ผมก็อยากจะเจอทุกคน ก็คงจะมีรวมพลมาเจอกัน”
**ทำงานหนักเพื่อเก็บเงินทำซีรีส์****?** “ไม่ๆ ครับ จริงๆ เรื่องซีรีส์มันไม่ใช่ของตัวผมคนเดียว เพราะมีพาร์ทเนอร์หลายๆ คนที่เข้ามาช่วยกันเพื่อทำให้ซีรีส์เรื่องนี้เกิดขึ้น เพราะเราอยากทำให้มันเป็นซีรีส์ที่ดีในทุกๆ ด้าน เพราะฉะนั้นมันก็เลยเป็นสเกลที่ค่อนข้างใหญ่มากๆ ก็เลยอยากจะทำให้มันดีที่สุด ก็อาจจะต้องมีพาร์ทเนอร์เข้ามาช่วย”
[![](https://www.khaosod.co.th/wpapp/uploads/2024/10/jeff7.jpg)](https://www.khaosod.co.th/wpapp/uploads/2024/10/jeff7.jpg)