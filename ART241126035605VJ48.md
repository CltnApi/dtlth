---
layout: post
code: "ART241126035605VJ48"
origin_url: "https://www.khaosod.co.th/entertainment/news_9521270"
image: "https://github.com/user-attachments/assets/bd6a1538-46a5-488c-a9af-dd38cdfcfa5a"
title: "ตูน ปรินดา ถึงกับลั่นเช็คเมลเลยมั้ยถ้ามีเดินออก ไก่ ภาษิต มือสั่นเจอมา3ครั้ง"
description: "ใจหายหมดสถานการณ์ ช่อง 3 เลิกจ้างพนง. ตูน ปรินดา ไลน์เด้งถึงกับลั่นควรเช็คเมลเลยมั้ย ถ้ามีเดินออกไปเลย ไก่ ภาษิต รับตกใจมือสั่น เจอแบบนี้มาแล้ว 3 ครั้ง "
category: "ENTERTAINMENT"
language: "th"
date: 2024-11-26T12:40:57.202Z
---

# ตูน ปรินดา ถึงกับลั่นเช็คเมลเลยมั้ยถ้ามีเดินออก ไก่ ภาษิต มือสั่นเจอมา3ครั้ง

[![ตูน ปรินดา ถึงกับลั่นเช็คเมลเลยมั้ยถ้ามีเดินออก ไก่ ภาษิต มือสั่นเจอมา3ครั้ง](https://www.khaosod.co.th/wpapp/uploads/2024/11/toonkai2611679998.jpg "ตูน ปรินดา ถึงกับลั่นเช็คเมลเลยมั้ยถ้ามีเดินออก ไก่ ภาษิต มือสั่นเจอมา3ครั้ง")](https://www.khaosod.co.th/wpapp/uploads/2024/11/toonkai2611679998.jpg)

ใจหายหมดสถานการณ์ ช่อง 3 เลิกจ้างพนง. ตูน ปรินดา ไลน์เด้งถึงกับลั่นควรเช็คเมลเลยมั้ย ถ้ามีเดินออกไปเลย ไก่ ภาษิต รับตกใจมือสั่น เจอแบบนี้มาแล้ว 3 ครั้ง ลั่นทำไมบอกลา

ในรายการ เรื่องเด่นเย็นนี้หลังไมค์ ไก่ ภาษิต และ ตูน ปรินดา พูดคุยเรื่องการประกาศปรับโครงสร้าง ช่อง 3 หรือ เลิกจ้าง ก่อนเข้ารายการ ทำเอาระทึกทั้งคู่

ไก่ บอกว่า มีเรื่องที่ทำให้เราไม่เป็นอันทำงานทำการ มีข้อความเข้ามาในมือถือ _(ตูน : ไลน์ของตูน / ไก่ ทำเสียง ตูน ร้องเรียก พี่ไก่ ลั่น)_

[![](https://www.khaosod.co.th/wpapp/uploads/2024/11/toonkai2611672.jpg)](https://www.khaosod.co.th/wpapp/uploads/2024/11/toonkai2611672.jpg)

โดย ไก่ อ่านข้อความด้วยว่า เรียนทุกท่าน ขออนุญาตแจ้งว่า วันนี้หลัง 17.00 น. ทาง HR จะมีเมลถึงบุคคลที่เรามีความจำเป็น ให้เข้าโครงการปรับโครงสร้าง (เลิกจ้าง)

ADVERTISEMENT

ทั้งสองคนไม่เป็นอันจะทำงาน ไก่ บอกอีกว่า คุยกันว่าควรมีอีเมลเข้ามาเลยไหม เราคุยกันสองคน ช่อง 3 มีปรับโครงสร้าง คือ เลิกจ้าง ที่เป็นข่าวปรากฏก่อนหน้านี้ เพิ่งจะมารู้กันวันนี้ 16.30 น.

[![](https://www.khaosod.co.th/wpapp/uploads/2024/11/toonkai2611673.jpg)](https://www.khaosod.co.th/wpapp/uploads/2024/11/toonkai2611673.jpg)

ก่อน ไก่ จะทัก ตูน ว่า เงียบเชียว ซึ่ง ตูน ก็ตอบว่า _“หนูไม่ควรเช็คอีเมล หรือหนูควรทำยังไง หรือถ้าเช็คแล้วมีหนูควรเดินออกไปตอนนี้เลยพี่ไก่ ”_

ด้าน ไก่ ก็บอกว่า _“ไม่หรอก ผมเชื่อว่าหน้าจอ กระทบน้อยกว่าพี่ๆ ที่อยู่ข้างหลัง ผมเคยผ่านเหตุการณ์นี้มา 3 ครั้งแล้ว ตอนอยู่ที่เดิม และครั้งที่สองตอนที่ ช่อง3 SD เราเลิกทำ มาครั้งนี้ พอผมรู้สึกแบบนี้ ผมมือสั่นนะ ความรู้สึกเดิมๆ กลับมา ”_

[![](https://www.khaosod.co.th/wpapp/uploads/2024/11/toonkai2611674.jpg)](https://www.khaosod.co.th/wpapp/uploads/2024/11/toonkai2611674.jpg)

ตูน กล่าวอีกว่า “พอตูนได้ไลน์ ทำไมเขาบอกตูน ก็ไม่รู้ พอบอกพี่ไก่ พี่ไก่ตกใจ ไม่เป็นอันทำอะไร เป็นไปตามสภาวะสื่อตอนนี้ ขอบคุณทุกกำลังใจ ดูพวกเราเยอะๆ ให้เราได้ไปต่อ”

ไก่ บอกด้วยว่า _“ผมไม่เป็นอันทำอะไร แต่พี่น้องวงการสื่อ วันนี้เราอาจไม่ได้ทำงานร่วมกัน วันหน้าเราวนๆ มาจะได้เจอกัน ทำไมมาบอกลากัน ไม่ชอบบรรยากาศแบบนี้เลย ”_

[![](https://www.khaosod.co.th/wpapp/uploads/2024/11/toonkai2611675.jpg)](https://www.khaosod.co.th/wpapp/uploads/2024/11/toonkai2611675.jpg)