---
layout: post
code: "ART24110303480XL9EZ"
origin_url: "https://www.khaosod.co.th/sports/news_9488050"
image: "https://github.com/user-attachments/assets/16073d15-30e2-4e02-ad23-0962fa1f2b5d"
title: "พานาโซนิค จัด ฮีโร่ รัน สมทบทุนจัดหาเครื่องมือแพทย์ แพทยศาสตร์วชิรพยาบาล"
description: "พานาโซนิค ในประเทศไทย จัดกิจกรรมวิ่งเพื่อการกุศลครั้งที่ 4 “Panasonic Hero Run Green Impact for Charity 2024” ภายใต้โครงการเพื่อสังคม “Pa"
category: "SPORTS"
language: "th"
date: 2024-11-03T03:56:42.991Z
---

# พานาโซนิค จัด ฮีโร่ รัน สมทบทุนจัดหาเครื่องมือแพทย์ แพทยศาสตร์วชิรพยาบาล

[![พานาโซนิค จัด ฮีโร่ รัน สมทบทุนจัดหาเครื่องมือแพทย์ แพทยศาสตร์วชิรพยาบาล](https://www.khaosod.co.th/wpapp/uploads/2024/11/710033_0.jpg "พานาโซนิค จัด ฮีโร่ รัน สมทบทุนจัดหาเครื่องมือแพทย์ แพทยศาสตร์วชิรพยาบาล")](https://www.khaosod.co.th/wpapp/uploads/2024/11/710033_0.jpg)

พานาโซนิค ในประเทศไทย จัดกิจกรรมวิ่งเพื่อการกุศลครั้งที่ 4 “Panasonic Hero Run Green Impact for Charity 2024” ภายใต้โครงการเพื่อสังคม “Panasonic Cares” ที่ดำเนินงานด้วยแนวคิด For the Wellbeing of People, Society and the Planet ตอกย้ำเจตนารมณ์การดำเนินธุรกิจที่ใส่ใจในสุขภาพ ความเป็นอยู่ที่ดี ความปลอดภัย ความสะดวกสบายของผู้คน สังคม และทุกชีวิตบนโลกอย่างยั่งยืน เมื่อเร็วๆ นี้ ณ สยาม พรีเมี่ยม เอาท์เล็ต กรุงเทพฯ

[![](https://www.khaosod.co.th/wpapp/uploads/2024/11/710042_0-696x464.jpg)](https://www.khaosod.co.th/wpapp/uploads/2024/11/710042_0.jpg)[![](https://www.khaosod.co.th/wpapp/uploads/2024/11/710028_0-696x464.jpg)](https://www.khaosod.co.th/wpapp/uploads/2024/11/710028_0.jpg)

ภายในงานได้รับเกียรติจาก มร.ฮิเดคาสึ อิโตะ ซีอีโอ กลุ่มบริษัทพานาโซนิคในประเทศไทย นำทีมครอบครัวพนักงานพานาโซนิค พร้อมด้วยนักเรียนทุนพานาโซนิคฯ ลูกค้า และพาร์ทเนอร์ อาทิ อายิโนะโมโต๊ะ (AJINOMOTO) อะมิโนไวทัล (amino VITAL) เบอร์ดี้ (Birdy) เอ็ม-ซิน (M-CIN) โพคารี่สเวท (POCARI SWEAT) เดลลี่มี (DAILY ME) และสยาม พรีเมี่ยม เอาท์เล็ต กรุงเทพฯ (SIAM PREMIUM OUTLETS BANGKOK) พร้อมด้วยนักเรียนทุนพานาโซนิคฯ กว่า 1,305 คน เข้าร่วมกิจกรรม “Panasonic Hero Run Green Impact For Charity 2024” ที่จัดขึ้นด้วยเป้าหมายสำคัญ คือ เพื่อรวมพลังความสามัคคี สร้างพลังแห่งการให้ที่ยิ่งใหญ่ ด้วยการบริจาคเงินสมทบทุน “โครงการจัดหาเครื่องมือแพทย์ฯ” คณะแพทยศาสตร์วชิรพยาบาล มหาวิทยาลัยนวมินทราธิราช จำนวน 204,104 บาท เพื่อพัฒนาศักยภาพให้กับโรงพยาบาล และต่อยอดการศึกษา โดยมี ผศ.นพ.จักราวุธ มณีฤทธิ์ คณบดีคณะแพทยศาสตร์วชิรพยาบาล มหาวิทยาลัยนวมินทราธิราช เป็นตัวแทนรับมอบ

[![](https://www.khaosod.co.th/wpapp/uploads/2024/11/710025_0-696x464.jpg)](https://www.khaosod.co.th/wpapp/uploads/2024/11/710025_0.jpg)

[![](https://www.khaosod.co.th/wpapp/uploads/2024/11/710034_0-696x464.jpg)](https://www.khaosod.co.th/wpapp/uploads/2024/11/710034_0.jpg)

กิจกรรม “Panasonic Hero Run Green Impact For Charity 2024” ถือเป็นอีกหนึ่งกิจกรรมที่ สอดคล้องกับแนวคิด Panasonic Green Impact ภารกิจเพื่อสิ่งแวดล้อมของพานาโซนิคกรุ๊ปทั่วโลก ซึ่งในปีที่ผ่านมา กลุ่มบริษัทพานาโซนิคในประเทศไทย ได้เริ่มมีการนำระยะทางการวิ่งมาเปลี่ยนเป็นต้นไม้ โดยทุกๆ 10 กิโลเมตร เปลี่ยนเป็นต้นไม้ 1 ต้น เพื่อนำไปปลูกยังพื้นที่ต่างๆ ทั่วประเทศ และได้มีการดำเนินการปลูกไปแล้วในพื้นที่จังหวัดขอนแก่น จำนวน 570 ต้น ในปีนี้จึงได้มีการเชิญชวนให้พนักงานทุกคนมาร่วมวิ่งเพื่อสะสมระยะเพิ่มเติม โดยแบ่งการวิ่งออกเป็น 2 รูปแบบคือ การวิ่งในสนามจริง สามารถสะสมระยะทางการวิ่งได้กว่า 5,160 กิโลเมตร และการวิ่งผ่านกิจกรรม Virtual run ในช่วงเดือนตุลาคมที่ผ่านมา สามารถสะสมระยะทางการวิ่งได้กว่า 3,593 กิโลเมตร รวมเป็นระยะทางทั้งหมด 8,753 กิโลเมตร สามารถเปลี่ยนเป็นต้นไม้ได้ถึง 875 ต้น ซึ่งจะนำไปปลูกที่ จ. อยุธยาต่อไป

[![](https://www.khaosod.co.th/wpapp/uploads/2024/11/710031_0-696x443.jpg)](https://www.khaosod.co.th/wpapp/uploads/2024/11/710031_0.jpg)

[![](https://www.khaosod.co.th/wpapp/uploads/2024/11/710007_0-696x464.jpg)](https://www.khaosod.co.th/wpapp/uploads/2024/11/710007_0.jpg)

[![](https://www.khaosod.co.th/wpapp/uploads/2024/11/710011_0-696x464.jpg)](https://www.khaosod.co.th/wpapp/uploads/2024/11/710011_0.jpg)