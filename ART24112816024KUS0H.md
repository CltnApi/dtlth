---
layout: post
code: "ART24112816024KUS0H"
origin_url: "https://www.khaosod.co.th/special-stories/news_9526319"
image: "https://github.com/user-attachments/assets/88647980-b1f3-4bde-b6fb-c86e21e723a8"
title: "หมอขอความช่วยเหลือ อยากได้เรือมารับไปขึ้นเวร ชี้ติดน้ำท่วม 2 วัน รพ.ยะลา ขาดกำลังคน"
description: "หมอขอความช่วยเหลือ อยากได้เรือมารับไปขึ้นเวร ชี้ติดน้ำท่วม 2 วัน รพ.ยะลา ขาดกำลังคน ที่บ้านมีผู้ใหญ่อีก 3 น้ำไม่ไหล ไฟดับ อาหารใกล้หมด"
category: "SPECIAL_STORIES"
language: "th"
date: 2024-11-28T16:31:16.520Z
---

# หมอขอความช่วยเหลือ อยากได้เรือมารับไปขึ้นเวร ชี้ติดน้ำท่วม 2 วัน รพ.ยะลา ขาดกำลังคน

[![หมอขอความช่วยเหลือ อยากได้เรือมารับไปขึ้นเวร ชี้ติดน้ำท่วม 2 วัน รพ.ยะลา ขาดกำลังคน](https://www.khaosod.co.th/wpapp/uploads/2024/11/yala-.jpg "หมอขอความช่วยเหลือ อยากได้เรือมารับไปขึ้นเวร ชี้ติดน้ำท่วม 2 วัน รพ.ยะลา ขาดกำลังคน")](https://www.khaosod.co.th/wpapp/uploads/2024/11/yala-.jpg)

**หมอขอความช่วยเหลือ อยากได้เรือมารับไปขึ้นเวร ชี้ติดน้ำท่วม 2 วัน รพ.ยะลา ขาดกำลังคน ที่บ้านมีผู้ใหญ่อีก 3 น้ำไม่ไหล ไฟดับ อาหารใกล้หมด**

จากสถานการณ์ฝนตกหนักต่อเนื่องในพื้นที่ จ.ยะลา ตั้งแต่ช่วงเช้าของวันที่ 26 พ.ย. ที่ผ่านมา ส่งผลให้เกิดน้ำท่วมสูงในหลายพื้นที่ โดยเฉพาะในพื้นที่เขตเทศบาลนครยะลา ที่มีน้ำท่วมหนักในรอบ 36 ปี ประชาชนได้รับความเดือดร้อนกันเป็นจำนวนมาก หลายพื้นที่ความช่วยเหลือจากหน่วยงานยังไปไม่ถึง

ล่าสุดเวลา 20.10 น. วันที่ 28 พ.ย. ผู้ใช้เฟซบุ๊ก [**Wern Sakulsaowaphak**](https://www.facebook.com/wern.sakulsaowaphak?__cft__[0]=AZXkcBZJZvIagV1moB93Sqpa2WtyxpBR96TBlooNtWiUeKHwdl80wHPs3vzuM5CIHHBk1QM6ADFhvAdAyws_wPlr8XxysHHd_tGYdnJib2L2ewsUf2XISwwhYDzhPFXVkT1Dg2yNUEX5hnM-7H8X9uj4LpcUiEgtFyZZ-0uDAl4-7HczhG65o_kXlw3FfMUkotIJiuPufsAlOz9uOP99MqCK8UsYHxIsTCO166d6u4CTfQ&__tn__=-UC%2CP-y-R) ซึ่งเป็นอีกหนึ่งผู้ได้รับความเดือดร้อนจากสถานการณ์น้ำท่วม ได้โพสต์ข้อความพร้อมรูปภาพที่ติดน้ำท่วมระดับสูงเท่าศีรษะอยู่ในบ้าน โดยระบุใจความดังนี้

“ขออนุญาตโพสต์ใหม่ค่ะ เนื่องจากโพสต์เก่าติดที่แชร์ต่อไม่ได้”

“ขอเรือมารับหมอไปขึ้นเวร ER หน่อยค่า ติดอยู่ในบ้านมา 2 วันแล้ว มีผู้ใหญ่ในบ้านอีก 3 คน น้ำไม่ไหล ไฟดับ อาหารใกล้หมด และทีม ER โรงพยาบาลยะลา ขาดกำลังคน รบกวนส่งเรือมาช่วยหมอให้ได้ออกไปช่วยคนอื่นต่อนะคะ”

พิกัดแถวโรงเรียนจีน-โรงแรมรามา โทร 064-5453224, 086-9644800

