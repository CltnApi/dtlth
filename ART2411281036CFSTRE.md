---
layout: post
code: "ART2411281036CFSTRE"
origin_url: "https://www.khaosod.co.th/entertainment/news_9525665"
image: "https://github.com/user-attachments/assets/d42f0c20-dbbd-449f-8df7-b8a9ebdebec8"
title: "แต้ว อัพเดตงานแต่ง คุณแม่เริ่มเปรยบอกคิดถึง-กอดแน่น ไม่กังวลต้องบาลานซ์ให้ดี"
description: "แต้ว ณฐพร อัพเดตแพลนงานแต่ง ใกล้วันงานคุณแม่เริ่มบอกคิดถึง กอดแน่นขึ้น ไม่กังวลต้องบาลานซ์หาทางออกให้ดีที่สุด ด้านมีลูกคงรอไปก่อน"
category: "ENTERTAINMENT"
language: "th"
date: 2024-11-28T10:50:54.932Z
---

# แต้ว อัพเดตงานแต่ง คุณแม่เริ่มเปรยบอกคิดถึง-กอดแน่น ไม่กังวลต้องบาลานซ์ให้ดี

[![แต้ว อัพเดตงานแต่ง คุณแม่เริ่มเปรยบอกคิดถึง-กอดแน่น ไม่กังวลต้องบาลานซ์ให้ดี](https://www.khaosod.co.th/wpapp/uploads/2024/11/taew_281167-1.jpg "แต้ว อัพเดตงานแต่ง คุณแม่เริ่มเปรยบอกคิดถึง-กอดแน่น ไม่กังวลต้องบาลานซ์ให้ดี")](https://www.khaosod.co.th/wpapp/uploads/2024/11/taew_281167-1.jpg)

**แต้ว ณฐพร อัพเดตแพลนงานแต่ง ใกล้วันงานคุณแม่เริ่มบอกคิดถึง กอดแน่นขึ้น ไม่กังวลต้องบาลานซ์หาทางออกให้ดีที่สุด ด้านมีลูกคงรอไปก่อน**

หลังจากที่ **แต้ว ณฐพร เตมีรักษ์** ได้ออกมาแง้มแพลนแต่ง และเผยฤกษ์งานแต่ง ล่าสุดวันที่ 28 พ.ย. **แต้ว ณฐพร** นางเอกของช่อง ได้มาร่วมงานเปิดตัวแคมเปญ **“The Power of Daily Weight Management”** ณ เดอะกลาสเฮาส์ ปาร์คนายเลิส พร้อมอัพเดตแพลนงานแต่ง และแอบเผยว่าคุณแม่เริ่มมีการเปรยๆ คิดถึงลูกล่วงหน้าแล้ว

![แต้ว อัพเดตงานแต่ง คุณแม่เริ่มเปรยบอกคิดถึง-กอดแน่น ไม่กังวลต้องบาลานซ์ให้ดี ](https://www.khaosod.co.th/wpapp/uploads/2024/11/taew_281167-4.jpg)

**งานแต่งเราจะมีคอนเซ็ปต์ไหม?** “มีค่ะ เป็นแบบแสงธรรมชาติ เรารู้สึกว่าเราอยากมีสติด้วยในวันนั้น ถ้าจัดตั้งแต่กลางวันก็จะได้มีผู้ใหญ่อะไรแบบนี้ด้วย **(ลากเช้ายันดึก?)** น่าจะแค่เย็นค่ะ แล้วใครจอยอยากอยู่ต่อก็ค่อยว่ากันอีกที”

**งานวันเดียวไหม?** “24 มกราคม เป็นเรื่องของพิธีการ เป็นหมั้น เลี้ยง แล้วก็อาฟเตอร์นิดๆ หน่อย แล้วอาจจะมีฉลองกับเพื่อนกันเองอีกสักสองสามเดือนถัดไป”

**ดูมีความกังวลมากขึ้น?** “หลายคนเริ่มถาม เพราะยังไม่ได้บอกใครเป็นจริงเป็นจัง ก็มารู้สึกว่ามันใกล้แล้วเหมือนกันเนาะ **(เดินสายแจกการ์ดยัง?)** ยังค่ะ จะเริ่มเร็วๆ นี้”

ADVERTISEMENT

![แต้ว อัพเดตงานแต่ง คุณแม่เริ่มเปรยบอกคิดถึง-กอดแน่น ไม่กังวลต้องบาลานซ์ให้ดี ](https://www.khaosod.co.th/wpapp/uploads/2024/11/taew_281167-6.jpg)

**แม่เราว่ายังไงบ้างลูกใกล้แต่งงานแล้ว?** “แต้วก็เห็นคุณแม่หลายๆ คน ตอนแรกคิดว่าแม่เราคงโอเค แต่ก็ไม่ต่างกัน เขาก็จะมีความแบบคิดถึงลูกนะ”

**เผยความในใจอะไรกับแม่บ้างรึยัง?** “คุยกันเรื่อยๆ อยู่แล้วค่ะ เราก็จะรู้สึกได้เวลาเขารีแอค เขาก็เหมือนกอดเราแน่นขึ้น บางทีก็จะพูดอะไรที่แบบ เช่น แม่รู้สึกว่าเราเป็นของขวัญ เขาจะเริ่มแต่งกลอน แต่ก็น่ารักดี”

![แต้ว อัพเดตงานแต่ง คุณแม่เริ่มเปรยบอกคิดถึง-กอดแน่น ไม่กังวลต้องบาลานซ์ให้ดี ](https://www.khaosod.co.th/wpapp/uploads/2024/11/taew_281167-5.jpg)

**เป็นเพราะเราตัวติดกับแม่มาตลอดด้วยไหม เราจะต้องวางแผนยังไงบ้าง?** “ก็ต้องบาลานซ์ค่ะ เป็นเรื่องที่ก็คุย แล้วค่อยๆ หาทางออกที่ดีที่สุดก็คงไปๆ มาๆ ที่ตั้งใจไว้นะคะ แล้วเดี๋ยวคุยกัน คงต้องปรับดีเทลไปเรื่อยๆ”

**กังวลไหม?** “ไม่นะ เพราะทางด่วนมี เราก็ไปมาได้ **(หรือจะรีบมีหลาน?)** ตอนนี้แม่ก็มีหลานอยู่แล้ว ก็คือลูกพี่สาว เขาก็เล่นไปก่อนได้ ส่วนลูกเราก็ค่อยว่ากัน”

**หรือว่าเราต้องรอฤกษ์มีน้องที่เคยพูดไว้?** “ก็รอไปก่อน ยังไม่ได้ตามฤกษ์อะไรขนาดนั้น มันหลายอย่างด้วย ความเป็นไปได้ สุขภาพเรา”