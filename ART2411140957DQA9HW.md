---
layout: post
code: "ART2411140957DQA9HW"
origin_url: "https://www.khaosod.co.th/breaking-news/news_9505586"
image: "https://github.com/user-attachments/assets/275f1bd4-7b7f-4bd3-ad53-d9922a24c708"
title: "กรมอุตุนิยมวิทยา พยากรณ์อากาศ วันพรุ่งนี้ ลอยกระทง เปิดชื่อ 30 จังหวัดฝนตก กทม.หนักสุด"
description: "กรมอุตุนิยมวิทยา พยากรณ์อากาศ วันพรุ่งนี้ ลอยกระทง เปิดชื่อ 30 จังหวัดฝนฟ้าคะนอง กทม.หนักสุด ไทยตอนบน อากาศเย็นกับมีหมอกในตอนเช้า "
category: "HOT_NEWS"
language: "th"
date: 2024-11-14T10:01:50.549Z
---

# กรมอุตุนิยมวิทยา พยากรณ์อากาศ วันพรุ่งนี้ ลอยกระทง เปิดชื่อ 30 จังหวัดฝนตก กทม.หนักสุด

[![กรมอุตุนิยมวิทยา พยากรณ์อากาศ วันพรุ่งนี้ ลอยกระทง เปิดชื่อ 30 จังหวัดฝนตก กทม.หนักสุด](https://www.khaosod.co.th/wpapp/uploads/2024/11/weather-5.jpg "กรมอุตุนิยมวิทยา พยากรณ์อากาศ วันพรุ่งนี้ ลอยกระทง เปิดชื่อ 30 จังหวัดฝนตก กทม.หนักสุด")](https://www.khaosod.co.th/wpapp/uploads/2024/11/weather-5.jpg)

**กรมอุตุนิยมวิทยา พยากรณ์อากาศ วันพรุ่งนี้ ลอยกระทง เปิดชื่อ 30 จังหวัดฝนฟ้าคะนอง กทม.หนักสุด ไทยตอนบน อากาศเย็นกับมีหมอกในตอนเช้า**

วันที่ 14 พ.ย.2567 **[กรมอุตุนิยมวิทยา](https://www.tmd.go.th/)** พยากรณ์อากาศ 24 ชั่วโมงข้างหน้า ภาคตะวันออกเฉียงเหนือตอนล่าง ภาคตะวันออก ภาคกลาง รวมทั้งกรุงเทพมหานครและปริมณฑล และภาคใต้ตอนบนมีฝน/ฝนฟ้าคะนองบางแห่ง โดยภาคเหนือ และภาคตะวันออกเฉียงเหนือตอนบนยังคงมีอากาศเย็น กับมีหมอกในตอนเช้า

ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลง รวมทั้งระมัดระวังในการสัญจรผ่านบริเวณที่มีหมอก ส่วนเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรเนื่องจากฝนที่อาจเกิดขึ้นในระยะนี้ไว้ด้วย

ทั้งนี้เนื่องจากลมตะวันออกและลมตะวันออกเฉียงใต้พัดนำความชื้นจากทะเลจีนใต้ และอ่าวไทยเข้ามาปกคลุมภาคตะวันออกเฉียงเหนือตอนล่าง ภาคตะวันออก ภาคกลาง รวมทั้งกรุงเทพมหานครและปริมณฑล และภาคใต้ตอนบน ในขณะที่บริเวณความกดอากาศสูงหรือมวลอากาศเย็นที่ปกคลุมภาคเหนือและภาคตะวันออกเฉียงเหนือตอนบนมีกำลังอ่อน

สำหรับมรสุมตะวันออกเฉียงเหนือกำลังอ่อนพัดปกคลุมอ่าวไทย และภาคใต้ ทำให้ภาคใต้มีฝนฟ้าคะนองบางแห่ง ส่วนคลื่นลมบริเวณอ่าวไทยและทะเลอันดามันมีกำลังอ่อน โดยมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวหลีกเลี่ยงการเดินเรือในบริเวณที่มีฝนฟ้าคะนอง

อนึ่ง **พายุโซนร้อน “โทราจี”** บริเวณทะเลจีนใต้ตอนบน คาดว่าจะเคลื่อนเข้าใกล้ชายฝั่งของประเทศจีนตอนใต้ ในช่วงวันที่ 14-15 พ.ย. 2567 และมีแนวโน้มอ่อนกำลังลงเป็นพายุดีเปรสชัน และหย่อมความกดอากาศต่ำกำลังแรงตามลำดับในระยะต่อไป

โดยพายุนี้ไม่เคลื่อนเข้าสู่ประเทศไทยและไม่มีผลกระทบต่อลักษณะอากาศของประเทศไทยโดยตรง ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

**ภาคเหนือ**

อากาศเย็นกับมีหมอกในตอนเช้า และอุณหภูมิจะสูงขึ้นอีกเล็กน้อย  
โดยมีฝนเล็กน้อยบางแห่งส่วนมากทางตอนบนของภาค  
อุณหภูมิต่ำสุด 20-23 องศาเซลเซียส  
อุณหภูมิสูงสุด 33-36 องศาเซลเซียส  
บริเวณยอดดอยอากาศเย็นถึงหนาว อุณหภูมิต่ำสุด 10-16 องศาเซลเซียส  
ลมตะวันออกเฉียงเหนือ ความเร็ว 10-15 กม./ชม.

**ภาคตะวันออกเฉียงเหนือ**

อากาศเย็นทางตอนบนของภาคกับมีหมอกในตอนเช้า และอุณหภูมิจะสูงขึ้นอีกเล็กน้อย  
โดยมีฝนหรือฝนฟ้าคะนอง ร้อยละ 10 ของพื้นที่ ส่วนมากบริเวณ **จังหวัดชัยภูมิ นครราชสีมา**  
**บุรีรัมย์ สุรินทร์ และศรีสะเกษ**  
อุณหภูมิต่ำสุด 19-26 องศาเซลเซียส  
อุณหภูมิสูงสุด 33-35 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 14-18 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคกลาง**

มีหมอกบางในตอนเช้า โดยมีฝนหรือฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดลพบุรี สระบุรี ราชบุรี นครปฐม สมุทรสาคร และสมุทรสงคราม**  
อุณหภูมิต่ำสุด 21-25 องศาเซลเซียส  
อุณหภูมิสูงสุด 34-36 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

มีหมอกบางในตอนเช้า โดยมีฝนหรือฝนฟ้าคะนอง ร้อยละ 40 ของพื้นที่  
ส่วนมากบริเวณ **จังหวัดนครนายก ปราจีนบุรี ฉะเชิงเทรา ชลบุรี ระยอง จันทบุรี และตราด**  
อุณหภูมิต่ำสุด 24-27 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดเพชรบุรี ประจวบคีรีขันธ์ ชุมพร พัทลุง สงขลา**  
**ปัตตานี ยะลา และนราธิวาส**  
อุณหภูมิต่ำสุด 23-25 องศาเซลเซียส อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 30 ของพื้นที่  
ส่วนมากบริเวณ **จังหวัดระนอง กระบี่ ตรัง และสตูล**  
อุณหภูมิต่ำสุด 23-26 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออก ความเร็ว 10-30 กม./ชม.  
ทะเลมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีหมอกบางในตอนเช้า โดยมีฝนหรือฝนฟ้าคะนอง ร้อยละ 40 ของพื้นที่  
อุณหภูมิต่ำสุด 25-27 องศาเซลเซียส  
อุณหภูมิสูงสุด 34-36 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

บริเวณความกดอากาศสูงหรือมวลอากาศเย็นที่ปกคลุมประเทศไทยตอนบนและทะเลจีนใต้มีกำลังอ่อนลง ลักษณะเช่นนี้ทำให้ ประเทศไทยตอนบนมีหมอกในตอนเช้า โดยภาคเหนือตอนบนและภาคตะวันออกเฉียงเหนือตอนบนยังคงมีอากาศเย็นในตอนเช้า

ในขณะที่ลมตะวันออกและลมตะวันออกเฉียงใต้พัดนำความชื้นจากทะเลจีนใต้และอ่าวไทยเข้ามาปกคลุมภาคตะวันออกเฉียงเหนือตอนล่าง ภาคตะวันออก ภาคกลางตอนล่าง รวมทั้งกรุงเทพมหานครและปริมณฑล และภาคใต้ตอนบน ประกอบกับร่องมรสุมพาดกำลังอ่อนพาดผ่านภาคใต้ตอนล่าง และประเทศมาเลเซีย

ทำให้บริเวณดังกล่าวมีฝน/ฝนฟ้าคะนองเกิดขึ้นได้ สำหรับคลื่นลมบริเวณอ่าวไทยและทะเลอันดามันมีกำลังอ่อน โดยมีคลื่นต่ำกว่า 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

กรมอุตุนิยมวิทยา พยากรณ์อากาศ วันพรุ่งนี้ ลอยกระทง เปิดชื่อ 30 จังหวัดฝนตก กทม.หนักสุด