---
layout: post
code: "ART2411151912ECL81Y"
origin_url: "https://www.khaosod.co.th/sports/news_9507854"
image: "https://github.com/user-attachments/assets/71278277-cd58-4cba-ae77-000383cb4648"
title: "ญี่ปุ่น บุกถล่ม อินโดนีเซีย ศึกคัดบอลโลก 2026 - มิโตมะ โดนทัวร์ลงไอจี"
description: "ญี่ปุ่น โชว์ฟอร์มแกร่งหลังบุกถล่ม อินโดนีเซีย ขาดลอยศึกฟุตบอลโลก 2026 รอบคัดเลือก โซนเอเชีย ขณะที่ คาโอรุ มิโตมะ โดนทัวร์ลงอินสตาแกรมส่วนตัวหลังแฟนบอล \"อิเหนา\" มองว่า เล่นรุนแรง"
category: "SPORTS"
language: "th"
date: 2024-11-15T19:16:38.894Z
---

# ญี่ปุ่น บุกถล่ม อินโดนีเซีย ศึกคัดบอลโลก 2026 - มิโตมะ โดนทัวร์ลงไอจี

[![ญี่ปุ่น บุกถล่ม อินโดนีเซีย ศึกคัดบอลโลก 2026 - มิโตมะ โดนทัวร์ลงไอจี](https://www.khaosod.co.th/wpapp/uploads/2024/11/japan-indonesia-65333.jpg "ญี่ปุ่น บุกถล่ม อินโดนีเซีย ศึกคัดบอลโลก 2026 - มิโตมะ โดนทัวร์ลงไอจี")](https://www.khaosod.co.th/wpapp/uploads/2024/11/japan-indonesia-65333.jpg)

**ญี่ปุ่น โชว์ฟอร์มแกร่งหลังบุกถล่ม อินโดนีเซีย ขาดลอยศึกฟุตบอลโลก 2026 รอบคัดเลือก โซนเอเชีย ขณะที่ คาโอรุ มิโตมะ โดนทัวร์ลงอินสตาแกรมส่วนตัวหลังแฟนบอล “อิเหนา” มองว่า เล่นรุนแรง**

การแข่งขันฟุตบอลโลก 2026 รอบคัดเลือก โซนเอเชีย รอบ 3 กลุ่มซี เมื่อวันที่ 15 พ.ย. ทีมชาติอินโดนีเซีย ตัวแทนหนึ่งเดียวจากอาเซียนในรอบนี้เปิดสนาม เกโลรา บุง การ์โน สเตเดี้ยม รับการมาเยือนของ ทีมชาติญี่ปุ่น

Japan’s Kaoru Mitoma, right, battles for the ball against Indonesia’s Yakob Sayuri during their 2026 World Cup Asian 3rd round qualifier soccer match at Gelora Bung Karno Main Stadium in Jakarta, Indonesia, Friday, Nov. 15, 2024. (AP Photo/Achmad Ibrahim)



ผลปรากฏว่า ญี่ปุ่น ยังโชว์ฟอร์มเก่งด้วยการบุกชนะขาดลอย 4-0 โดยได้ประตูจาก จัสติน ฮุบเนอร์ (ทำเข้าประตูตัวเอง) นาที นาที 35, ทาคุมิ มินามิโนะ นาที 40, ฮิเดมาสะ โมริตะ นาที 49 และยูกินาริ ซูกาวาระ นาที 69

Japan’s Yukinari Sugawara, 2, celebrates with teammates after scoring a goal during the 2026 World Cup Asian 3rd round qualifier soccer match between Japan and Indonesia at Gelora Bung Karno Main Stadium in Jakarta, Indonesia, Friday, Nov. 15, 2024. (AP Photo/Achmad Ibrahim)



จากผลที่เกิดขึ้นทำให้ทัพ “ซามูไรบลูส์” มี 13 คะแนนจาก 5 นัดนำเป็นจ่าฝูง ส่วนทัพ “อิเหนา” ซึ่งแพ้เป็นเกมที่ 2 มี 3 คะแนนจาก 5 นัดอยู่อันดับสุดท้าย

อย่างไรก็ตามหลังจบเกมอินสตาแกรมส่วนตัวของ คาโอรุ มิโตมะ แนวรุกทีมชาติญี่ปุ่นโดนแฟนบอลของอินโดนีเซียเข้าไปคอมเมนต์ถล่มหลังเกิดเหตุการณ์ที่เจ้าตัวปะทะกับ เควิน ดิกส์ ดาวเตะเจ้าถิ่น 2 ครั้งโดยครั้งแรก มิโตมะ ไปขวางทางวิ่งของ ดิกส์ จนโดนใบเหลือง ส่วนจังหวะที่ 2 มิโตมะ ปะทะกับ ดิกส์ คนเดิมก่อนที่ฝ่ายหลังจะเล่นต่อไม่ไหว และถูกเปลี่ยนตัวออกนาที 41

โดยคอมเมนต์ที่มีในอินสตาแกรมของ มิโตมะ เช่น “คุณเป็นนักกีฬา ยูเอฟซี เหรอ?”, “คุณคือนักกีฬา ยูเอฟซี ไม่ใช่นักกีฬาฟุตบอล” และ”คุณทำอะไรกับ เควิน?” เป็นต้น