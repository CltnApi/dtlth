---
layout: post
code: "ART2411080426UNGJJ7"
origin_url: "https://www.khaosod.co.th/entertainment/news_9495736"
image: "https://github.com/user-attachments/assets/46f9074c-3fd3-4aad-9392-d6efd9c9a90c"
title: "น้ำตาล ส่งกำลังใจให้ โอปอล์ คว้ามงสาม เมินคอมเมนต์ชาวเน็ต หลังแนะนำน้อง"
description: "นางงามรุ่นพี่ น้ำตาล ชลิตา เมินคอมเมนต์ชาวเน็ต หลังแนะนำ โอปอล์ สุชาตา เชื่อน้องทำได้ดี ส่งกำลังใจให้คว้ามงสามมาฝากคนไทย"
category: "ENTERTAINMENT"
language: "th"
date: 2024-11-08T04:30:21.285Z
---

# น้ำตาล ส่งกำลังใจให้ โอปอล์ คว้ามงสาม เมินคอมเมนต์ชาวเน็ต หลังแนะนำน้อง

[![น้ำตาล ส่งกำลังใจให้ โอปอล์ คว้ามงสาม เมินคอมเมนต์ชาวเน็ต หลังแนะนำน้อง](https://www.khaosod.co.th/wpapp/uploads/2024/11/namtan1.jpg "น้ำตาล ส่งกำลังใจให้ โอปอล์ คว้ามงสาม เมินคอมเมนต์ชาวเน็ต หลังแนะนำน้อง")](https://www.khaosod.co.th/wpapp/uploads/2024/11/namtan1.jpg)

_**นางงามรุ่นพี่ น้ำตาล ชลิตา เมินคอมเมนต์ชาวเน็ต หลังแนะนำ โอปอล์ สุชาตา เชื่อน้องทำได้ดี ส่งกำลังใจให้คว้ามงสามมาฝากคนไทย**_

ด้อมนางงามกลับมาคึกคักอีกครั้งกับการประกวด มิสยูนิเวิร์ส 2024 ครั้งที่ 73 ที่ประเทศเม็กซิโก ซึ่ง **“โอปอล สุชาตา ช่วงศรี”** มิสยูนิเวิร์สไทยแลนด์ 2024 จัดเต็มทุกลุค ทุกวัน จนแฟนนางงามต่างพูดเป็นเสียงเดียวว่าใจแม่มา เพราะ **“โอปอล สุชาตา”** ยังติดโผตัวเต็งในอีกหลายประเทศอีกด้วย

[![](https://www.khaosod.co.th/wpapp/uploads/2024/11/namtan3.jpg)](https://www.khaosod.co.th/wpapp/uploads/2024/11/namtan3.jpg)

ล่าสุดวันที่ 7 พ.ย. 67 งานเปิดตัว New Collection “My Only Sunshine X Nycha” ณ Helix Garden ชั้น 5 เอ็มควอเทียร์ คอลเลกชันสุดพิเศษ แรงบันดาลใจ จาก 2 ศิลปินสาว “แนต ณิชชา” เจ้าของแบรนด์ “My Only Sunshine” X “ณิชา ณัฏฐณิชา“

หลังจบงาน “น้ำตาล ชลิตา” MUT 2016 นางงามรุ่นพี่ที่ติดตามการประกวดทุกปี ได้ชื่อว่าเป็นแม่หมอ MUT วิเคราะห์ผู้เข้าประกวดเคาะมงมาแล้วหลายครั้ง ได้ให้สัมภาษณ์ถึง “โอปอล สุชาตา” พร้อมให้กำลังใจในการประกวดครั้งนี้ คว้ามงสามกลับมาฝากคนไทยให้ได้

**“โอปอล” กำลังลุยเต็มที่ ได้ติดตามไหม?** “ติดตามนิดหน่อย เราทำงานทุกวันด้วยเลยยังไม่ได้ติดตามจริงจัง **(ได้เห็นลุกส์ยัง****?)** เห็นบางลุกส์ เพราะน้องต้องโพสต์ลงไอจี จะเห็นว่ามีลุกส์ไหนบ้าง ก็ดูเหมาะกับน้องดี”

ADVERTISEMENT

**ทำถึงไหม****?** “ทำถึง เราก็ต้องให้กำลังใจ คนก็ถามว่าน้องเป็นยังไงบ้าง เราก็แค่ลองเสนอไปว่าเราลองทำให้แฟชั่นกว่านี้ ติดขนตาเล็กๆ น้อยๆ น้องเป็นคนตาเล็กใช่ไหม ติดให้ตาโตมากขึ้น จะได้ดูไม่เหนื่อย”

**ชาวเน็ตบางคนไม่เข้าใจจุดประสงค์ของเรา****?** “เบิร์ดเดย์ บัท วิช มี ไง (เกิดแต่กับกู) **(รู้สึกยังไงโดนอีกแล้ว?)** ก็คิดอยู่แล้ว พูดไป เดี๋ยวดู อีแม่ช่างแคป เราไม่ได้ตินะ เราให้กำลังใจ น้องทำออกมาดีอยู่แล้ว เพราะทุกอย่างทำออกไปก็ต้องมีการกรูมมิ่งกัน คุยกันของสไตล์ลิสต์ของตัวน้องเอง เพื่อจะทำแต่ละลุกส์ เพราะว่าต้องมีตารางออกมาว่าต้องไปทำอะไรบ้าง ใส่ลุกส์ไหน ยังไง ก็อาจเป็นสิ่งที่เขาคิดมาแล้ว เราให้น้องเอ็นจอยกับการแต่งหน้ามากขึ้นเฉยๆ เผื่อน้องอยากสนุกไปทุกๆ วัน จะได้ไม่น่าเบื่อ แต่งเดิมๆ”

[![](https://www.khaosod.co.th/wpapp/uploads/2024/11/namtan4.jpg)](https://www.khaosod.co.th/wpapp/uploads/2024/11/namtan4.jpg)

**ชาวเน็ตทำอะไรน้ำตาลไม่ได้เลย เพราะเราอยากให้ตัวแทนสาวไทยดี เพราะเราก็จิ้มถูกหลายรอบแล้ว****?** “เป็นกำลังใจ เพราะเราก็อยากได้มงสามไม่ใช่ไม่อยากได้ ถ้าไม่อยากได้คงไม่ออกมาเชียร์ออกมาพูดเนอะ”

**คนไทยแท้ๆ เลย หลังจาก น้ำตาล ก็อยากให้เชียร์กันไม่อยากให้ติ****?** “จริงๆ ก็ติได้แหละ อะไรที่สมควรพัฒนาต่อไปได้ แต่อยู่ในความพอดี ให้กำลังใจน้องดีกว่า คนไปนู่นมันเหนื่อยจริงๆ นะ ตื่นแต่งหน้าเอง ทำอะไรเองทุกอย่าง ค่อนข้างเหนื่อยเหมือนกัน ทะเทยใจเย็นๆ **(เหนื่อยไหม รบกับกะเทย****?)** ไม่เหนื่อยค่ะ เพราะไม่อ่าน (หัวเราะ)”

**เท่าที่ดูภาพรวมเป็นไง****?** “น้องก็ดูสนุกดีนะคะ ดูน้องแฮปปี้ก็โอเค ได้แต่ส่งกำลังใจในทุกๆ วัน เพราะว่ารู้ว่าน้องเหนื่อยแน่นอน เคยเจอน้องอยู่ที่งานรองเท้า บอกน้องว่าไม่ต้องเครียดเลย ปล่อยจอยสนุกๆ ไป ในทุกๆ วันของเราดีกว่า”

**ก่อนหน้านี้คนเป็นห่วงน้อง****?** “ไม่ต้องเป็นห่วงเขาหรอก ห่วงตัวเองก่อน”

**ตอนนี้ใจแม่มาหรือยัง****?** “มาทุกวันอยู่แล้ว น้องเขาก็เต็มที่ ทุกคนที่ไปยังไงต้องหวังมงสามอยู่แล้ว เขาต้องทำเต็มที่ในทุกวันของเขา ให้ทุกคนเป็นกำลังใจให้น้องมากกว่า”

**เราเคาะใครคนนั้นก็มา****?** “เอาจริงนะ บางทีมันแค่อาจจะฟลุ๊ก ยังไม่ได้ดูจริงจัง ไว้ดูค่อยว่ากัน อย่าเพิ่งด่านะๆ”

**แต่ว่าโพลมีแน่****?** “ไม่รู้ แต่คนถามหนูตลอด บางทีหนูก็อาจจะมั่วๆ ไปแล้วมันตรง”

**เธอต้องทำการบ้านให้พี่กะเทยนะ****?** “อย่าคาดหวังกับหนู (ยกมือไหว้) ขอร้อง ไม่งั้นจะกลายเป็น เกิดแต่กับกู”

**มีอะไรจะอวยพรน้องไหม****?** “ขอให้น้องสมหวัง และขอให้คนไทยสมหวังกับการรอคอยมงสามของเรา เพราะว่าเราก็อยากมีโมเมนต์ไปถึงจุดฝั่งฝันของเรา อยากให้ทุกคนเป็นกำลังใจ แล้วก็เชียร์สายสะพายไทยแลนด์ของเราด้วย เพราะน้องและทีมงานทำเต็มที่ อยากให้ส่งกำลังใจให้น้องเยอะๆ”

[![](https://www.khaosod.co.th/wpapp/uploads/2024/11/namtan5.jpg)](https://www.khaosod.co.th/wpapp/uploads/2024/11/namtan5.jpg)