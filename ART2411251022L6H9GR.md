---
layout: post
code: "ART2411251022L6H9GR"
origin_url: "https://www.khaosod.co.th/entertainment/news_9520397"
image: "https://github.com/user-attachments/assets/73277cee-0644-4fef-944a-ba0f42368ea6"
title: "อาม ชุติมา ขอบคุณทุกแรงสนับสนุน พร้อมเดินหน้าชิงมงฯ เวทีใหญ่"
description: "สานฝันก้าวแรกสำเร็จไปอีกขั้น! สำหรับนักร้องสาว อาม ชุติมา  โสดาภักดิ์ ที่ตัดสินใจ วางไมค์(แป๊บนึง) คว้ามงกุฎมิสแกรนด์แพร่ 2025 มาครอง"
category: "ENTERTAINMENT"
language: "th"
date: 2024-11-25T10:32:23.563Z
---

# อาม ชุติมา ขอบคุณทุกแรงสนับสนุน พร้อมเดินหน้าชิงมงฯ เวทีใหญ่

[![อาม ชุติมา ขอบคุณทุกแรงสนับสนุน พร้อมเดินหน้าชิงมงฯ เวทีใหญ่](https://www.khaosod.co.th/wpapp/uploads/2024/11/arm251167-3.jpg "อาม ชุติมา ขอบคุณทุกแรงสนับสนุน พร้อมเดินหน้าชิงมงฯ เวทีใหญ่")](https://www.khaosod.co.th/wpapp/uploads/2024/11/arm251167-3.jpg)

สานฝันก้าวแรกสำเร็จไปอีกขั้น! สำหรับนักร้องสาว **อาม ชุติมา โสดาภักดิ์** ที่ตัดสินใจ วางไมค์(แป๊บนึง) คว้ามงกุฎมิสแกรนด์แพร่ 2025 มาครอง ท่ามกลางแรงกดดันและเสียงตำหนิติเตียนมา รวมถึงเรื่องการบูลลี่ส่วนสูงด้วย

![อาม](https://www.khaosod.co.th/wpapp/uploads/2024/11/arm251167-1.jpg)

หลังรับมงฯ สวยๆ ไปเมื่อวันที่ 24 พ.ย. 67 ที่ผ่านมา อาม ได้เปิดใจว่า “ตื่นเต้น ดีใจ และภูมิใจมาก ไม่คิดว่าจะมาถึงจุดนี้ เพราะเป็นความฝันของตัวเอง เรื่องนี้ถือเป็นเรื่องที่กดดันมากที่สุดคือ ที่ผ่านมาไม่ค่อยเป็นตัวของตัวเอง ไม่ว่าจะทำอะไรก็เป็นกระแสวิพากษ์วิจารณ์ในแง่ลบ จนทำให้สูญเสียความเป็นตัวเอง

ซึ่งโดนแต่เรื่องแรงๆ มาตลอด คิดว่าตัวเองเข้มแข็งแล้ว จนบางทีก็คิดว่าอยากหายไปจากวงการบันเทิง ซึ่งก็ได้หายไปก่อนช่วงที่จะเข้าประกวด เลยได้ไปหาคุณหมอ ซึ่งถ้าเราเลือกที่จะหนี ก็ต้องหนีต่อไป ที่ผ่านมาโดนด่าตลอด แต่ก็จะพยายามทำให้เห็นถึงความทุ่มเทว่าเราตั้งใจ และจะทำให้ทุกคนได้เห็น ถามว่าต่อจากนี้จะเตรียมรับมือยังไง ต้องให้เวลาพิสูจน์ว่าจะพัฒนาได้มากน้อยแค่ไหน”

![อาม](https://www.khaosod.co.th/wpapp/uploads/2024/11/arm251167-6.jpg)

และล่าสุด อาม ได้โพสต์ข้อความขอบคุณบุคคลสำคัญต่างๆ ไว้ในไอจี โดยมีข้อความว่า “ตลอดเส้นทางแห่งความฝัน นับตั้งแต่วันที่อามตัดสินใจลงประกวด ทุกวันคือการพัฒนาและฝึกฝนตัวเองอย่างไม่หยุดยั้ง ทุกคำติชมคือพลังที่ช่วยให้อามปรับปรุงและก้าวข้ามข้อผิดพลาด เพื่อเป็นตัวเองในเวอร์ชันที่ดีที่สุด

ADVERTISEMENT

ขอบคุณแม่ผึ้ง ชนาพร ผ่องมณี ที่คอยสนับสนุน และเชื่อมั่นในตัวอามเสมอว่า “อามทำได้” ขอบคุณทีมหลังบ้าน บ้านดอนไม้ป่า อ.เชษฐ์ พี่ลิ้นจี่ พี่เต้ และพี่ๆ ทุกคนที่อยู่เคียงข้าง คอยดูแลอามให้สวยงามในทุกลุกส์ค่ะ Sura Sata Mydct Tae Suppasit Pimphicha Prapaporn บัก กึ่ม

![อาม](https://www.khaosod.co.th/wpapp/uploads/2024/11/arm251167-5.jpg)

ขอบคุณช่างหน้า-ช่างผมทุกท่าน พี่เต้ พี่เติ้ง พี่ลิ้นจี่ พี่ปอ พี่ปูนิ่ม พี่วริศ และทีมเบื้องหลังทุกคนที่อามอาจจะไม่ได้เอ่ยถึง ที่ร่วมสร้างความมั่นใจให้อาม ขอบคุณจากใจสำหรับการ “ปั้นลุกส์” ให้อามพร้อมในทุกสถานการณ์ ปราบ มติกรกุล Punim Anuchit Varis Vrispan

ขอบคุณห้องเสื้อที่มอบชุดสวยๆ ให้อามได้ใส่ตลอดการเก็บตัว ไม่ว่าจะเป็น NATA fashion Phatrawi Nirotchaisan GL GarlateDesign Sivalai Wedding Valentino by Nonthawatt Siwat Thee-Si GracemaeBangkok ไพศาล แดงประเสริฐ และอีกหลายๆ ห้องเสื้อที่อามไม่ได้เอ่ยถึงแต่มีส่วนสำคัญมากๆในเส้นทางนี้

ขอบคุณช่างภาพจาก มงลงสตูดิโอ และ [@MAD](https://www.instagram.com/MAD/) Studio ที่สร้างภาพ Portrait สวยๆ ให้กับอาม  
ขอบคุณพี่ๆ เพื่อนๆ ผู้เข้าประกวดทุกคนที่ร่วมสร้างความทรงจำดีๆ ตลอดการเดินทางครั้งนี้

ขอบคุณพี่ๆสื่อต่างๆ ที่เอ็นดูอาม คอยทำข่าวให้อามตลอด ตั้งแต่วันที่อามประกาศ Road to Miss Grand ค่ะ GRAND MGI อาจจะแท็กได้ไม่หมดนะคะ แต่อามขอบคุณมากๆ จริงๆ ค่ะ

![อาม](https://www.khaosod.co.th/wpapp/uploads/2024/11/arm251167-7.jpg)

ที่สำคัญที่สุด อามขอขอบคุณพ่อแม่และครอบครัว ที่คอยสนับสนุนและยืนอยู่ข้างความฝันของอามเสมอมา ขอบคุณพี่เอ็มOppa พี่นุ๊ก และทีมงานกองประกวดมิสแกรนด์แพร่ 2025 ที่ดูแลและทำให้ช่วงเวลานี้กลายเป็นช่วงที่พิเศษที่สุดในชีวิตของอาม  
Auttapon Poungpikul

วันนี้อามไม่ใช่ อาม ชุติมา คนเดิมอีกต่อไป แต่เป็น อาม ชุติมา มิสแกรนด์แพร่ 2025 และอามขอสัญญาว่าจะไม่ทำให้ทุกคนที่รักและคอยเชียร์อามต้องผิดหวัง มิสแกรนด์แพร่ – Miss Grand Phrae **ตอนนี้ อามพร้อมแล้วที่จะเดินหน้าสู่เวทีใหญ่ เพื่อคว้ามงกุฎ มิสแกรนด์ไทยแลนด์ 2025** ฝากทุกคนติดตามและให้กำลังใจอามด้วยนะคะ อามจะสู้สุดหัวใจเพื่อทุกคนค่ะ Nawat Itsaragrisil ณวัฒน์ อิสรไกรศีล – Mr.Nawat Itsaragrisil Miss Grand Thailand