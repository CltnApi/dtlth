---
layout: post
code: "ART2411120556RMMW9B"
origin_url: "https://www.khaosod.co.th/breaking-news/news_9501399"
image: "https://github.com/user-attachments/assets/cf2ae924-b844-433f-85ac-d026561f3987"
title: "เปิดคลิปลับ คำต่อคำ ศิลปินดัง รวมหัว นักร้องสาวตบทรัพย์ อ้าง กรรชัย เรียก 20 ล้าน"
description: "เปิดคลิปลับ คำต่อคำ ศิลปินดัง รวมหัว นักร้องสาวตบทรัพย์ อ้าง กรรชัย เรียก 20 ล้าน ลั่นขอเป็นเงินสดๆ กลัวโดนตามเส้นทางการเงิน แลกมาออกโหนกระแส"
category: "HOT_NEWS"
language: "th"
date: 2024-11-12T06:00:49.587Z
---

# เปิดคลิปลับ คำต่อคำ ศิลปินดัง รวมหัว นักร้องสาวตบทรัพย์ อ้าง กรรชัย เรียก 20 ล้าน

[![เปิดคลิปลับ คำต่อคำ ศิลปินดัง รวมหัว นักร้องสาวตบทรัพย์ อ้าง กรรชัย เรียก 20 ล้าน](https://www.khaosod.co.th/wpapp/uploads/2024/11/num455445-1.jpg "เปิดคลิปลับ คำต่อคำ ศิลปินดัง รวมหัว นักร้องสาวตบทรัพย์ อ้าง กรรชัย เรียก 20 ล้าน")](https://www.khaosod.co.th/wpapp/uploads/2024/11/num455445-1.jpg)

**เปิดคลิปลับ คำต่อคำ ศิลปินดัง รวมหัว นักร้องสาวตบทรัพย์ อ้าง กรรชัย เรียก 20 ล้าน ลั่นขอเป็นเงินสดๆ กลัวโดนตามเส้นทางการเงิน แลกมาออกโหนกระแส**

กลายเป็นปมร้อนให้ได้ลุ้นให้ได้ติดตามกันอีกแล้ว เมื่อพิธีกรคนดังอย่าง หนุ่ม กรรชัย ออกมาเปิดข้อมูลใหม่แบบเดือดๆ เมื่อมีนักแสดงดัง และศิลปิน ร่วมกับนักร้องสาวนักตบ แอบอ้างไปเรียกเงินถึง 20 ล้านบาท

โดย หนุ่ม กรรชัย โพสต์ในเพจถึงเรื่องราวครั้งนี้ระบุว่า ตบทรัพย์กันเก่งเนอะ ล่าสุดมีคลิปเสียง ศิลปิน นักแสดงชื่อดัง ร่วมกับนักร้องสาวนักตบ อ้าง กรรชัย ไฟเขียว ออกรายการโหนกระแส เรียก 20 ล้าน รอฟังข่าวเที่ยงวัน

[![](https://www.khaosod.co.th/wpapp/uploads/2024/11/num455445-3.png)](https://www.khaosod.co.th/wpapp/uploads/2024/11/num455445-3.png)

จากนั้น หนุ่ม กรรชัย พูดถึงประเด็นนี้ในรายการเที่ยงวันทันเหตุการณ์ในช่วงแรกว่า “ประเด็นนี้เป็นเรื่องเชื่อมโยงที่เคยพูดไปก่อนหน้านี้ แต่ยังไม่มีหลักฐาน จนถึงวันนี้มีคลิปเสียงหลักฐาน พร้อมเปิดให้ฟัง งานนี้มีเสียพี่เสียน้อง พร้อมยืนยันไม่มีเรื่องนี้ ไม่มีการไปเรียกรับเงิน มีแต่ไปให้เงินด้วยซ้ำ อย่างบอสพอลก็ยังให้ค่าน้ำมันด้วย”

**หนุ่ม กรรชัย** กล่าวอีกว่า คลิปดังกล่าวมีความยาว 29.30 นาที เป็นการพูดคุยหญิง 2 คนกับชาย 1 คน ผู้หญิงคือบอสปัน ส่วนอีกคนเป็นนักร้องเรียนหญิง โดยมีการพูดคุยกันและอ้างว่ารู้จักกับกรรชัย ด้วยการให้ศิลปินชายคนหนึ่งไปพูดคุยให้ อ้างว่ากรรชัยไฟเขียวแล้ว พร้อมยกสปอนเซอร์ในวันพุธ เดือนต.ค. จากนั้นวันศุกร์ที่ 11 ต.ค. ตนเริ่มเล่นเรื่องดิไอคอน จากนั้นวันจันทร์ที่ 14 ต.ค. เชิญบอสพอลมาออกรายการ แต่ประเด็นอยู่วันพุธที่ 9 ต.ค. เขามีการพูดคุยกัน โดยบอสปันพูดคุยกับนักร้องเรียนหญิง และอ้างจะพาออกโหนกระแส โดยมีศิลปินชายประสานกับกรรชัยไว้แล้ว

พร้อมเปิดคลิปเสียงที่ผู้หญิง 2 คนคุยกัน

นักร้องเรียนหญิง – พรุ่งนี้พี่ไป พี่ไปเปิดเรื่องนี้ พี่ไม่ได้รับผู้เสียหาย ขยี้อะไรขนาดนั้น พี่เอาเพื่อมีกระแส ไม่ใช่กูไปตัวเปล่าคนเดียว พี่ก็ไม่ใช่คนหิวแสง พี่จะไปแย่งผู้เสียหายคนอื่นเพื่อ พี่ปฏิบัติมา 19 ปีแล้วปัน อยู่กับการตีลังกา พลิกทั้งโจทย์และจำเลย และตัวพี่เองที่เป็นโจทย์และจำเลย วิธีแก้ปัญหาของพี่ พี่ไม่จำเป็นต้องอ้อมแม่น้ำไปหาใครเลย พอเห็นปัญหากูชนเลย พอตำรวจมาหา กูชนตำรวจ แค่นั้น

[![](https://www.khaosod.co.th/wpapp/uploads/2024/11/num455445-4.png)](https://www.khaosod.co.th/wpapp/uploads/2024/11/num455445-4.png)

บอสปัน – พรุ่งนี้พี่ไปอันนี้ และก็พี่หนุ่ม

นักร้องเรียนหญิง – ตอนนี้ต้องคุยกับ… ก่อนที่จะขึ้นเครื่อง ทุกคนมีธุรกิจลัยเป็นของตัวเองทั้งนั้น หนุ่ม กรรชัย เขาจัดสปอนเซอร์อื่นๆ ใดๆ ตรงนั้นออก เพราะรายการของเราวันเดียว

บอสปัน – อยากฟังเสียงพี่หนุ่มคุยหน่อย อยากรู้ว่าแกต้องการอะไร อยากรู้ว่าแกต้องหารอะไร

นักร้องเรียนหญิง – ไม่ พี่ให้คุยกับ…เลย พี่ให้คุยกับ …. ก่อน คุยกันเลย ให้คุยเองเลย ตัดสินใจเอาเองเลย เพราะพี่ถือว่าแก้ปัญหาไม่มีใครแก้ปัญหาได้ตรงกับกู มีใครแก้ปัญหาได้ตรงเท่าพี่อีกไหม

บอสปัน – หนูอยากจับประเด็นว่าพี่หนุ่มเขาสื่อสารมายังไง

หนุ่ม กรรชัย กล่าวในรายการเที่ยงวันทันเหตุการณ์ว่า เรื่องการยกสปอนเซอร์ให้บอสพอลมาออกรายการนั้น ดูโง่มาก เพราะโฆษณาต้องผ่านช่อง 3 ไม่สามารถทำแบบนั้นได้

[![](https://www.khaosod.co.th/wpapp/uploads/2024/11/num455445-2.png)](https://www.khaosod.co.th/wpapp/uploads/2024/11/num455445-2.png)

จากนั้นรายการเปิดอีกคลิปเสียง เป็นกรณีที่นักร้องเรียนสาวต่อสายถึงศิลปินหนุ่ม โดยพูดคุย 3 สาย ที่อ้างติดต่อและประสานกับหนุ่ม กรรชัย ได้ โดยคลิปเสียงระบุว่า

ศิลปินหนุ่ม – ทุกคำถามจะส่งให้พี่พอลก่อน พี่พอลก็แค่เตรียมมา เพราะเราอยู่กับความถูกต้องอยู่แล้ว เนื่องจากเรารู้ว่าพี่พอลเจตนาดี ดังนั้นพี่พอลต้องมาออก เพื่อแสดงความบริสุทธิ์ใจ และจบแบบสวยหรู ก่อนให้ไปออกรายการตั้งแต่พรุ่งนี้ยาวๆ ไล่ไปทุกวันเลย อาจใช้เวลา 4 วัน นอกจากนี้ยังมีรายการอื่นๆ ออกอีกเสาร์อาทิตย์ด้วย แต่ต้องบอกพี่พอลห้ามไปออกกับคนอื่นก่อน

บอสปัน – เป็นไปได้มั้ยจะให้ต่อสายให้พี่พอลคุยกับพี่หนุ่มก่อน

ศิลปินหนุ่ม – ไม่ได้ๆๆ คือเขาระวังตัว ถ้าไม่ใช่ผมก็ไม่ได้ ในรูปการณ์ไม่ได้เลย แกอาจมีความระแวง แต่ผมอาจไปพูดได้ ซึ่งตอนนี้ไว้ใจใครไม่ได้ อย่างที่เราคุยกันวันนี้ ถ้าไม่ใช่พี่ปัน ผมก็ไม่คุยเหมือนกัน มันเป็นเผือกร้อน เพราะตอนนี้คนทั้งประเทศฟังจากปากหนุ่ม กรรชัย คนเดียวว่าถูกหรือผิด เพราะรายการเขากระแสดี

[![](https://www.khaosod.co.th/wpapp/uploads/2024/11/num455445-1.png)](https://www.khaosod.co.th/wpapp/uploads/2024/11/num455445-1.png)

หนุ่ม กรรชัย กล่าวอีกว่า คลิปเสียงมีการแอบอ้างชื่อตนและรายการโหนกระแส ยืนยันคลิปเสียงไม่ใช่ป๋อง กพล โดยได้คลิปนี้มานานแล้ว แต่ต้องการเช็กก่อน ยืนยันตัวเองไม่ใช่ศาล ทุกอย่างต้องผ่านกระบวนการตามกฎหมาย ตนบอกใครผิดใครถูกไม่ได้ ขอตำหนิไม่ใช่แค่ดูถูกตน แต่ดูถูกกระบวนการยุติธรรมไทยด้วย

“แต่ที่ดูเลวร้ายคือมีการไปเรียกเงิน 20 ล้าน แต่การพูดในลักษณะที่แอบอ้างชื่อผมไปเรียกเงิน แล้วเหมือนเขาเป็นคนกลางพยายามพูดคุยให้”

จากนั้นรายการเปิดอีกคลิป โดยศิลปินหนุ่ม – พี่เขาบอกแล้วว่า 20 ล้าน เพราะฉะนั้นพี่คุยกับผมต่อได้เลยครับ

บอสปัน – 20 ล้าน ถ้า 20 ล้าน ตอนนี้เอาเงินออกมาไม่ได้ เพราะทนายบอกว่าถ้าเอาเงินออกมาจะถูกตามเส้นเงิน

ศิลปินหนุ่ม – ผมไม่ได้อะไร ผมเป็นแค่คนกลางที่เอาคำพูดพี่ชายมาบอกพี่เท่านั้น โดยให้คำตอบภายในวันศุกร์ เพราะจะออกรายการวันจันทร์ โดยขอเป็นเงินสด เพื่อไม่ให้เป็นช่องทางมา