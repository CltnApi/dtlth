---
layout: post
code: "ART2411070336ALCPQ1"
origin_url: "https://www.khaosod.co.th/entertainment/news_9493989"
image: "https://github.com/user-attachments/assets/a1816a50-67f9-44d2-a9f8-16e64d5fad38"
title: "มีน พีรวิชญ์ ไม่ซีเรียสคนส่งรูปบอสกับดรีมขอแต่งงาน เจอทักโดนสวมเขา"
description: "มีน พีรวิชญ์ ดีใจฟีดแบ็ก หนึ่งในร้อย ไอ้ชัดมันโดนด่าทั้งวันเลย ไม่ซีเรียสเจอคนส่งรูปบอสกับดรีมขอแต่งงาน แล้วบอกโดนสวมเขา ไม่ตอบโต้ไม่ได้บล็อก"
category: "ENTERTAINMENT"
language: "th"
date: 2024-11-07T03:41:03.666Z
---

# มีน พีรวิชญ์ ไม่ซีเรียสคนส่งรูปบอสกับดรีมขอแต่งงาน เจอทักโดนสวมเขา

[![มีน พีรวิชญ์ ไม่ซีเรียสคนส่งรูปบอสกับดรีมขอแต่งงาน เจอทักโดนสวมเขา](https://www.khaosod.co.th/wpapp/uploads/2024/11/meandream711679998.jpg "มีน พีรวิชญ์ ไม่ซีเรียสคนส่งรูปบอสกับดรีมขอแต่งงาน เจอทักโดนสวมเขา")](https://www.khaosod.co.th/wpapp/uploads/2024/11/meandream711679998.jpg)

มีน พีรวิชญ์ ดีใจฟีดแบ็ก หนึ่งในร้อย ไอ้ชัดมันโดนด่าทั้งวันเลย ไม่ซีเรียสเจอคนส่งรูปบอสกับดรีมขอแต่งงาน แล้วบอกโดนสวมเขา ไม่ตอบโต้ไม่ได้บล็อก

ฟีดแบ็กดีเกินคาด สำหรับละคร หนึ่งในร้อย ที่เรียกได้ว่าช่วงนี้ทำเอาหลายคนอยากเป็นอนงค์กันทั้งบ้านทั้งเมือง

ล่าสุดเจอหนุ่ม มีน พีรวิชญ์ หนึ่งในนักแสดงนำในละครเรื่องหนึ่งในร้อย ที่รับบทเป็นร้อยตรีชัด ได้มาร่วมงานเปิดตัวผลิตภัณฑ์รุ่นใหม่จาก Roborock หุ่นยนต์ดูดฝุ่นและถูพื้นอัจฉริยะระดับโลก ที่จะมอบประสบการณ์การทำความสะอาดที่เหนือชั้น ณ โรงแรม Waldorf Asoria Bangkok ก็ได้เปิดใจถึงกระแสความแรงของละครหนึ่งในร้อย พร้อมอัพเดตเรื่องความรักกับหวานใจดรีม อภิชญา ให้ฟังว่า

_**ฟีดแบ็กละครหนึ่งในร้อย?**_  
“แบ่งเป็น 2 พาร์ทนะ พาร์ทแรกคือดีใจที่ละครดังมากเลย พาร์ท 2 ไอ้ชัดมันโดนด่าทั้งวันเลย (หัวเราะ) ”

“ดีใจครับที่คนชื่นชอบและคนอินกับตัวละครได้มากขนาดนี้ เพราะว่าวันแรกที่เรารับบทนี้ เราก็ห่วงตัวละครเรามากๆ เลย ก็ปรึกษาหลายๆ คน ปรึกษาพี่ต่อ (ธนภพ) ปรึกษาพี่แอ้ว ผู้กำกับ (อำไพพร จิตต์ไม่งง) ละครนี้มันจะไปยังไงดี เพราะตัวละครชัดมีความน่าหงุดหงิดอยู่ ในหลายๆ แง่มุม แต่ว่าก็ได้รับคำแนะนำจากพี่ๆ หลายคนว่าทำให้คนเชื่อ ถ้าคนไม่ชอบ หรือคนหงุดหงิดจริงๆ ก็แปลว่าเราทำผลงานได้ดีก็หวังว่าทุกคนจะชื่นชอบและก็อยากให้ค่อยๆ เชียร์และติดตามพัฒนาการของชัดไปเรื่อยๆ”

ADVERTISEMENT

สำหรับฟีดแบ็กที่ทำให้คนเชื่อในตัวละครของชัด มันแสดงถึงความพยายามเรามากแค่ไหน?  
“มีนว่ามันคือความรักในตัวละครมากกว่า ทุกความพยายามเรามีความพยายามที่จะสื่อสารเรื่องราวในแต่ละตัวละครอยู่แล้ว แต่ในความตัวละครชัดแล้วรู้สึกว่าเรารักในตัวละครนี้ยากกว่าหลายๆ ตัว เพราะเวลาตอนอ่านบท อ่านเป็นป้าข้างบ้าน แต่ว่าเราก็พยายามหาแง่มุมที่ตัวละครอยากสื่อสาร ไม่งั้นพี่ใหญ่จะดีขนาดนี้ได้ยังไง ถ้าไม่มีตัวชัดมาเปรียบเทียบ (หัวเราะ)”

ต่อไปนี้บทบาทจะมีความดราม่าขึ้นไหม?  
“ถ้าพาร์ทปัจจุบันพี่ใหญ่ก็หนีไปอยู่กับอนงค์แล้วเนาะ ส่วนเราก็มีพาร์ทที่อยู่ในเมืองกับจันทรอยู่ แม้ว่าความสัมพันธ์มันจะดูเหมือนเริ่มจะพัฒนาไปทางที่ดีแล้ว แต่อยากให้รอติดตามแล้วกันว่าจะมีจุดไหนมีเรื่องราวอะไรที่ทำให้หลายๆ คนต้องมาเครียดหรือมาตัดสินใจกับตัวชัดอีกหรือเปล่า ก็ฝากดูแล้วกันแต่เราคิดว่ายังมีอีกหลายแง่มุม หลายพาร์ทที่อยากให้คนดูไปถึงตอนที่ 19 ไปเลย”

หายเหนื่อยไหม?  
“เรียกว่ายังไม่ทันเหนื่อยดีกว่า เรื่องนี้ทำงานเร็วมาก ปิดกล้องปุ๊บ 2-3 เดือน จะออนแล้วเหรอ? ก็ออนเลย แล้วก็กระแสตอบรับค่อนข้างดี แล้วก็มาเร็วมากครับ ดีใจครับ ยังไม่ทันเหนื่อย (ยิ้ม)”

อินฟลูเอ็นเซอร์หลายคนเข้ามาชมว่าละครเรื่องนี้ดีมาก อยากให้ออนเรื่อยๆ เลย?  
“โหตอนนี้ก็เยอะแล้วนะ 19 ตอน ผมคิดว่าทุกคนก็คงคิดมาแล้วครับ ทั้งพี่แอน (ทองประสม) ทั้งพี่แอ้ว ทั้งช่อง 3 คงคำนวณมาแล้วแหละว่าน่าจะอิ่มที่สุด แต่อย่างที่พวกเรารู้กันว่าช่วงแรกเขาตัดมาอีกแบบหนึ่ง แต่อาจจะด้วยเรื่องระยะเวลา หรือเรื่อง คอนแท็คต่างๆ ทำให้ย่นเวลาลง อันนี้เสียดาย แต่ถ้ามองในแง่ดีเรื่องราวก็จะเข้มข้น แล้วก็กระชับมากยิ่งขึ้น”

คนติดตามละครเยอะมากขึ้นแล้วรู้สึกยังไงในฐานะนักแสดง?  
“ผมเป็นส่วนเล็กๆ มากเลยนะ ผมคิดว่านักแสดงทุกคนก็พยายามทำงานของตัวเองให้เต็มที่มากๆ อยู่แล้ว คงอยากนำเสนอตัวละครให้คนรัก คนชอบ ให้คนติดตามอยู่แล้วแหละ ก็นอกเหนือจากความสามารถของพวกเราเองก็ยังต้องพึ่งบารมีของทั้งคนตัดต่อ ตากล้อง ผู้กำกับ คอสตูมทั้งชุดเลย ผมว่าเรื่องนี้เราทำงานด้วยความรักกันทุกคนแหละ เราเชื่อว่าทุกคนที่ดูหนึ่งในร้อยจะเห็นว่าทีมพร็อพเอย เสื้อผ้าเอย หน้าผมเอยเราตั้งใจและรักในงานของเรามาก และเราก็แสดงความรักในงานละครนี้ผ่านละครเรื่องนี้”

ดรีมว่ายังไงบ้าง?  
“เขาอยากเป็นอนงค์ ผมบอกไม่อยากเป็นจันทรหรอ เขาอยากเป็นอนงค์ เพราะอนงค์แต่งตัวสวย เขาอยากซื้อชุดเป็นอนงค์มาใส่ (ยิ้ม)”

_**นอกจากจะแต่งตัวสวยแล้วยังแต่งตัวเซ็กซี่ด้วย ล่าสุดไปอินเดียเซ็กซี่เกิน?**_  
“เราก็งงเนาะ อินเดียต้องส่าหรี ต้องร้อน แต่เขาก็เอารูปมาให้เราดูแล้วเขาก็ถามเราว่าอันนี้โป๊ไปไหม”

_**ฟีดแบ็กเราเป็นยังไง?**_  
“ผมก็เชียร์ ผมก็บอกเริ่ดนะ ลงเลย มันก็ต้องมีบ้างในไอจี อยากลงอะไรก็โอเคลงแล้วดูดี เพราะนานๆ ทีก็มีก็ได้”

_**ไม่หวงเหรอ?**_  
“ก็เราก็ถามอย่างแรกเลยว่าอินเดียมันใส่ชุดว่ายน้ำด้วยเหรอ เขาก็บอกว่าอยู่ในโรงแรม มีสระน้ำ”

เวลาดรีมลงรูปในแต่ละครั้งต้องขออนุญาตเราก่อนไหม?  
“ไม่ได้ขออนุญาต แต่สมมติเวลาที่เราจะลงรูป อย่างยุคนี้มันก็ต้องมีความเนี้ยบนิดนึงก็ช่วยกันแชร์ว่าแบบนี้โอเคไหม รูปไหนก่อนรูปไหนหลังดี อย่างเวลาเราจะลงเราเป็นผู้ชาย เวลาลงมั่วๆซั่วๆ ก็ให้เขาช่วยดูว่ารูปนี้ดีไหม เขาก็บอกรูปนี้ไม่ดีเลย เรามันก็ติดเท่ซะด้วยไง เราอยากลงรูปนี้รูปแรกเขาบอกรูปนี้แอ๊กเกิน ขอแบบเฟรนด์ลี่ๆ หน่อย ก็ช่วยกันครับ ดูภาพรวมกัน ไม่ได้มีถึงว่าอันนี้ห้าม แนะนำกันมากกว่า”

ลงรูปฉ่ำมากเลยกับทริปอินเดียที่ผ่านมา?  
“ใช่ เขาก็น่าจะสนุกแหละ”

_**มันมีภาพหนึ่งที่เขาเล่นกับพี่บอส ที่เหมือนคุกเข่า เขาซ้อมเซย์เยสแล้วนะ?**_  
_“(ยิ้ม) เขาก็เล่นกันแหละ เราก็ดูแล้วเราก็ขำตาม”_

_**เขาได้ส่งรูปมาให้เราดูก่อนไหมก่อนลง?**_  
_“ไม่มี ผมดูรูปนี้จากน่าจะเป็นคนที่ไม่ชอบเรา ที่ส่งมาเป็นชาวต่างชาติจำไม่ได้ว่าในทวิตเตอร์หรือในไหนก็ไม่รู้ แล้วก็ส่งมาว่า เนี่ยบอสกับดรีมเขาแต่งงานกันแล้วนะ โดนสวมเขา แปลด้วย Google Translate มา ผมก็เลยก็ได้ๆ แหละ (หัวเราะ)”_

[![](https://www.khaosod.co.th/wpapp/uploads/2024/11/137541.jpg)](https://www.khaosod.co.th/wpapp/uploads/2024/11/137541.jpg)

_**มีแบบนี้บ่อยไหม?**_  
“จริงๆ ไม่ค่อยเข้าไปดูเท่าไหร่ แต่บางทีมันก็มีโอกาสได้เห็นบ้าง ช่วงหลังมาก็คิดว่าน้อยลง คนน่าจะเข้าใจมากขึ้น อย่างช่วงแรกๆก่อนหน้านี้ ก็ค่อนข้างหนักครับ”

_**แต่ไม่ได้ตอบโต้ใช่ไหม?**_  
_“ไม่ได้ตอบโต้ เรามองเป็นสีสัน แล้วก็มองว่าเขาใส่ใจเราแล้วกัน”_

_**แล้วได้บล็อกไหม?**_  
_“ไม่ได้บล็อกด้วยครับ”_

รับมือยังไง กับคนประเภทนี้?  
“ผมไม่ได้มองซีเรียส อย่างที่บอกยังดีที่เขาติดตามเรา บางคนทำเหมือนเกลียดผมนะ แบบส่งอะไรมาไม่รู้ แต่ติดตามละเอียดกว่า ผมยังไม่รู้ขนาดนี้เลย แน่นมาก เขาเป็นแฟนตัวยงเลยต้องเก็บเขาไว้ แต่ว่าเขาอาจจะไม่ได้เป็นแฟนคลับบอสหรอก ก็เลยคิดว่าเขาจะแต่งงานกัน เราก็โอเค ไม่เป็นไร”

แล้วเรากดดันไหม อย่างภาพที่ออกมา ทุกคนก็อยากให้มันเกิดขึ้นจริง?  
“ของผมก็น่าจะไม่ซีเรียสนะ คนเห็นก็น่าจะมองเป็นเรื่องขำขัน เขาเล่นกันมากกว่า”

แต่หลายคนก็มองว่าใกล้จะเป็นความจริงแล้วหรือเปล่า เหมือนกับเขาเริ่มซ้อมแล้ว?  
“อย่ามองว่าเป็นการซ้อม มองว่าเป็นการเล่นอย่างที่บอก ยังๆ ขอเวลาหน่อย (ระยะเวลา?) ไม่กล้าตอบเป็นเวลาหรอกครับ ถามว่ามีคุยอะไรในอนาคต มันคุยในแง่ว่าอนาคต ชีวิตของแต่ละคน รวมถึงชีวิตที่อยู่ด้วยกันมันเป็นยังไงมากกว่า ไม่ได้มองว่าต้องเท่านี้ ต้องวันนี้ ต้องแบบนี้ แต่เราคุยว่า เอ่อ เรามีความฝันว่าเราอยากทำงานในวงการแบบนี้ ตรงไหนที่เรารู้สึกว่าประสบความสำเร็จ ตรงไหนที่เรารู้สึกว่าเราจะมีอนาคตได้ แชร์กันแบบนี้มากกว่า แต่มันก็จะมีจุดที่มันมาแมตช์กันเอง”

_**อย่างพาร์ทชีวิตคู่ได้คุยกันบ้างไหม?**_  
“พอมันได้แชร์เรื่องส่วนตัวกัน สุดท้ายเราก็เจอจุดที่ว่า อ๋อ อันที่จริงช่วงนี้ต้องอีกสักระดับนี้นะน่าจะโอเค สุดท้ายพอเราแชร์เรื่องส่วนตัวกันมันก็จะกลายเป็นเรื่องราวเดียวกันไป”

_**ก่อนหน้านี้ก้อย (อรัชพร) เขาจัดอันดับว่าใครจะแต่งคู่ต่อไป เขาบอกว่าเป็นวี วิโอเลตกับเก้า จิรายุ หรือจะเป็นคู่เราเองที่จะไปแซง?**_  
“อุ้ย ผมไม่กล้าไปแซงหรอก เขาก็ต้องทยอยไล่กันไป ไม่เคยคิดเหมือนกันเรื่องนี้ พี่วี พี่เก้าก็ดูเหมาะสมนะ เป็นเรื่องของเขาดีกว่าเดี๋ยวหาว่าเรายุยงนะ เอาเป็นว่าได้ครับ พร้อมยินดีกับทุกคู่แหละ ส่วนคู่ผมก็แฮปปี้ดีครับ”

_**กี่ปีแล้ว?**_  
_“อันนี้คำถามวัดใจนะเนี่ย เครียดแล้วเนี่ย ตอนนี้อยู่ที่ประมาณ 3 ปี”_