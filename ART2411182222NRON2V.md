---
layout: post
code: "ART2411182222NRON2V"
origin_url: "https://www.khaosod.co.th/sports/news_9511504"
image: "https://github.com/user-attachments/assets/1e013fca-561f-4586-a21d-ad69abd4bf12"
title: "โครเอเชีย ไล่เจ๊า โปรตุเกส ลิ่วน็อกเอาต์ - สเปน เฉือน สวิตเซอร์แลนด์ ยูฟ่า เนชันส์ ลีก"
description: "โครเอเชีย ไล่เจ๊า โปรตุเกส 1-1 ส่งผลให้ผ่านเข้าสู่รอบน็อกเอาต์ของศึกยูฟ่า เนชันส์ ลีก ขณะที่ สเปน เฉือน สวิตเซอร์แลนด์ ส่งท้ายรอบแบ่งกลุ่ม"
category: "SPORTS"
language: "th"
date: 2024-11-18T22:26:41.161Z
---

# โครเอเชีย ไล่เจ๊า โปรตุเกส ลิ่วน็อกเอาต์ - สเปน เฉือน สวิตเซอร์แลนด์ ยูฟ่า เนชันส์ ลีก

[![โครเอเชีย ไล่เจ๊า โปรตุเกส ลิ่วน็อกเอาต์ - สเปน เฉือน สวิตเซอร์แลนด์ ยูฟ่า เนชันส์ ลีก](https://www.khaosod.co.th/wpapp/uploads/2024/11/Croatia-Portugal-235666.jpg "โครเอเชีย ไล่เจ๊า โปรตุเกส ลิ่วน็อกเอาต์ - สเปน เฉือน สวิตเซอร์แลนด์ ยูฟ่า เนชันส์ ลีก")](https://www.khaosod.co.th/wpapp/uploads/2024/11/Croatia-Portugal-235666.jpg)

**โครเอเชีย ไล่เจ๊า โปรตุเกส 1-1 ส่งผลให้ผ่านเข้าสู่รอบน็อกเอาต์ของศึกยูฟ่า เนชันส์ ลีก ขณะที่ สเปน เฉือน สวิตเซอร์แลนด์ ส่งท้ายรอบแบ่งกลุ่ม**

การแข่งขันฟุตบอลยูฟ่า เนชันส์ ลีก 2024-25 เมื่อวันที่ 18 พฤศจิกายน ลีกเอ กลุ่ม 1 “ตาหมากรุก” โครเอเชีย เปิดสนาม สตาดิโอน โพลยุด รับการมาเยือนของ “ฝอยทอง” โปรตุเกส

เกมนี้เจ้าถิ่นวาง อิวาน เปริซิช, มาเตโอ โควาซิช และลูกา โมดริช นำทัพ ส่วนทีมเยือนจัด ชูเอส เนเวส, ชูเอา เฟลิกซ์ และราฟาเอล เลเอา เป็นแกนหลัก

Croatia’s Josko Gvardiol celebrates after scoring his side’s first goal during the UEFA Nations League soccer match between Croatia and Portugal at Poljud stadium in Split, Croatia, Monday, Nov. 18, 2024. (AP Photo/Darko Bandic)



ผลปรากฏว่า ทั้ง 2 ทีมเสอมกันไป 1-1 โดยเกมนี้ทีมเยือนออกนำก่อนจาก ชูเอา เฟลิกซ์ นาที 33 ก่อนที่เจ้าถิ่นจะมาตีเสมอจาก ยอสโก กวาร์ดิโอล นาที 65

ส่วนที่ผลอีกคู่ในกลุ่มนี้ โปแลนด์ แพ้ สกอตแลนด์ 1-2

ทำให้จบ 6 นัด โปรตุเกส คว้าแชมป์กลุ่มด้วยการมี 14 คะแนนตามด้วย โครเอเชีย มี 8 คะแนนจบอันดับ 2 ผ่านเข้ารอบน็อกเอาต์ชิงแชมป์ทั้งคู่

ด้าน สกอตแลนด์ มี 7 คะแนนได้อันดับ 3 ต้องไปเพลย์ออฟหนีตกชั้นต่อ ขณะที่ โปแลนด์ มี 4 คะแนนจบอันดับ 4 ตกชั้นสู่ลีกบีทันที

ขณะที่ในกลุ่ม 4 “กระทิงดุ” สเปน เปิดสนาม เอสตาดิโอ เฮลิโอโดโร โรดริเกซ โลเปซ เฉือน “นาฬิกา” สวิตเซอร์แลนด์ 3-2

Spain’s Zaragoza shoots from the penalty spot before scoring his side’s third goal during a Nations League soccer match between Spain and Switzerland, at the Heliodoro Rodríguez López stadium in Tenerife, Spain, Monday, Nov. 18, 2024. (AP Photo/Angel Fernandez)



เกมนี้เจ้าถิ่นได้ประตูจาก เยเรมี ปิโน นาที 32, ไบรอัน กิล นาที 68 และไบรอัน ซาราโกซา นาที 90+3 (จุดโทษ) ส่วนทีมเยือนได้จาก โจเอล มอนเตโร นาที 63 และอันดี เซกีรี นาที 85 (จุดโทษ)

ส่วนผลอีกคู่ในกลุ่มนี้ เซอร์เบีย เสมอ เดนมาร์ก 0-0

ทำให้จบ 6 นัด สเปน คว้าแชมป์กลุ่มด้วยการมี 16 คะแนนตามด้วย เดนมาร์ก มี 8 คะแนน ผ่านเข้ารอบน็อกเอาต์ชิงแชมป์ทั้งคู่

ด้าน เซอร์เบีย มี 6 คะแนนได้อันดับ 3 ต้องไปเพลย์ออฟหนีตกชั้นต่อ ขณะที่ สวิตเซอร์แลนด์ มี 2 คะแนนจบอันดับ 4 ตกชั้นสู่ลีกบีทันที

**ยูฟ่า เนชันส์ ลีก ลีกซี**  
**กลุ่ม 2**  
โคโซโว 1-0 ลิทัวเนีย  
โรมาเนีย 4-1 ไซปรัส

**กลุ่ม 3**  
บัลแกเรีย 1-1 เบลารุส  
ลักเซมเบิร์ก 2-2 ไอร์แลนด์เหนือ

**ยูฟ่า เนชันส์ ลีก ลีกซี**  
**กลุ่ม 1**  
ลิกเตนสไตน์ 1-3 ซาน มาริโน

