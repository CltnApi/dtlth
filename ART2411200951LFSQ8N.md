---
layout: post
code: "ART2411200951LFSQ8N"
origin_url: "https://www.khaosod.co.th/sports/news_9514136"
image: "https://github.com/user-attachments/assets/816d6e21-14d3-4121-aab7-a7b64bb0b0ba"
title: "ฟุตซอลหญิงไทย ยิ่งข่ม เวียดนาม ก่อนเจอกันรอบชิง ศึกชิงแชมป์อาเซียน 2024"
description: "การแข่งขันฟุตซอลหญิงชิงแชมป์อาเซียน 2024 ที่ฟิลสปอร์ตส์ อารีนา ประเทศ ฟิลิปปินส์ เมื่อ 20 พ.ย. ฟุตซอลหญิงทีมชาติไทย อันดับ 6 ของโลก ลงสนามนัดที่ 4 พบ"
category: "SPORTS"
language: "th"
date: 2024-11-20T10:01:29.922Z
---

# ฟุตซอลหญิงไทย ยิ่งข่ม เวียดนาม ก่อนเจอกันรอบชิง ศึกชิงแชมป์อาเซียน 2024

[![ฟุตซอลหญิงไทย ยิ่งข่ม เวียดนาม ก่อนเจอกันรอบชิง ศึกชิงแชมป์อาเซียน 2024](https://www.khaosod.co.th/wpapp/uploads/2024/11/163445.jpg "ฟุตซอลหญิงไทย ยิ่งข่ม เวียดนาม ก่อนเจอกันรอบชิง ศึกชิงแชมป์อาเซียน 2024")](https://www.khaosod.co.th/wpapp/uploads/2024/11/163445.jpg)

การแข่งขันฟุตซอลหญิงชิงแชมป์อาเซียน 2024 ที่ฟิลสปอร์ตส์ อารีนา ประเทศ ฟิลิปปินส์ เมื่อ 20 พ.ย. ฟุตซอลหญิงทีมชาติไทย อันดับ 6 ของโลก ลงสนามนัดที่ 4 พบ เวียดนาม อันดับ 11 ของโลก

โดยสามเกมแรก ทั้งไทยและเวียดนาม ต่างชนะรวดมาทั้งสามเกม และผ่านเข้ารอบชิงชนะเลิศ เป็นที่แน่นอนแล้วทั้งสองทีม

เกมนี้ สุรพงษ์ พลายอยู่วงษ์ ใช้ 5 คนแรก เป็น หนึ่งฤทัย สรหงษ์ (GK), ปทิตตา มูลโพธิ์, หทัยชนก เทพคุณ (C), แพรพลอย หัวใจเพ็ชร, ดาริกา เพียรภายลุน

เริ่มเกมมาทั้งสองทีมพยายามสร้างโอกาสเข้าหากัน และนาทีที่ 10 ไทยมาได้ลุ้นจากจังหวะที่ ปทิตตา มูลโพธิ์ ได้กลับตัวยิงไปติดเซฟประตูของเวียดนาม

นาทีที่ 15 ไทยมาได้ประตูออกนำจนได้จากจังหวะต่อบอลกันขึ้นมา ก่อนที่ เจนจิรา บุบผา จะจ่ายให้ อารีนา แซ่เติ๋น แปโล่งๆเข้าไปให้สกอร์ขยับเป็น 1-0

นาที 17 อารียา แซ่เติ๋น ตัดบอลได้ตรงกลางสนาม ก่อนลากขึ้นมาแล้วจ่ายให้ แสงรวี มีขำ จิ้มด้วยซ้ายเข้าไปให้ไทยนำห่างเป็น 2-0

ครึ่งหลังนาที 26 ณัฐมน อาจกล้า ทำชิ่งกับ อารียา แซ่เติ๋น ก่อนจะยิงด้วยซ้ายเข้าไปให้ ไทยนำห่างเป็น 3-0

ช่วงเวลาที่เหลือไม่มีประตูเพิ่มเติมจบเกม ทีมชาติไทย เอาชนะ เวียดนามไป 3-0 มี 12 คะแนนเต็ม ส่วนเวียดนามมี 9 แต้ม ทำให้ทั้งสองทีมต้องไปเจอกันอีกครั้งในรอบชิง ชนะเลิศ

โ ปรแกรมนัดต่อไป ฟุตซอลหญิงทีมชาติไทย จะทำศึกชิงแชมป์อาเซียน 2024 รอบชิงชนะเลิศ พบกับ เวียดนาม ทีมอันดับ 11 ของโลก อีกครั้ง ที่ ฟิลสปอร์ตส์ อารีนา ประเทศ ฟิลิปปินส์ ในวันที่ 21 พฤศจิกายน 2567 เวลา 18.00 น. ตามเวลาประเทศไทย ถ่ายทอสดทาง Facebook : The Philippine Football Federation