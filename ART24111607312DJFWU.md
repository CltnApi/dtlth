---
layout: post
code: "ART24111607312DJFWU"
origin_url: "https://www.khaosod.co.th/breaking-news/news_9508327"
image: "https://github.com/user-attachments/assets/ccc5aad7-6334-4212-83a9-b704126729f8"
title: "คอมมานโด บุกจับ นายกอบต. พร้อมพวก ร่วมกันฉ้อโกง สูญกว่า100ล้าน"
description: "คอมมานโด บุกจับคาบ้าน นายกอบต. พร้อมพวก ร่วมกันฉ้อโกงเงินธนาคารหมู่บ้าน กว่า 100 ล้านบาท แฉพฤติกรรม พบส่วนใหญ่เป็นเครือญาติกัน"
category: "HOT_NEWS"
language: "th"
date: 2024-11-16T07:42:37.710Z
---

# คอมมานโด บุกจับ นายกอบต. พร้อมพวก ร่วมกันฉ้อโกง สูญกว่า100ล้าน

[![คอมมานโด บุกจับ นายกอบต. พร้อมพวก ร่วมกันฉ้อโกง สูญกว่า100ล้าน](https://www.khaosod.co.th/wpapp/uploads/2024/11/Subdistrict-Administrative-Organization-President.jpg "คอมมานโด บุกจับ นายกอบต. พร้อมพวก ร่วมกันฉ้อโกง สูญกว่า100ล้าน")](https://www.khaosod.co.th/wpapp/uploads/2024/11/Subdistrict-Administrative-Organization-President.jpg)

**คอมมานโด บุกจับคาบ้าน นายกอบต. พร้อมพวก ร่วมกันฉ้อโกงเงินธนาคารหมู่บ้าน กว่า 100 ล้านบาท แฉพฤติกรรม พบส่วนใหญ่เป็นเครือญาติกัน**

เมื่อเวลา 06.45 น. วันที่ 16 พ.ย.2567 พล.ต.ต.จิรภพ ภูริเดิช ผบช.ก. พร้อมด้วย พล.ต.ต.นิคม เครือนพรัตน์ ผบก.ภ.จว.พิษณุโลก สั่งการให้ พ.ต.อ.ธีรชาติ ธีรชาติธำรง รอง ผบก.ฯ รรท.ผบก.ปพ. และ พ.ต.อ.สมบูรณ์ สีแดง ผกก.สภ.นครไทย

นำกำลังและหน่วยคอมมานโด กองบังคับการปฏิบัติการพิเศษ กองบัญชาการตำรวจสอบสวนกลาง เข้าจับกุม นายสมศักดิ์ (ขอสงวนนามสกุล) นายกองค์การบริหารส่วนตำบลแห่งหนึ่ง อ.นครไทย จ.พิษณุโลก ที่บ้านหลังหนึ่ง ต.นาบัว อ.นครไทย จ.พิษณุโลก

คอมมานโด บุกจับคาบ้าน นายกอบต. พร้อมพวก ร่วมกันฉ้อโกงเงินธนาคารหมู่บ้าน กว่า 100 ล้านบาท แฉพฤติกรรม พบส่วนใหญ่เป็นเครือญาติกัน

ตามหมายจับศาลแขวงนครไทย ลงวันที่ 13 พ.ย.2567 กระทำความผิดฐาน ร่วมกันฉ้อโกงประชาชน และร่วมกันให้กู้ยืมเงินที่เป็นการฉ้อโกงประชาชน โดยการโฆษณา หรือประกาศ หรือกระทำด้วยประการใดๆ ให้ปรากฏแก่บุคคลตั้งแต่สิบคนขึ้นไปในการรู้ยังบุคคลใดจะจ่ายผลประโยชน์ตอบแทนให้ตามพฤติการณ์แห่งการกู้ยืมเงินในอัตราที่สูงกว่าอัตราดอกเบี้ยสูงสุดที่สถาบันการเงิน ตามกฎหมายว่าด้วยดอกเบี้ยเงินให้กู้ยืมของสถาบันการเงินจะพึงจ่ายได้

ซึ่งตนรู้หรือควรรู้อยู่แล้วว่า ตนหรือบุคคลนั้นจะนำเงินจากผู้ให้กู้ยืมเงินรายนั้นหรือรายอื่นมาจ่ายหมุนเวียนให้แก่ผู้ให้กู้ยืมเงิน หรือโดยที่ตนรู้หรือควรรู้อยู่แล้วว่าตนหรือบุคคลนั้นไม่สามารถประกอบกิจการใดๆโดยชอบด้วยกฎหมายที่จะให้ผลประโยชน์ตอบ แทนพอเพียงที่จะนำมาจ่ายในอัตรานั้น และในการนั้นเป็นเหตุให้ตนหรือบุคคลใดได้กู้เงินไป

[![](https://www.khaosod.co.th/wpapp/uploads/2024/11/16-จับ2.jpg)](https://www.khaosod.co.th/wpapp/uploads/2024/11/16-จับ2.jpg)

นอกจากนี้ เจ้าหน้าที่ชุดจับกุมได้เข้าควบคุมตัวคณะกรรมการธนาคารหมู่บ้านอีก 15 คน ส่วนหนึ่งเป็นเครือญาติและพี่น้องกับนายสมศักดิ์ เกือบทั้งหมด

สืบเนื่องจากได้มีการเปิดธนาคารหมู่บ้าน โดยใช้ชื่อธนาคารหมู่บ้านตามแนวพระราชดำริ ตั้งแต่ปี 2540 ชาวบ้านได้ฝากเงินกับทางธนาคารมาหลายปี แต่ไม่สามารถถอนเงินใช้ได้ปกติจนถึงปัจจุบัน ทางคณะกรรมการธนาคารให้เหตุผลว่าไม่มีเงิน

[![](https://www.khaosod.co.th/wpapp/uploads/2024/11/16-จับ3.jpg)](https://www.khaosod.co.th/wpapp/uploads/2024/11/16-จับ3.jpg)

ซึ่งชาวบ้านมีหลักฐานเป็นสมุดบัญชีเงินฝากยืนยัน และมีสลิปการโอนฝาก เป็นหลักฐาน ความเสียหายประมาณ 107 ล้านบาท และยังมีอีก 8 สาขา ซึ่งมีปัญหาเช่นเดียวกัน ได้มีการแจ้งข้อกล่าวหาไปเรียบร้อยแล้ว