---
layout: post
code: "ART2410310916AJY1ZP"
origin_url: "https://www.khaosod.co.th/https://www.khaosod.co.th/sports/news_9483094"
image: "https://github.com/user-attachments/assets/a33e3143-ad8d-4483-a262-c6ff2e902c5f"
title: "พอล สโคลส์ เห็นต่าง - ชี้ความตื่นเต้นเกี่ยวกับ อโมริม ก็คล้ายกับตอนผีเพิ่งตั้ง เทน ฮาก"
description: "พอล สโคลส์ ตำนานกองกลางแมนเชสเตอร์ ยูไนเต็ด ชี้ การแต่งตั้ง รูเบน อโมริม เป็นกุนซือใหม่ของผีแดง ก็ไม่ได้ต่างอะไรกับ อีริก เทน ฮาก"
category: "SPORTS"
language: "th"
date: 2024-11-01T11:36:04.477Z
---

# พอล สโคลส์ เห็นต่าง - ชี้ความตื่นเต้นเกี่ยวกับ อโมริม ก็คล้ายกับตอนผีเพิ่งตั้ง เทน ฮาก

[![พอล สโคลส์ เห็นต่าง - ชี้ความตื่นเต้นเกี่ยวกับ อโมริม ก็คล้ายกับตอนผีเพิ่งตั้ง เทน ฮาก](https://www.khaosod.co.th/wpapp/uploads/2024/10/am.jpg "พอล สโคลส์ เห็นต่าง - ชี้ความตื่นเต้นเกี่ยวกับ อโมริม ก็คล้ายกับตอนผีเพิ่งตั้ง เทน ฮาก")](https://www.khaosod.co.th/wpapp/uploads/2024/10/am.jpg)

พอล สโคลส์ ตำนานกองกลางแมนเชสเตอร์ ยูไนเต็ด ชี้ การแต่งตั้ง รูเบน อโมริม เป็นกุนซือใหม่ของผีแดง ก็ไม่ได้ต่างอะไรกับ อีริก เทน ฮาก

แมนเชสเตอร์ ยูไนเต็ด เข้าใกล้การแต่งตั้ง รูเบน อโมริน เฮดโค้ชของสปอร์ติง ลิสบอน เข้ามาเป็นผู้จัดการทีมคนใหม่แทนที่ของ อีริก เทน ฮาก ที่เพิ่งโดนปลดจากตำแหน่ง

ซึ่งกระแสดังกล่าวสร้างความคึกคักอย่างมากในหมู่แฟนบอลปีศาจแดง อย่างไรก็ตาม ตำนานของสโมสรอย่าง พอล สโคลส์ ไม่ได้คิดแบบนั้น และเผยกับรายการเดอะ โอเวอร์แลป แฟน ดีเบต ว่า

“ผมเห็นด้วยเกี่ยวกับ รูเบน อโมริม, มันให้ความรู้สึก(ตื่นเต้น) เหมือนกับตอน อีริก เทน ฮาก (ตอนที่เพิ่งมาอยู่กับแมนฯ ยูไนเต็ด) นิดหน่อย”

“ผมรู้ว่าเขากำลังจะเซ็นสัญญาในอีกไม่กี่วัน หรือ ไม่กี่ชั่วโมง แต่ สปอร์ติง กำลังจะได้เล่นกับ แมนเชสเตอร์ ซิตี้ ในสัปดาห์หน้า และอาร์เวนอล ในอีก 3-4 สัปดาห์ข้างหน้า มันน่าจะเป็นโอกาสที่เขาจะได้สัมภาษณ์กับสื่อ และได้ดูว่าเขาจะรับมืออย่างไร และได้เห็นว่าทีมเขาเล่นแบบไหน”

“ในอังกฤษเราไม่ค่อยดูฟุตบอลโปรตุเกส ดังนั้น เราไม่ได้รู้อะไรมาก เราเห็นพวกเขาเล่นนิดหน่อยในฟุตบอลยุโรป และทุกอย่างที่เราได้ยินเกี่ยวกับเขา คือ เขาเก่ง มีฟุตบอลที่น่าตื่นเต้น, การยืนกองหลังสามคน และการครองบอล มันเป็นอะไรที่ยูไนเต็ดไม่ได้ทำ หากเขามาทำแบบนั้น มันก็คงน่าตื่นเต้น”

“ผมคิดว่าโธมัส ทูเคิล คือ คนที่ใช่ในการเป็นโค้ชแมนเชสเตอร์ ยูไนเต็ด แต่แน่นอนว่าเขาไปทำงานกับอังกฤษแล้วในตอนนี้ เขาเป็นคนที่สามารถจัดการกับสโมสรระดับสูงได้ และคว้าชัยชนะในเกมใหญ่ เขาเคยอยู่ตรงนั้นและทำมันมาแล้ว”