---
layout: post
code: "ART2411241837LSMQ9M"
origin_url: "https://www.khaosod.co.th/sports/news_9519573"
image: "https://github.com/user-attachments/assets/8692f6c5-5bce-4c4e-a043-cd53191e73e9"
title: "รูเบน อโมริม ประเดิมจืด - แมนฯ ยูไนเต็ด ได้แค่เจ๊า อิปสวิช"
description: "การแข่งขันฟุตบอลพรีเมียร์ ลีก อังกฤษ คู่ดึกประจำวันที่ 24 พ.ย. อิปสวิช ทาวน์ เปิดบ้านรับการมาเยือนของ แมนเชสเตอร์ ยูไนเต็ด ที่เพิ่งได้โค้ชใหม่อย่าง รูเบน อโมริม"
category: "SPORTS"
language: "th"
date: 2024-11-24T19:04:18.908Z
---

# รูเบน อโมริม ประเดิมจืด - แมนฯ ยูไนเต็ด ได้แค่เจ๊า อิปสวิช

[![รูเบน อโมริม ประเดิมจืด - แมนฯ ยูไนเต็ด ได้แค่เจ๊า อิปสวิช](https://www.khaosod.co.th/wpapp/uploads/2024/11/man.jpg "รูเบน อโมริม ประเดิมจืด - แมนฯ ยูไนเต็ด ได้แค่เจ๊า อิปสวิช")](https://www.khaosod.co.th/wpapp/uploads/2024/11/man.jpg)

การแข่งขันฟุตบอลพรีเมียร์ ลีก อังกฤษ คู่ดึกประจำวันที่ 24 พ.ย. อิปสวิช ทาวน์ เปิดบ้านรับการมาเยือนของ แมนเชสเตอร์ ยูไนเต็ด ที่เพิ่งได้โค้ชใหม่อย่าง รูเบน อโมริม

เกมนี้ แมนเชสเตอร์ ยูไนเต็ด มีการปรับเรื่องแผนการเล่น มาใช้กองหลัง 3 คน ซึ่งเป็นแนวทางการทำทีมในแบบของ อโมริม

และเปิดฉากมาครึ่งแรกได้แค่ 1 นาที 20 วินาที ทาง ทัพผีแดง ได้ประตูขึ้นนำ 1-0 จาก มาร์คัส แรชฟอร์ด ดาวยิงชาวอังกฤษ

หลังจากนั้นเป็นฝั่งเจ้าบ้านที่ดูจะครองบอลได้มากกว่า และมาได้ประตูตีเสมอจากลูกยิงของ โอมารี ฮัตชินสัน ในนาทีที่ 43 ก่อนจะจบครึ่งแรกด้วยสกอร์ 1-1

ครึ่งหลังรูเบน อโมริมมีการเปลี่ยนตัวผู้เล่นหลายครั้ง แต่สุดท้ายไม่มีทีมไหนยิงประตูกันเพิ่มได้ จบเกม เสมอกันไป 1-1 ทำให้อิปสวิช มี 9 แต้ม จาก 12 นัด อยู่อันดับ 18 ส่วน แมนฯ ยูไนเต็ด มี 16 แต้ม จากการเตะเท่ากัน อยู่อันดับ 12