---
layout: post
code: "ART2411030538U75D7U"
origin_url: "https://www.khaosod.co.th/entertainment/news_9488137"
image: "https://github.com/user-attachments/assets/6e67b17f-bb4b-4601-ad58-65a01e209b40"
title: "แบงค์ ศรราม แจ้งความแล้ว หลังโดนเจ้าภาพเบี้ยวค่าจ้างหลักแสน"
description: "ลิเกดัง แบงค์ ศรราม เผยเหตุตัดสินใจแสดงต่อ หลังโดนเบี้ยวค่าจ้างหลักแสน ล่าสุดแจ้งความแล้ว ลั่น! คิดบวก ถือเป็นโอกาสดีได้ทำบุญ"
category: "ENTERTAINMENT"
language: "th"
date: 2024-11-03T05:46:10.532Z
---

# แบงค์ ศรราม แจ้งความแล้ว หลังโดนเจ้าภาพเบี้ยวค่าจ้างหลักแสน

[![แบงค์ ศรราม แจ้งความแล้ว หลังโดนเจ้าภาพเบี้ยวค่าจ้างหลักแสน](https://www.khaosod.co.th/wpapp/uploads/2024/11/sornnnn111.jpg "แบงค์ ศรราม แจ้งความแล้ว หลังโดนเจ้าภาพเบี้ยวค่าจ้างหลักแสน")](https://www.khaosod.co.th/wpapp/uploads/2024/11/sornnnn111.jpg)

_**ลิเกดัง แบงค์ ศรราม เผยเหตุตัดสินใจแสดงต่อ หลังโดนเบี้ยวค่าจ้างหลักแสน ล่าสุดแจ้งความแล้ว ลั่น! คิดบวก ถือเป็นโอกาสดีได้ทำบุญ**_

จากกรณีที่ลิเกดัง **แบงค์ ศรรามน้ำเพชร** โดนโกงค่าจ้างจากการไปแสดงงานกฐิน ที่ วัดเจริญธรรม เกาะยายหนู จ.พิษณุโลก ล่าสุดวันที่ 2 พ.ย.67 **หนุ่มแบงค์ ศรราม** ได้มาร่วมงานงาน _**“ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 – The Inspirations of Tomorrow, Today!”**_ ณ TRUE ICON Hall, ชั้น 7, ICONSIAM พร้อมเปิดใจถึงเรื่องราวดังกล่าว

[![](https://www.khaosod.co.th/wpapp/uploads/2024/11/3333333333333.jpg)](https://www.khaosod.co.th/wpapp/uploads/2024/11/3333333333333.jpg)

โดย **แบงค์** กล่าวว่า “ขออนุญาตชี้แจงตามข้อเท็จจริงนะครับ เราไปแสดงที่วัดเกาะยายหนู ระหว่างที่แสดงลิเก ในสัญญาของเราระบุว่าเจ้าภาพจะต้องจ่ายค่าลิเกภายในสี่ทุ่ม ระหว่างนั้นเราก็มีการโทรแจ้งเจ้าภาพว่าจะมาจ่ายค่าลิเกกี่โมง แต่ว่าเราก็แสดงไป จนลิเกเลิกแล้ว”

“ระหว่างที่แสดงอยู่ **พี่เฮน(พี่สาวของศรราม)ได้มีการไปพูดคุยกับเจ้าภาพ และพูดคุยกับคณะกรรมการเพราะว่าเป็นงานกฐินของทางวัด เขาก็บอกว่าตอนนี้ยังติดต่อเจ้าภาพไม่ได้ แต่ทางวัดก็มีเงินสำรองไว้ ซึ่งเป็นเงินที่เก็บจากเก้าอี้หน้างานได้ 68,000 บาท** ประมาณนี้ แต่ก็มีทางกรรมการที่เขาจ่ายเพื่อปิดเป็น 70,000 บาท”

[![](https://www.khaosod.co.th/wpapp/uploads/2024/11/6666666666666.jpg)](https://www.khaosod.co.th/wpapp/uploads/2024/11/6666666666666.jpg)

ADVERTISEMENT

“ตอนแรกทางวัดก็เอาเงินก้อนนี้ให้ทางคณะมา พอลิเกเลิกก็โทรคุยกับคุณแม่อยู่ตลอดว่ายังไงดี ทางพี่เขยแบงค์ก็โทรหาทางเจ้าภาพอยู่เรื่อยๆ เขาก็รับสายตลอดนะ ไม่ใช่ว่าติดต่อไม่ได้ เขาก็บอกว่าให้เรารอเวลากำลังจัดการให้”

**มาตะหงิดใจตอนไหนว่าจะโดนเบี้ยว****?** “มันก็_ไม่สบายใจตั้งแต่แรกแล้ว เหมือนทางเจ้าภาพก็ยังไม่มาจ่ายในขณะที่ลิเกทำการแสดง ทางเราก็เลยคุยกันว่าเงิน 70,000 ที่ทางวัดสำรองให้มา เพราะว่าค่าเครื่องปั่นทางเจ้าภาพก็ยังไม่ได้จัดการ คือเหมือนว่าถ้าทางเจ้าภาพไม่ได้มาเคลียร์ก็ต้องเป็นทางวัดจะต้องจัดการ_ ซึ่งก็เป็นรายจ่ายที่ทางวัดไม่ได้เตรียมตัวมาก่อน เราก็เข้าใจตรงนี้”

[![](https://www.khaosod.co.th/wpapp/uploads/2024/11/8888888888888.jpg)](https://www.khaosod.co.th/wpapp/uploads/2024/11/8888888888888.jpg)

“เลยคุยกันว่างั้นเอาเงินตรงนี้ไปคืนวัด แล้วก็ชวนลิเกทุกคนช่วยกันเรี่ยไรทำบุญกฐิน เลยถวายทางวัดไป ส่วนทางเราก็สำรองค่าใช้จ่ายให้กับลิเกทุกคน แต่นักแสดงหลายๆ คนก็เข้าใจกับสถานการณ์ตรงนี้ บางคนก็เลยเลือกไม่รับค่าตัว แต่ ณ ตอนนี้ทางเจ้าภาพก็ขอให้รอวันที่จะเคลียร์เงิน แต่เราก็ขออนุญาตที่จะดำเนินคดีทางกฎหมาย เพราะว่ามีการทำสัญญา และให้ตรงนี้เป็นเคสตัวอย่าง”

**เจ้าภาพมัดจำไว้ไหม****?** “มัดจำมา 10,000 ครับ เหลืออีกประมาณหลักแสน เขาก็คงมีจิตศรัทธาอยากหาลิเกมาถวายให้กับวัด แต่คงมีเรื่องอะไรเกิดขึ้นจริงๆ ก็เลยไม่สามารถที่จะมาเคลียร์ค่าลิเกตรงนี้ได้ อยากให้ตรงนี้เป็นเคสตัวอย่าง _ขอเรียนเจ้าภาพที่จะจัดงาน หากติดขัดตรงไหนขอให้ตัดสินใจให้เร็วกว่านี้ เพราะถ้าหากมีการแจ้งล่วงหน้า 2-3 วัน เราอาจจะยกเลิก และคณะเราก็อาจจะมีงานใหม่ๆ หรือโอกาสใหม่ๆ เข้ามา”_

[![](https://www.khaosod.co.th/wpapp/uploads/2024/11/5555555555555.jpg)](https://www.khaosod.co.th/wpapp/uploads/2024/11/5555555555555.jpg)

**เขาหายไปเลยเหรอ****?** “จริงๆ แล้วโทรไปก็ยังติดต่อได้ **(เขาบอกอะไรไหม****?)** มีบอกว่าเบื้องต้นให้รอวันที่ 10 พ.ย. เขาก็พยายามที่จะเคลียร์ภายในวันที่ 10 นี้ ตัวเราก็รออย่างมีความหวัง เพราะก็เป็นงานจ้าง เราก็อยากได้ค่าจ้างตามสัญญาที่ได้ระบุไว้”

**ไปแจ้งความแล้ว****?** “มีไปแจ้งความไว้เบื้องต้นแล้ว **(เห็นบอกว่าก็มีคนโดนเหมือนกัน****?)** มีเคสคล้ายๆ กันเลย ซึ่งแบงค์ก็ไม่อยากให้ตรงนี้เกิดขึ้น ทุกๆ อาชีพเวลามีงานจ้างทุกคนดีใจ เพราะเราก็จะได้ค่าแรงในการใช้ชีวิต พอเกิดเหตุการณ์แบบนี้ก็เสียกำลังใจ เลยไม่รู้จะทำยังไงดี แต่สิ่งสำคัญที่สุด_ถือเป็นโอกาสที่ดีที่คณะศรรามน้ำเพชรได้ร่วมทำบุญกับทางวัด ทางครอบครัวแบงค์ก็สมทบไป 10,000 บาท พี่น้องในคณะก็ช่วยกันเรี่ยไรมารวมกับค่าเก้าอี้ก็เป็น 90,000”_

[![](https://www.khaosod.co.th/wpapp/uploads/2024/11/999999999999999.jpg)](https://www.khaosod.co.th/wpapp/uploads/2024/11/999999999999999.jpg)

**หลังจากนี้จะแก้ไขยังไง หรือต้องเก็บเงินก่อนไหม****?** “ใช่ครับ ทางคณะเราก็ต้องรัดกุมมากขึ้น จากเหตุการณ์ที่เกิดขึ้นไม่ใช่ครั้งแรกที่เราเจอ แต่มันก็ไม่ได้บ่อยอะไรขนาดนั้น และเป็นสิ่งที่ไม่ได้อยากให้เกิดขึ้น ไม่ใช่แค่กับแบงค์ แต่กับทุกๆ คณะเลย”

**ถือเป็นการทำบุญครั้งใหญ่****?** “ใช่ครับ แล้วแฟนคลับที่เขาตั้งใจมาที่งานก็อยากจะมาดูลิเกให้มีความสุข แล้วก็ได้ทำบุญกับทางวัดด้วย เลยให้ทุกอย่างเป็นไปตามเจตนารมณ์ของแฟนคลับที่มาวันนั้น”

[![](https://www.khaosod.co.th/wpapp/uploads/2024/11/44444444444444-1.jpg)](https://www.khaosod.co.th/wpapp/uploads/2024/11/44444444444444-1.jpg)

**ทำไมเราถึงเลือกที่จะแสดงต่อไป****?** “เห็นความตั้งใจของแฟนคลับที่ซื้อเก้าอี้ทำบุญกับทางวัด ทุกคนดูมีความสุขมากเลย แล้วแฟนคลับเขาก็ไม่ได้รับรู้กับปัญหาที่เกิดขึ้น เราก็ไม่อยากไปขัดความสุขตรงนั้น สิ่งสำคัญกว่าค่าจ้างคือแฟนคลับที่เขามาดูเราแสดง โอเคเราก็มีสิทธิ์ที่จะเลือกแสดงกลางคันได้ตามสัญญา แต่เราเลือกที่จะแสดงให้จบไปเลย ส่วนปัญหาเราค่อยมาเคลียร์ก็ได้”

**ฝากถึงเจ้าภาพหน่อย****?** “แบงค์ไม่อยากให้เกิดขึ้นอีกไม่ว่าจะคณะเราหรือคณะอื่น ในการจ้างก็อยากให้ทุกอย่างเป็นไปตามที่คุยกันตามสัญญา หรือถ้ามีปัญหาอะไรก็อยากให้รีบตัดสินใจให้ทั้งสองฝ่ายไม่เสียหาย”

[![](https://www.khaosod.co.th/wpapp/uploads/2024/11/7777777777777.jpg)](https://www.khaosod.co.th/wpapp/uploads/2024/11/7777777777777.jpg)

**เพลงใหม่กำลังจะปล่อยหรือเปล่า****?** “ใช่ครับ วันที่ 7 พ.ย.นี้ ฝากด้วยนะครับ ชื่อเพลงว่า “เจ้าข้าเอ้ย” รอติดตามกันนะครับว่าเพลงนี้จะถูกใจแฟนคลับ จะถูกใจคนไทยมากแค่ไหน”