---
layout: post
code: "ART2411110116B3CH4J"
origin_url: "https://www.khaosod.co.th/entertainment/news_9499470"
image: "https://github.com/user-attachments/assets/305ac39f-885c-4e6e-a079-46045bfe798f"
title: "เราหากันมานานรับติดภรรยา โทนี่ - แก้ว เผยเหตุหันทำสวน เห็นความเจ็บปวดคุณพ่อ"
description: "รับติดภรรยา โทนี่ - แก้ว หันทำสวน เหตุเห็นความเจ็บปวดคุณพ่อจากไปเร็วมาก  เคลียร์บ้านเขาใหญ่ กรุงเทพฯ รถหลายคัน ปลดหนี้ รับงานน้อย คบ1ปีแต่ง ชีวิตคู่5ปี"
category: "ENTERTAINMENT"
language: "th"
date: 2024-11-11T01:21:31.543Z
---

# เราหากันมานานรับติดภรรยา โทนี่ - แก้ว เผยเหตุหันทำสวน เห็นความเจ็บปวดคุณพ่อ

[![เราหากันมานานรับติดภรรยา โทนี่ - แก้ว เผยเหตุหันทำสวน เห็นความเจ็บปวดคุณพ่อ](https://www.khaosod.co.th/wpapp/uploads/2024/11/tokaewteetaikrua1111679998.jpg "เราหากันมานานรับติดภรรยา โทนี่ - แก้ว เผยเหตุหันทำสวน เห็นความเจ็บปวดคุณพ่อ")](https://www.khaosod.co.th/wpapp/uploads/2024/11/tokaewteetaikrua1111679998.jpg)

รับติดภรรยา โทนี่ – แก้ว หันทำสวน เหตุเห็นความเจ็บปวดคุณพ่อจากไปเร็วมาก เคลียร์บ้านเขาใหญ่ กรุงเทพฯ รถหลายคัน ปลดหนี้ รับงานน้อย คบ1ปีแต่ง ชีวิตคู่5ปีชอบทุกอย่างในตัวแก้ว เราหากันมานาน ไม่แน่อาจจะมีหลายชาติก็ได้ ตายแล้วเกิดใหม่อีกหลายรอบ เราก็มาเจอกัน

ครั้งแรกสองสามีภรรยา โทนี่ รากแก่น พร้อมด้วย แก้ว จริญญา เปิดบ้านสวน บ้านย่านพุทธมณฑล ในรายการตีท้ายครัว พร้อมใจกันตอบชัดๆ ยังรับงานอยู่ แต่รับน้อยลง เพราะมาโฟกัสที่บ้าน คุยกันตลอดเรื่องการมีลูกว่า ตอนนี้ยัง

พร้อมเล่าที่มาบ้านสวน ออกแบบเอง แก้ว ชอบเที่ยวธรรมชาติ การเลือกใช้ชีวิตกับธรรมชาติ ก็มีความคิดกันทั้งคู่ สืบเนื่องมาจากเรื่องคุณพ่อของโทนี่

โดย โทนี่ เล่าว่า _“เขาเป็นมะเร็ง เสียชีวิตเร็วมาก ประมาณ 3 เดือน เราอยู่ในทุกกระบวนการของความเจ็บปวดของเขา เราเห็นเขาแค่ปวดหลัง เราพาไปตรวจปุ๊บเจอมะเร็ง หลังจากนั้นทรุด เขาเป็นคนร่าเริง ช่วงหลังๆเขาไม่ไหวแล้ว เราเห็นอาการเจ็บปวดตลอด มันใกล้ตัวมากเลย ”_

[![](https://www.khaosod.co.th/wpapp/uploads/2024/11/tokaewteetaikrua1111672.jpg)](https://www.khaosod.co.th/wpapp/uploads/2024/11/tokaewteetaikrua1111672.jpg)

ADVERTISEMENT

“ช่วงนั้นเราก็หาวิธีรักษาแบบธรรมชาติด้วย ไปเสิร์ชเจอข้อมูล เขากินอะไร อย่างไร แล้วมาประยุกต์ใช้ _เราต้องมีสวนปลูกผักกินกันเองแล้ว เพราะเราอยากได้คุณภาพอาหารที่เรากิน เราไม่อยากตายเร็ว เสียชีวิตแบบเจ็บปวด ”_

ถามว่าทุกวันนี้ได้เสียเงินไปตลาดซื้ออาหารมาทำของกินบ้างไหม โทนี่ ตอบว่า “ซื้อๆ ” (เห็นแต่ละมื้อไปเอาผักในบ้านมาทำ)เราเอามาได้ประมาณ 70 เปอร์เซ็นต์ ในที่นี้เราเพิ่งเริ่มกันเอง ปลูกผักเองมาประมาณปีหนึ่ง ยังมีไม่เยอะ ”

[![](https://www.khaosod.co.th/wpapp/uploads/2024/11/tokaewteetaikrua1111673.jpg)](https://www.khaosod.co.th/wpapp/uploads/2024/11/tokaewteetaikrua1111673.jpg)

บ้านทั้งหมดใช้งบไปประมาณเท่าไหร่ ที่ของเราอยู่แล้วไหม แก้ว ตอบว่า “เป็นที่คุณพ่อแก้ว (โทนี่ : เราต้องทำรั้วใหม่หมด ทำแลนด์สเคปใหม่ทุกอย่าง)”

**_ถามว่ารั้วเป็นล้านประมาณ 1.5 ล้านได้ไหม โทนี่ ตอบว่า “ใกล้เคียง (รวมทั้งบ้าน 10 กว่าล้าน ถึง 20 ล้านไหม) ประมาณ 10 กว่าล้าน ไม่ถึง 20 ล้าน ”_**

_**อยู่ด้วยกัน 24 ชั่วโมง ใครติดใคร**_ โทนี่ บอกเลยว่า _“ผมติดแก้ว (แก้ว : ติดทั้งคู่แหละ หนูว่า (เขินกันทั้งคู่))”_  
มันกี่ปีแล้วยังเขินกันอยู่อีก แก้ว ตอบว่า “น่าจะ 5 ปี ”  
_**คุณชอบอะไรในตัวแก้ว** โทนี่ ตอบทันทีว่า “ทุกอย่างเลย ”_

[![](https://www.khaosod.co.th/wpapp/uploads/2024/11/tokaewteetaikrua1111671.jpg)](https://www.khaosod.co.th/wpapp/uploads/2024/11/tokaewteetaikrua1111671.jpg)

แก้ว กล่าวว่า “หนูว่าโชคดีที่เราชอบอะไรที่มันไปด้วยกันได้ หนูก็ไม่ใช่ผู้หญิ๊ง ผู้หญิง ที่ชอบทำเล็บ ทำอะไร หนูก็ชอบทำสวน ทำด้วยกัน (โทนี่ : ทำงานบ้านกันเอง แบ่งโซนกันทำ ไม่มีแม่บ้าน เป็นการดูแลสุขภาพ เหมือนออกกำลังกาย ไม่ต้องเข้ายิม ”

เฉลยที่มาคลิปทำอาหาร แก้ว บอกว่า “ก็ถ่ายเองทั้งหมด ตั้งกล้องเอง (โทนี่ : ผมก็ไม่ได้ช่วยถ่ายนะ ผมนั่งรอกินอย่างเดียว เขาก็เดินถือกล้องไปทำ) ”

“เป้าหมายเราคือสุขภาพ เราก็เลยมาทำสวน ให้มีเวลามากขึ้น รับงานน้อย อยากแลกกับเวลา มีเวลามานั่งคิด คุยอะไรกัน เราชอบคุยอะไรกันลึกๆ เราเชื่อว่าเวลานี้จริงที่สุด ”

คบกัน1ปี 2019 แต่งปี 2020 โทนี่ บอกว่า “เหมือนเราให้เกียรติทางบ้านเขา ถ้าเราอยากจะอยู่ด้วยกันต้องแต่งงาน ผมก็เดินเข้าไปเลย ไม่ได้นัดเลย บอกป๊าม้า ผมอยากแต่งงานกัน อยากอยู่ด้วยกัน ทุกคนช็อกมาก เขาก็สัมภาษณ์ยาว จะดูแลยังไง รู้ไหมแก้วน่ากลัวมากเลยนะ แก้วดุมากเลยนะรู้หรือยัง ”

“เวลาทะเละกันเขาจะเสียงแข็งนิดหนึ่ง เราไม่ได้รู้สึกดุอะไร แต่ที่บ้านแก้วเขาจะพูดน้อย เหมือนจะไม่แสดงออกว่ารู้สึกอะไรเขาจะกลัวกัน ”

พอแต่งแล้วย้ายมาอยู่ด้วยกันปรับตัวเยอะไหม โทนี่ กล่าวว่า “เราอยู่ด้วยกันก่อน แต่เราอยู่ด้วยกันแบบเปิดเผยไม่ได้ เราอยากไปเที่ยวต่างประเทศสองคนมันไม่ได้ ”

_“จริงๆผมพูดทุกวัน เหมือนเราหากันมานาน ไม่แน่อาจจะมีหลายชาติก็ได้ ตายแล้วเกิดใหม่อีกหลายรอบ เราก็มาเจอกัน (แก้ว : เราก็คุยกันอยู่เรื่อยๆ คล้ายๆกัน) ”_

[![](https://www.khaosod.co.th/wpapp/uploads/2024/11/tokaewteetaikrua1111674.jpg)](https://www.khaosod.co.th/wpapp/uploads/2024/11/tokaewteetaikrua1111674.jpg)

โทนี่ บอกด้วยว่า “ไม่ห่วงแก้ว เขาดูแลตัวเองได้ดี ผมห่วงตัวเอง เป็นสายใช้เงินเก่ง ชอบเนรมิต สวนอยากเห็นอยากได้ทำเลย ผมมาเรียนรู้การเงินกับแก้ว (แก้ว : หนูก็ได้จากพ่อมา ใช้ให้น้อยกว่าที่ได้มา เอาไปลงทุน ใดๆก็ตามอย่าเป็นหนี้)”

โทนี่ ยอมรับว่า “เขาสอนให้ผมไม่เป็นหนี้ ทำให้ผมไม่ต้องทำงานก็ได้ จะได้ไม่ต้องรับละครเยอะจะได้มีเวลาให้กัน เราก็เคลียร์ทุกอย่าง เราเคยมีบ้านที่เขาใหญ่ บ้านที่กรุงเทพฯ เราเคยมีรถหลายคัน เคลียร์หมดเลย พอไม่มีหนี้ เรารู้สึกชิล”

[![](https://www.khaosod.co.th/wpapp/uploads/2024/11/tokaewteetaikrua1111675.jpg)](https://www.khaosod.co.th/wpapp/uploads/2024/11/tokaewteetaikrua1111675.jpg)