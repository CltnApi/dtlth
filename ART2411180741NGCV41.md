---
layout: post
code: "ART2411180741NGCV41"
origin_url: "https://www.khaosod.co.th/sports/news_9510483"
image: "https://github.com/user-attachments/assets/ff02087a-a954-4f76-b703-e70fc6764a91"
title: "ต้อนรับอโมริม แมนยู ล็อกเป้าคว้าหนึ่งแข้ง สปอร์ติง เสริมแกร่ง"
description: "สื่อรายงาน แมนเชสเตอร์ ยูไนเต็ด ต้องการเซ็นสัญญา จีโอวานี เควนดา แนวรุกดาวรุ่งวัย 17 ปีของ สปอร์ติง ลิสบอน มาร่วมทีม "
category: "SPORTS"
language: "th"
date: 2024-11-18T07:57:07.156Z
---

# ต้อนรับอโมริม แมนยู ล็อกเป้าคว้าหนึ่งแข้ง สปอร์ติง เสริมแกร่ง

[![ต้อนรับอโมริม แมนยู ล็อกเป้าคว้าหนึ่งแข้ง สปอร์ติง เสริมแกร่ง](https://www.khaosod.co.th/wpapp/uploads/2024/11/Quenda-Manchester-United-8754.jpg "ต้อนรับอโมริม แมนยู ล็อกเป้าคว้าหนึ่งแข้ง สปอร์ติง เสริมแกร่ง")](https://www.khaosod.co.th/wpapp/uploads/2024/11/Quenda-Manchester-United-8754.jpg)

**สื่อรายงาน แมนเชสเตอร์ ยูไนเต็ด ต้องการเซ็นสัญญา จีโอวานี เควนดา แนวรุกดาวรุ่งวัย 17 ปีของ สปอร์ติง ลิสบอน มาร่วมทีม**

โดย เควนดา ทำผลงานได้น่าประทับใจนับตั้งแต่ได้โอกาสขึ้นมาเล่นในทีมชุดใหญ่แบบเต็มตัวในฤดูกาลนี้ซึ่งปัจจุบันเจ้าตัวลงสนามให้ทีมไปแล้ว 18 นัดทุกรายการทำได้ 2 ประตูกับ 2 แอสซิสต์

ก่อนหน้านี้มีรายงานว่า “ปีศาจแดง” จับตาสถานการณ์ของผู้เล่นวัย 17 ปีรายนี้อยู่แล้ว หรือก่อนที่พวกเขาจะดึงตัว รูเบน อโมริม อดีตกุนซือ สปอร์ติง เข้ามาทำหน้าที่เป็นเฮดโค้ชคนใหม่

Soccer Football – Champions League – Sporting CP v Manchester City – Estadio Jose Alvalade, Lisbon, Portugal – November 5, 2024 Sporting CP’s Geovany Quenda reacts Action Images via Reuters/Andrew Boyers



ล่าสุด “อา โบลา” สื่อโปรตุเกสระบุว่า แมนฯ ยูไนต็ด ต้องการเซ็นสัญญา เควนดา มาร่วมทีมให้ได้ก่อนที่จะถึงช่วงตลาดนักเตะซัมเมอรหน้า

ทั้งนี้มีรายงานเพิ่มเติมว่า เควนดา ที่สามารถเล่นได้ทั้งวิงแบ๊ก และปีกขวา มีค่าฉีกสัญญาอยู่ที่ 84 ล้านปอนด์ (ราว 3.69 พันล้านบาท) ถึงกระนั้นคาดว่าการเจรจาเบื้องต้นนั้นจะอยู่ที่ 33 ล้านปอนด์ (ราว 1.45 พันล้านบาท)