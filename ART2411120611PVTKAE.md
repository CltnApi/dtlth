---
layout: post
code: "ART2411120611PVTKAE"
origin_url: "https://www.khaosod.co.th/sports/news_9501426"
image: "https://github.com/user-attachments/assets/678a5d3d-fd1e-49fa-b29e-a64257cc469e"
title: "แมนยู ล็อกเป้าคว้าหนึ่งแนวรุก เชลซี เสริมแกร่ง - นักเตะแบะท่าย้ายทีม"
description: "สื่อรายงาน แมนเชสเตอร์ ยูไนเต็ด แสดงความสนใจคว้าตัว คริสโตเฟอร์ เอ็นคุนคู แนวรุกตัวสำรอง เชลซี ขณะที่นักเตะกำลังพิจารณาเรื่องอำลาสโมสรหลังไม่ค่อยได้รับโอกาสลงสนามเป็นตัวจริง"
category: "SPORTS"
language: "th"
date: 2024-11-12T06:17:19.863Z
---

# แมนยู ล็อกเป้าคว้าหนึ่งแนวรุก เชลซี เสริมแกร่ง - นักเตะแบะท่าย้ายทีม

[![แมนยู ล็อกเป้าคว้าหนึ่งแนวรุก เชลซี เสริมแกร่ง - นักเตะแบะท่าย้ายทีม](https://www.khaosod.co.th/wpapp/uploads/2024/11/Christopher-Nkunku-34222.jpg "แมนยู ล็อกเป้าคว้าหนึ่งแนวรุก เชลซี เสริมแกร่ง - นักเตะแบะท่าย้ายทีม")](https://www.khaosod.co.th/wpapp/uploads/2024/11/Christopher-Nkunku-34222.jpg)

**สื่อรายงาน แมนเชสเตอร์ ยูไนเต็ด แสดงความสนใจคว้าตัว คริสโตเฟอร์ เอ็นคุนคู แนวรุกตัวสำรอง เชลซี ขณะที่นักเตะกำลังพิจารณาเรื่องอำลาสโมสรหลังไม่ค่อยได้รับโอกาสลงสนามเป็นตัวจริง**

โดย เอ็นคุนคู กลายเป็นทางเลือกสำรองของแผงเกมรุกในยุคของ เอ็นโซ มาเรสกา หลังได้ออกสตาร์ตเป็นตัวจริงเพียง 1 จาก 11 นัดในลีกเท่านั้น

อย่างไรก็ตามผลงานส่วนตัวของแข้งวัย 26 ปีรายนี้ก็ออกมาน่าพอใจหลังยิงได้ 10 ประตูจากการลงสนาม 17 นัดทุกรายการซีซั่นนี้

Chelsea’s Christopher Nkunku celebrates scoring his side’s seventh goal during the Europa Conference League opening phase soccer match between Chelsea and FC Noah at Stamford Bridge stadium in London Thursday, Nov. 7, 2024. (AP Photo/Frank Augstein)



จากสถานการณ์ที่เกิดขึ้นทำให้ล่าสุด “เลกิ๊ป” สื่อฝรั่งเศสเผย เอ็นคุนคู กำลังไม่พอใจกับโอกาสลงสนามที่มีกับทีมในตอนนี้ และแมนเชสเตอร์ ยูไนเต็ด ก็แสดงความสนใจในตัวของดาวเตะทีมชาติฝรั่งเศสแต่ยังไม่มีการติดต่อทางการ

ส่วน เอ็นคุนคู ยังไร้แผนที่จะย้ายออกจากทีมในช่วงตลาดแข้งหน้าหนาว แต่อาจจะมีการเปลี่ยนแปลงหากสถนการณ์ของตัวเองกับทีมยังไม่เป็นไปตามที่คาด

