---
layout: post
code: "ART2411170427ZEJM57"
origin_url: "https://www.khaosod.co.th/special-stories/news_9509070"
image: "https://github.com/user-attachments/assets/076667d8-33b4-467b-81a5-efd50bf8fb4d"
title: "ย้อนเส้นทางชีวิต โอปอล สุชาตา ช่วงศรี ก่อนคว้ารองอันดับ 3 Miss Universe 2024"
description: "ย้อนเส้นทางชีวิต โอปอล สุชาตา ช่วงศรี ก่อนคว้ารองอันดับ 3 Miss Universe 2024 - ข่าวสด"
category: "SPECIAL_STORIES"
language: "th"
date: 2024-11-17T04:32:24.503Z
---

# ย้อนเส้นทางชีวิต โอปอล สุชาตา ช่วงศรี ก่อนคว้ารองอันดับ 3 Miss Universe 2024

[![ย้อนเส้นทางชีวิต โอปอล สุชาตา ช่วงศรี ก่อนคว้ารองอันดับ 3 Miss Universe 2024](https://www.khaosod.co.th/wpapp/uploads/2024/11/GcjqpwibcAAoamx.jpg171119.jpg "ย้อนเส้นทางชีวิต โอปอล สุชาตา ช่วงศรี ก่อนคว้ารองอันดับ 3 Miss Universe 2024")](https://www.khaosod.co.th/wpapp/uploads/2024/11/GcjqpwibcAAoamx.jpg171119.jpg)



**ย้อนเส้นทางชีวิต โอปอล สุชาตา ช่วงศรี ก่อนคว้ารองอันดับ 3 Miss Universe 2024**

จบไปแล้วกับเวทีการประกวด **Miss Universe 2024** ครั้งที่ 73 ณ ประเทศเม็กซิโก หลังทำแฟน ชๆ นางงานแห่ลุ้นแห่เชียร์สนั่น โดยผู้ที่คว้าตำแหน่ง Miss Universe 2024 ได้แก่ สาวงามจากประเทศเดนมาร์ก และรองอันดับ 1 ได้แก่เม็กซิโก

ซึ่งทางตัวแทนประเทศไทยอย่าง โอปอล สุชาตา ช่วงศรี เข้ารอบติดท็อป 5 และคว้าอันดับรองอันดับ 3 ไปครอง ได้อย่างไม่ค้านสายตาของคนทั่วทั้งโลก ส่วนรองอันดับ 2 ได้แก่ ไนจีเรีย และรองอันดับ 4 ได้แก่ เวเนซุอลา

ภาพประกอบ

**สำหรับเส้นทางชีวิต โอปอล สุชาตา** **ช่วงศรี** สาวน้อยเลือดไทยแท้ขวัญใจแฟนนางงาม เธอเกิดวันที่ 20 มีนาคม 2546 ปัจจุบันอายุ 21 ปี เจ้าของส่วนสูง 180 เซนติเมตร เติบโตที่จังหวัดภูเก็ต โดยครอบครัวของเธอประกอบอาชีพธุรกิจโรงแรม โฮมเพลส โฮเทล

ภาพประกอบ

แม้เธอจะเป็นสาวไทยแท้ แต่เธอสามารถ**พูดได้ถึง 3 ภาษา ทั้งไทย อังกฤษ และจีน** ชนิดที่สำเนียงระดับเนทีฟสปีกเกอร์! ในส่วนของด้านการศึกษาก็ไม่ธรรมดา โดยเธอจบการศึกษาระดับมัธยมปลาย สายศิลป์-จีน จากโรงเรียนเตรียมอุดมศึกษา และเข้าศึกษาต่อในคณะรัฐศาสตร์ สาขาความสัมพันธ์ระหว่างประเทศ มหาวิทยาลัยธรรมศาสตร์

ภาพประกอบ

ก่อนหน้านี้ เธอเคยประสบปัญหาสุขภาพ โดยตรวจพบก้อนเนื้อที่บริเวณหน้าอก แต่เคราะห์ดีที่สามารถผ่าตัดออกได้ทัน และชิ้นเนื้อยังไม่พัฒนาถึงขั้นมะเร็ง ด้วยเหตุผลนี้ทำให้เธอตระหนักถึงภัยอันน่ากลัวของโรคมะเร็งเต้านม และเริ่มเข้าสู่วงการนางงาม เพื่อสร้างความตระหนักแก่ผู้หญิงถึงความน่ากลัวของโรคมะเร็งเต้านม

ภาพประกอบ

โดยประเดิมเวทีแรก คือ **‘นางงามรัตนโกสินทร์’** ก่อนจะเข้าสู่การประกวด มิสยูนิเวิร์สไทยแลนด์ 2022 ในวัยเพียงแค่ 18 ปี และสามารถคว้ารางวัลรองชนะเลิศอันดับ 3 มาครอง ซึ่งภายหลังมีผู้เข้าประกวดสละตำแหน่ง ทำให้เธอขึ้นครองตำแหน่ง รองชนะเลิศอันดับ 2 เรียกได้ว่าเป็นสาวน้อยมหัศจรรย์ที่ความสามารถเป็นประจักษ์แม้จะเริ่มประกวดตั้งแต่อายุยังน้อยก็ตาม

ภาพประกอบ

สำหรับการประกวดในรอบพรีลิม เธอสามารถกวาดมารางวัลมาได้ทั้งหมด 4 รางวัล ได้แก่ รางวัล Miss Extravaganza, VOICE FOR CHANGE, WOMEN INSPIRED 2024 และ รางวัล ขวัญใจช่างภาพ และสื่อมวลชน

ภาพประกอบ

นอกจากนี้ เธอยังเป็นสาวงามที่สามารถคว้า Fast Track รับตั๋วเข้ารอบ 20 คนสุดท้ายโดยอัตโนมัติจากคะแนนโหวตอย่างท่วมท้นของแฟนๆ ที่เข้าชมในรอบพรีลิมฯ ที่ผ่านมา