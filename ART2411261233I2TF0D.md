---
layout: post
code: "ART2411261233I2TF0D"
origin_url: "https://www.khaosod.co.th/special-stories/news_9522522"
image: "https://github.com/user-attachments/assets/028a7db6-f9bf-403c-8ed2-cf1c0751415e"
title: "สน.ประเวศ ห่วงใย ประกาศตามหา 'น้องนัท' ทำกระเป๋าเงินตก บอกมารับได้ที่โรงพัก"
description: "สน.ประเวศ ห่วงใย ประกาศตามหา 'น้องนัท' ทำกระเป๋าเงินตก บอกมารับได้ที่โรงพัก ด้านโซเชียลแซวมีที่อยู่บัตรประชาชนครบ ไปหาถึงบ้านเลยดีกว่า"
category: "SPECIAL_STORIES"
language: "th"
date: 2024-11-26T19:06:39.992Z
---

# สน.ประเวศ ห่วงใย ประกาศตามหา 'น้องนัท' ทำกระเป๋าเงินตก บอกมารับได้ที่โรงพัก

[![สน.ประเวศ ห่วงใย ประกาศตามหา 'น้องนัท' ทำกระเป๋าเงินตก บอกมารับได้ที่โรงพัก](https://www.khaosod.co.th/wpapp/uploads/2024/11/nut-1.jpg "สน.ประเวศ ห่วงใย ประกาศตามหา 'น้องนัท' ทำกระเป๋าเงินตก บอกมารับได้ที่โรงพัก")](https://www.khaosod.co.th/wpapp/uploads/2024/11/nut-1.jpg)

**สน.ประเวศ ห่วงใย ประกาศตามหา ‘น้องนัท’ ทำกระเป๋าเงินตก บอกมารับได้ที่โรงพัก ด้านโซเชียลแซวมีที่อยู่บัตรประชาชนครบ ไปหาถึงบ้านเลยดีกว่า**

ผู้สื่อข่าวรายงานว่า โลกออนไลน์ต่างแชร์โพสต์ของเฟซบุ๊กแฟนเพจ [**สถานีตำรวจนครบาลประเวศ**](https://www.facebook.com/PrawetPoliceStation?__cft__[0]=AZUAwh9DNMYHGfBzd2h8ThR1cjids0ku2LtTid-M0u8uRk6x9WsDULucb7RMCg6PFiPz478J1wXCmyA0yrXY56k-jlsJxmfx0YOBkOp8b2xdy0YZ8FuR3eGWbK49buoN8uKqH5dOpnYjxym-fofn8PaVraI1omhcytjqYLSJmp7NNA&__tn__=-UC%2CP-R) ที่โพสต์รูปภาพกระเป๋าเงิน และมียาไอซ์จำนวนหนึ่งอยู่ภายในกระเป๋าด้วย

แฟนเพจระบุว่า “น้องนัท ทำกระเป๋าสตางค์หล่นที่ห้างดังย่านประเวศ มารับได้ที่ สน.ประเวศ นะครับเราพร้อมให้บริการ”

โดยภายในกระเป๋าเงินนั้น มีทั้งบัตรประชาชนผู้ที่ทำหล่น บัตรโรงพยาบาล บัตรคอนเสิร์ต Big Mountain Music Festival 2024 ที่เตรียมจัดวันที่ 7-8 ธ.ค. นี้

หลังภาพถูกโพสต์ออกไป ได้มีผู้เข้ามาแสดงความคิดเห็นอย่างมากมาย ซึ่งหลายคนแสดงความคิดเห็นไปในทางเดียวกันว่า “น้องนัท” น่าจะเกมแล้ว เพราะเอกสารที่ระบุตัวตนต่าง ๆ นานา ทำให้รู้ที่อยู่เจ้าของกระเป๋าทั้งหมด