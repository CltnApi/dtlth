---
layout: post
code: "ART24110207275BQKWT"
origin_url: "https://www.khaosod.co.th/sports/news_9487313"
image: "https://github.com/user-attachments/assets/9bb30bc7-42f6-450c-8793-a6379c7b3785"
title: "คนที่ใช่ แมนฯ ซิตี้ วางตัว อลอนโซ นั่งกุนซือใหม่หาก เป๊ป ลาทีม"
description: "แมนเชสเตอร์ ซิตี้ วางตัว ชาบี อลอนโซ ผู้จัดการทีม ไบเออร์ เลเวอร์คูเซน มาทำหน้าที่เป็นกุนซือคนใหม่หาก เป๊ป กวาร์ดิโอลา ตัดสินใจอำลาสโมสร"
category: "SPORTS"
language: "th"
date: 2024-11-02T07:31:54.141Z
---

# คนที่ใช่ แมนฯ ซิตี้ วางตัว อลอนโซ นั่งกุนซือใหม่หาก เป๊ป ลาทีม

[![คนที่ใช่ แมนฯ ซิตี้ วางตัว อลอนโซ นั่งกุนซือใหม่หาก เป๊ป ลาทีม](https://www.khaosod.co.th/wpapp/uploads/2024/11/alonso-man-city-8844.jpg "คนที่ใช่ แมนฯ ซิตี้ วางตัว อลอนโซ นั่งกุนซือใหม่หาก เป๊ป ลาทีม")](https://www.khaosod.co.th/wpapp/uploads/2024/11/alonso-man-city-8844.jpg)

**แมนเชสเตอร์ ซิตี้ วางตัว ชาบี อลอนโซ ผู้จัดการทีม ไบเออร์ เลเวอร์คูเซน มาทำหน้าที่เป็นกุนซือคนใหม่หาก เป๊ป กวาร์ดิโอลา ตัดสินใจอำลาสโมสร**

โดย เป๊ป เข้ามาคุมทัพ แมนฯ ซิตี้ เมื่อปี 2016 ซึ่งเจ้าตัวก็พาทีมประสบความสำเร็จมากมายทั้ง แชมป์พรีเมียร์ลีก 6 สมัย, เอฟเอ คัพ 2 สมัย, คาราบาว คัพ 4 สมัย, ยูฟ่า แชมเปียนส์ ลีก 1 สมัย, ยูฟ่า ซูเปอร์ คัพ 1 สมัย และฟีฟ่า คลับ เวิลด์ คัพ 1 สมัย

ถึงกระนั้นสัญญาของเฮดโค้ชวัย 53 ปีกับ “เรือใบสีฟ้า” กำลังจะหมดลงในช่วงซัมเมอร์ปี 2025 อย่างไรก็ตามจนถึงปัจจุบันยังไม่มีความคืบหน้ามากนักท่ามกลางข่าวลือว่า เขาได้ตัดสินในเรื่องอนาคตแล้วทว่ายังไม่มีการเปิดเผย

Soccer Football – Bundesliga – Werder Bremen v Bayer Leverkusen – Weserstadion, Bremen, Germany – October 26, 2024 Bayer Leverkusen coach Xabi Alonso reacts REUTERS/Cathrin Mueller DFL REGULATIONS PROHIBIT ANY USE OF PHOTOGRAPHS AS IMAGE SEQUENCES AND/OR QUASI-VIDEO.



จนล่าสุด “โฟลริอัน เพล็ตเทนเบิร์ก” ผู้สื่อข่าวดังจาก ” สกาย เยอรมนี” รายงานว่า แมนฯ ซิตี้ แสดงความสนใจอย่างจริงจังในตัวของ ชาบี อลอนโซ ผู้จัดการทีมเลเวอร์คูเซน ให้เข้ามาทำหน้าที่ผู้จัดการทีมคนใหม่หาก เป๊ป อำลาทีมในช่วงซัมเมอร์นี้

อย่างไรก็ตาม เลเวอร์คูเซน เชื่อว่า อลอนโซ จะย้ายไปอยู่กับ เรอัล มาดริด ซึ่งปัจจุบันเป็นเต็งหนึ่งที่จะเซ็นสัญญากับเขาในช่วงซัมเมอร์หน้า โดยเฮดโค้ชวัย 42 ปีเป็นตัวเต็งที่จะเข้ามาสืบทอดตำแหน่งต่อจาก คาร์โล อันเชล็อตติ ที่จะหมดสัญญา

