---
layout: post
code: "ART2411170322IMR1ON"
origin_url: "https://www.khaosod.co.th/special-stories/news_9508965"
image: "https://github.com/user-attachments/assets/34f9ba02-e60e-418c-8e59-84f14dbef845"
title: "ไปต่อไม่ไหว! ร้านขนมดัง ประกาศยุติการขาย หลังสู้ค่าวัตถุดิบไม่ไหว เจอหลายครั้งจนท้อ"
description: "ไปต่อไม่ไหว! ร้านขนมดัง ประกาศยุติการขาย หลังสู้ค่าวัตถุดิบไม่ไหว เจอหลายครั้งจนท้อ ร้านจะจัดส่งสินค้าตัวเดิมวันสุดท้าย 26 ธ.ค.67 แฟนๆใจหาย"
category: "SPECIAL_STORIES"
language: "th"
date: 2024-11-17T03:31:52.919Z
---

# ไปต่อไม่ไหว! ร้านขนมดัง ประกาศยุติการขาย หลังสู้ค่าวัตถุดิบไม่ไหว เจอหลายครั้งจนท้อ

[![ไปต่อไม่ไหว! ร้านขนมดัง ประกาศยุติการขาย หลังสู้ค่าวัตถุดิบไม่ไหว เจอหลายครั้งจนท้อ](https://www.khaosod.co.th/wpapp/uploads/2024/11/Chalatte-Cheese.jpg "ไปต่อไม่ไหว! ร้านขนมดัง ประกาศยุติการขาย หลังสู้ค่าวัตถุดิบไม่ไหว เจอหลายครั้งจนท้อ")](https://www.khaosod.co.th/wpapp/uploads/2024/11/Chalatte-Cheese.jpg)

**ไปต่อไม่ไหว! ร้านขนมดัง ประกาศยุติการขาย หลังสู้ค่าวัตถุดิบไม่ไหว เจอหลายครั้งจนท้อ ร้านจะจัดส่งสินค้าตัวเดิมวันสุดท้าย 26 ธ.ค.67 แฟนๆใจหาย**

เมื่อวันที่ 17 พ.ย.67 ผู้สื่อข่าวรายงานว่า เฟซบุ๊ก [Chalatte Cheese](https://www.facebook.com/ChalatteCheese) ร้านขนมดัง ในเชียงใหม่ ประกาศหยุดจำหน่ายสินค้า หลังวัตถุดิบไม่ไหวมีแนวโน้มสูงขึ้น จึงขอยุติการจำหน่ายผลิตภัณฑ์ (ตัวเดิม) โดยร้านจะจัดส่งถึงวันสุดท้าย 26 ธันวาคมนี้ เท่านั้น

[![](https://www.khaosod.co.th/wpapp/uploads/2024/11/461528267_846829250898652_3158871000879980396_n-696x436.jpg)](https://www.khaosod.co.th/wpapp/uploads/2024/11/461528267_846829250898652_3158871000879980396_n.jpg)

โดยแฟนๆ เบเกอรี่ในเชียงใหม่ต่างก็ใจหาย หลังร้านขนมโฮมเมดชื่อดังอย่าง Chalatte Cheese ซึ่งมี 2 สาขาในเชียงใหม่ คือที่ เซ็นทรัล เชียงใหม่ แอร์พอร์ต และสันผักหวาน เชียงใหม่

[![](https://www.khaosod.co.th/wpapp/uploads/2024/11/467311268_879510834297160_1982655548522262673_n-556x696.jpg)](https://www.khaosod.co.th/wpapp/uploads/2024/11/467311268_879510834297160_1982655548522262673_n.jpg)

ประกาศผ่านเฟซบุ๊กว่า “บริษัท เดอะ ชาลาเต้ กรุ๊ป จะจัดจำหน่ายวันสุดท้ายในวันที่

26 ธันวาคม 67 นี้ก่อนปิดให้บริการถาวรค่ะ ขอขอบคุณลูกค้าทุกท่านที่คอยสนับสนุนร้านเรามาโดยตลอดค่ะ”

[![](https://www.khaosod.co.th/wpapp/uploads/2024/11/1731765535809.jpg)](https://www.khaosod.co.th/wpapp/uploads/2024/11/1731765535809.jpg)

ก่อนจะชี้แจงเพิ่มเติมอีกว่า ประกาศเรื่องการหยุดจำหน่ายสินค้า ก่อนอื่นต้องขอขอบคุณลูกค้าที่น่ารักทุกท่านที่แสดงถึงความห่วงใยร้านของเรามากๆเลยนะคะ

[![](https://www.khaosod.co.th/wpapp/uploads/2024/11/466978332_880177997563777_4698533262988120378_n-1024x1024-1-696x696.jpg)](https://www.khaosod.co.th/wpapp/uploads/2024/11/466978332_880177997563777_4698533262988120378_n-1024x1024-1.jpg)

ร้านขอชี้แจง สาเหตุที่เราจะยุติการจำหน่ายผลิตภัณฑ์(ตัวเดิม) ดังนี้ค่ะ เริ่มจากร้านเราทำขนมจากความชอบและรักในเบเกอรี่จริงๆค่ะแต่เรามีแค่แพชชั่นตรงนี้ ในส่วนของพาร์ทธุรกิจเรายังขาดตรงนี้มากค่ะ

[![](https://www.khaosod.co.th/wpapp/uploads/2024/11/429480639_721395866775325_2651997384548929134_n-696x696.jpg)](https://www.khaosod.co.th/wpapp/uploads/2024/11/429480639_721395866775325_2651997384548929134_n.jpg)

ตลอดระยะเวลาที่ผ่านมา 10 ปีกว่าๆ มีทั้งเรื่องที่ดีและปัญหาที่เป็นบทเรียนในหลายๆเรื่องค่ะ โดยสาเหตุหลักที่ร้านตัดสินใจจะไม่จำหน่ายผลิตภัณฑ์(ตรงนี้ขออนุญาตชี้แจงเพิ่มเติมว่า ขนมตัวเดิมนะคะ) มาจากวัตถุดิบเบเกอรี่ที่มีแนวโน้มสูงขึ้นมากขึ้นเรื่อยๆ ซึ่งเราคาดการณ์ว่าจะไม่สามารถจำหน่ายในราคาเดิมได้อีกต่อไปค่ะ

[![](https://www.khaosod.co.th/wpapp/uploads/2024/11/414137133_684893137092265_8756231115623770735_n-696x428.jpg)](https://www.khaosod.co.th/wpapp/uploads/2024/11/414137133_684893137092265_8756231115623770735_n.jpg)

ทั้งนี้ในอนาคตต่อไป เป้าหมายของเราคือเรายังคาดหวังว่าได้ทำขนมที่อร่อยให้ลูกค้าได้ทาน แต่อาจจะเกิดขึ้นในรูปแบบใหม่ๆ และหลากหลายมากขึ้นค่ะ เป็นการเปลี่ยนแปลงที่เราต้องเรียนรู้ พัฒนาและปรับปรุงให้กันตามยุคสมัยให้ดียิ่งขึ้นค่ะ พวกเราหวังว่า ลูกค้าจะเป็นกำลังใจให้เราก้าวต่อไปนะคะ

[![](https://www.khaosod.co.th/wpapp/uploads/2024/11/461753777_847585294156381_8066480358309174054_n-696x696.jpg)](https://www.khaosod.co.th/wpapp/uploads/2024/11/461753777_847585294156381_8066480358309174054_n.jpg)

ร้านจะจัดส่งสินค้าตัวเดิมวันสุดท้าย ในวันที่ 26 ธันวาคม 2567 นี้เท่านั้นค่ะ ขอบคุณสำหรับกำลังใจจากลูกค้าที่ส่งเข้ามาให้ทางร้านด้วยจริงๆค่ะ”

จนในวันที่ 16 พ.ย.ที่ผ่านมา ร้าน Chalatte Cheese เผยแพร่รายละเอียดว่า “สำหรับขนมที่จำหน่ายในตอนนี้ ลูกค้ายังสามารถสั่งเข้ามาได้นะคะโดยเฉพาะลูกค้าที่ต้องการซื้อไปเป็นของฝากช่วงปีใหม่ สามารถออเดอร์ล่วงหน้าได้เลยค่ะ ร้านจะจัดส่งสินค้าวันสุดท้ายในวันที่ 26 ธันวาคม 2567 นี้เท่านั้นค่ะ”

ซึ่งทางเจ้าของร้าน เองก็แชร์โพสต์ไปพร้อมกับระบุด้วยว่า “เคว้งเหมือนกันค่ะ ไม่รู้จะขายอะไร” และบอกกับเพื่อนที่แนะนำให้ลองปรับการขายดูว่า “เดี๋ยวจัดไปค่ะ วัตถุดิบขึ้นที 40-50% ช็อคไปเลย แล้วมันไม่ใช่ครั้งแรกที่เจอ เจอหลายครั้งจนท้อ 55555”

หลังจากที่ทางร้านประกาศเรื่องดังกล่าวออกไป ก็มีลูกค้าที่เคยอุดหนุน เพราะชื่นชอบรสชาติและคุณภาพของทางร้าน เข้าไปแสดงความคิดเห็นจำนวนมาก อาทิ สู้ๆ นะ จากใจคนทำร้านเหมือนกัน มันเหนื่อยมากๆๆๆ แต่สักวันเราจะหาทางของตัวเองเจอ,

เสียดายที่เลิกขาย จากใจลูกค้ารุ่นแรก ชิมตั้งแต่อยู่หอพยาบาล กลับมามีแพชชั่นกับมันไวๆ นะ เรื่องเค้กเรื่องบราวนี่นึกถึงทีไรหน้าเธอลอยมาเลย เป็นกำลังใจให้ในทุกเรื่องนะ,

ร้านนี้ขนมอร่อยมากกลิ่นชอคโกแลต เนยคือหอมกรุ่น ถ้าอยู่ในห้องเตาอบคงน้ำลายไหล ขอเป็นกำลังใจให้นะคะ ทุกอย่างที่เกิดขึ้นคือประสบการณ์และการเรียนรู้ นำมาปรับใช้กับธุรกิจ ขอให้รักษา passion ให้ดีและเติบโตขึ้นเรื่อยๆนะคะ, รออุดหนุนรูปแบบใหม่นะคะ, ขนมอร่อยทุกอย่างเลยค่ะ โดยเฉพาะบราวนี่ อร่อยมาก คุกกี้ก็หอมมาก อร่อยมากเช่นกันค่ะ เป็นต้น

