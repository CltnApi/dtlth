---
layout: post
code: "ART2411040712ARED9O"
origin_url: "https://www.khaosod.co.th/entertainment/drama/news_9489365"
image: "https://github.com/user-attachments/assets/655b9176-8bdc-483f-b02a-6002976644d8"
title: "มาช่า วัฒนพานิช ผลัก แมท ภีรนีย์ ตกน้ำ ฟาดฟันไม่มีใครยอมใคร"
description: "ศึกปลากะพง มาช่า วัฒนพานิช ผลัก แมท ภีรนีย์ ตกน้ำเละเทะไปทั้งตัว ประชันหน้า ไมกี้ ปณิธาน จะเลือกอยู่กับใคร ใน “หวานรักต้องห้าม”"
category: "ENTERTAINMENT"
language: "th"
date: 2024-11-04T07:21:35.096Z
---

# มาช่า วัฒนพานิช ผลัก แมท ภีรนีย์ ตกน้ำ ฟาดฟันไม่มีใครยอมใคร

[![มาช่า วัฒนพานิช ผลัก แมท ภีรนีย์ ตกน้ำ ฟาดฟันไม่มีใครยอมใคร](https://www.khaosod.co.th/wpapp/uploads/2024/11/ปกขาว4คำ-เส้น-1.jpg "มาช่า วัฒนพานิช ผลัก แมท ภีรนีย์ ตกน้ำ ฟาดฟันไม่มีใครยอมใคร")](https://www.khaosod.co.th/wpapp/uploads/2024/11/ปกขาว4คำ-เส้น-1.jpg)

**ศึกปลากะพง มาช่า วัฒนพานิช ผลัก แมท ภีรนีย์ ตกน้ำเละเทะไปทั้งตัว ประชันหน้า ไมกี้ ปณิธาน จะเลือกอยู่กับใคร ใน “หวานรักต้องห้าม”**

ออกอากาศไปได้ 8 อีพี ทำเอาคนดูเม้าธ์กันให้แซดถึงการฟาดฟันของสองสาว มาช่า วัฒนพานิช และ แมท-ภีรนีย์ คงไทย ที่ไม่มีใครยอมใคร ในละครเรื่อง “หวานรักต้องห้าม” ทางช่อง 3 ที่มีการใส่ประเด็นและคาแรกเตอร์ปรับบทให้ทันสมัยถูกใจคนดูจนสร้างปราฎการณ์ติดเทรนด์ X ทุกสัปดาห์

![](https://www.khaosod.co.th/wpapp/uploads/2024/11/J49A1072-696x464.jpg)

สำหรับ อีพี 9 ก็ยังคงความแซ่บฟาดฟันไม่หยุด กับฉากที่ คธา (ไมกี้ ปณิธาน) และ ผกามาลิน (แมท ภีรนีย์) พากันมาต่างจังหวัดเพื่อจะไลฟ์ขายปลากะพงให้กับชาวบ้าน ในขณะที่กำลังเตรียมงานกันเพื่อจะไลฟ์ขายปลาในวันรุ่งขึ้น

![](https://www.khaosod.co.th/wpapp/uploads/2024/11/J49A0970-696x464.jpg)

คู่รักก็ขอเดินสวีทดูโลเคชันหวานไม่แคร์ปลา แต่แล้ว มาดามเคท (มาช่า) ก็โผล่ไปตามคธากลับบ้าน ฉุดกระชากจะพาคธากลับบ้านให้ได้ โดยผกามาลินคอยห้ามปราม มาดามเคทเลยจัดผลักผกามาลินลงบ่อเละเทะไปทั้งตัว คธารีบกระโดดลงไปช่วยทำให้มาดามเคทยิ่งช้ำใจ

ADVERTISEMENT

![](https://www.khaosod.co.th/wpapp/uploads/2024/11/J49A0835-696x464.jpg)

โดยฉากนี้ถ่ายทำกันที่บ่อปลากะพง ฟาร์มบุญสว่าง จ.ชลบุรี เป็นฉากที่ต้องโต้เถียงกันซึ่งบทค่อนข้างยาว โต้เถียงกันไปมาหลายรอบ นัดแนะจังหวะผลักตกน้ำให้พอดีกัน โดยหลังจากซักซ้อมอยู่หลายเที่ยว พอถึงคิวถ่ายจริงจึงไม่เป็นปัญหา สาวแมท ลงบ่อน้ำกระจายเปียกไปทั้งตัวทั้งหน้า

![](https://www.khaosod.co.th/wpapp/uploads/2024/11/J49A0005-696x464.jpg)

หนุ่มไมกี้ ก็รับคิวต่อรีบกระโดดลงไปดูแลอย่างเร็ว ซึ่งสาวแมทก็เรียกร้องความสนใจสุดที่รักตัวเองด้วยการร้องโอดโอยว่าปลากะพงจิกกัด ทำให้ไมกี้ไม่สนใจแม่เลย มาช่า ได้แต่เดินกลับไปที่รถด้วยความช้ำใจ น้ำตานองหน้า

![](https://www.khaosod.co.th/wpapp/uploads/2024/11/J49A0840-696x464.jpg)



ติดตามชมฉากสนุกฟาดฟันกันอีกครั้งของ มาช่า VS แมท ในละคร “หวานรักต้องห้าม” วันจันทร์ที่ 4 พฤศจิกายนนี้ เวลา 20.30 น.ทางช่อง 3 ดูทีวีกด 33 ดูมือถือกด 3Plus