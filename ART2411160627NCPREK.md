---
layout: post
code: "ART2411160627NCPREK"
origin_url: "https://www.khaosod.co.th/breaking-news/news_9508255"
image: "https://github.com/user-attachments/assets/ed84741f-98b4-4288-ad87-31f0b43bf09c"
title: "บุกทลายบ่อนกลางกรุง หลังเพจดังแฉ รวบนักพนันไฮโล 36 คน พบทำประตูรั้วหลายชั้น"
description: "บุกทลายบ่อนกลางกรุง หลังเพจดังแฉ รวบนักพนันไฮโล 36 คน พบทำประตูรั้วหลายชั้น ซุกในชุมชน ยึดของกลางเงินสด 1,500 บาท"
category: "HOT_NEWS"
language: "th"
date: 2024-11-16T07:31:00.292Z
---

# บุกทลายบ่อนกลางกรุง หลังเพจดังแฉ รวบนักพนันไฮโล 36 คน พบทำประตูรั้วหลายชั้น

[![บุกทลายบ่อนกลางกรุง หลังเพจดังแฉ รวบนักพนันไฮโล 36 คน พบทำประตูรั้วหลายชั้น](https://www.khaosod.co.th/wpapp/uploads/2024/11/catch1.jpg "บุกทลายบ่อนกลางกรุง หลังเพจดังแฉ รวบนักพนันไฮโล 36 คน พบทำประตูรั้วหลายชั้น")](https://www.khaosod.co.th/wpapp/uploads/2024/11/catch1.jpg)

**บุกทลายบ่อนกลางกรุง หลังเพจดังแฉ รวบนักพนันไฮโล 36 คน พบทำประตูรั้วหลายชั้น ซุกในชุมชน ยึดของกลางเงินสด 1,500 บาท**

เมื่อเวลา 00.30 น. วันที่ 16 พ.ย. 2567 พล.ต.อ.กิตติ์รัฐ พันธุ์เพ็ชร์ ผบ.ตร. พล.ต.ท.ธิติ แสงสว่าง ผบช.น. พล.ต.ต.วสันต์ เตชะอัครเกษม รอง ผบช.น. พล.ต.ต.นพศิลป์ พูลสวัสดิ์ รอง ผบช.น. พล.ต.ต.ธีรเดช ธรรมสุธีร์ ผบก.สส.บช.น. ร่วมบูรณาการกำลังกับ พล.ต.ต.ประสงค์ อานมณี ผบก.น.9 พ.ต.อ.เกียรติศักดิ์ สระทอง ออย รอง ผบก.สส.บช.น. และ พ.ต.อ.ธีระชัย เด็ดขาด รอง ผบก.น.9

สั่งการให้ จนท.ตร. นำโดย พ.ต.อ.วิชิต ถิรขจรวงศ์ ผกก.สส.1 บก.สส.บช.น., พ.ต.อ.ธิติพงษ์ สียา ผกก.สส. บก.น.9 และ พ.ต.อ.ไตรเทพ แพทย์รัตน์ ผกก.สน.หลักสอง วางแผนเข้าตรวจค้นและจับกุมการลักลอบเล่นการพนัน ที่บ้านไม่มีเลขที่ บริเวณชุมชนมณฑล 7 เลียบคลองทวีวัฒนา หลังได้ข้อมูลเบาะแสจากเพจดัง

[![](https://www.khaosod.co.th/wpapp/uploads/2024/11/S__60530772.jpg)](https://www.khaosod.co.th/wpapp/uploads/2024/11/S__60530772.jpg)

ตรวจสอบพบพื้นที่ดังกล่าวมีลักษณะเป็นชุมชนที่มีการจัดทำทางเข้า-ออก สำหรับเดินเท้าขนาดเล็ก เพียง 2 ช่องทาง และมีการจัดทำประตูรั้วหลายชั้น หลังจากทราบข้อมูลแน่ชัดว่ามีการลักลอบเล่นการพนันในห้องพักที่บ้านไม่มีเลขที่ หลังที่ 3 จึงวางกำลังซุ่มสังเกตการณ์

[![](https://www.khaosod.co.th/wpapp/uploads/2024/11/S__60530773.jpg)](https://www.khaosod.co.th/wpapp/uploads/2024/11/S__60530773.jpg)



ต่อมาเวลาประมาณ 01.30 น. เจ้าหน้าที่สามารถเข้าจับกุมนายภาณุสิทธิ์ ปฐมวรรัตน์ อายุ 42 ปี เจ้ามือ กับนักพนัน รวม 36 คน เป็นชาย 28 คน หญิง 8 คน โดยแจ้งข้อกล่าวหาว่า เป็นผู้จัดให้มีการเล่นพนันไฮโลเอาทรัพย์สินกัน โดยไม่ได้รับอนุญาต และลักลอบเล่นการพนันไฮโลเอาทรัพย์สินกัน โดยไม่ได้รับอนุญาต

[![](https://www.khaosod.co.th/wpapp/uploads/2024/11/S__60530787.jpg)](https://www.khaosod.co.th/wpapp/uploads/2024/11/S__60530787.jpg)

พร้อมของกลางเงินสด 1,500 บาท แผ่นไวนิลผังการเล่นไฮโล จำนวน 1 แผ่น ไม้เขี่ย (สแตนเลส) จำนวน 31 อัน ตระกร้าพลาสติกขนาดเล็ก จำนวน 8 ใบ ฝาครอบ 1 อัน จานกระเบื้อง 1 ใบ ลูกเต๋า พลาสติกแบบใส จำนวน 21 ลูก

จากการสอบสวนผู้ต้องหาให้การรับสารภาพตลอดข้อกล่าวหา แต่เจ้ามือให้การภาคเสธว่าไม่ได้เป็นเจ้ามือ รับว่าเป็นแค่ผู้ช่วยเจ้ามือ จากนั้นได้นำตัวผู้ต้องหาทั้งหมดพร้อมด้วยของกลาง นำส่งพนักงานสอบสวน สน.หลักสอง เพื่อดำเนินคดีตามกฎหมายต่อไป