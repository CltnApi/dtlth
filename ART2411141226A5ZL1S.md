---
layout: post
code: "ART2411141226A5ZL1S"
origin_url: "https://www.khaosod.co.th/entertainment/news_9505971"
image: "https://github.com/user-attachments/assets/b3db4bb6-3034-473e-b84e-6fc1254574bb"
title: "ฟิล์ม สนับสนุนเลิกใช้สัตว์จริง ปมละครวางยาสลบแมว เป็นไปได้ไม่อยากให้เกิด!"
description: "ฟิล์ม / จากกรณีกองถ่ายละคร “แม่หยัว” ใช้วิธีวางยาสลบกับน้องแมว เพื่อนำเข้าฉากถ่ายทำ ปรากฏภาพน้องแมวชักกระตุกสู่สายตาแฟนละคร"
category: "ENTERTAINMENT"
language: "th"
date: 2024-11-14T12:31:07.357Z
---

# ฟิล์ม สนับสนุนเลิกใช้สัตว์จริง ปมละครวางยาสลบแมว เป็นไปได้ไม่อยากให้เกิด!

[![ฟิล์ม สนับสนุนเลิกใช้สัตว์จริง ปมละครวางยาสลบแมว เป็นไปได้ไม่อยากให้เกิด!](https://www.khaosod.co.th/wpapp/uploads/2024/11/flim_thanapat_141167-1.jpg "ฟิล์ม สนับสนุนเลิกใช้สัตว์จริง ปมละครวางยาสลบแมว เป็นไปได้ไม่อยากให้เกิด!")](https://www.khaosod.co.th/wpapp/uploads/2024/11/flim_thanapat_141167-1.jpg)

ฟิล์ม / จากกรณีกองถ่ายละคร **“แม่หยัว” ใช้วิธีวางยาสลบกับน้องแมว เพื่อนำเข้าฉากถ่ายทำ** ปรากฏภาพน้องแมวชักกระตุกสู่สายตาแฟนละคร จนเกิดการวิพากษ์วิจารณ์เข้าข่าวทารุณกรรมสัตว์หรือไม่ จนดราม่าลุกลาม เกิดแฮชแท็ก #แบนแม่หยัว พุ่งติดเทรนด์ X ในประเทศไทยตลอดสัปดาห์ที่ผ่านมา

![](https://www.khaosod.co.th/wpapp/uploads/2024/11/film141167-6.jpg)

ล่าสุด ฟิล์ม ธนภัทร กาวิละ หนึ่งในนักแสดงหลักของเรื่องที่เดินทางมาร่วมงาน สยาม ทาคาชิมายะ จัดงาน “THE WAGASHI, Japanese Food, Crafts and Ikebana Festival ” เฉลิมฉลองครบรอบ 6 ปีสุดยิ่งใหญ่ SIAM Takashimaya 6th Anniversary ภายใต้คอนเซ็ปต์ “The Newest &Luckiest” ณ เจริญนคร ฮอลล์ ชั้น M ไอคอนสยาม

จากนั้นหนุ่มฟิล์ม ได้ออกมาเปิดใจให้สัมภาษณ์กับสื่อมวลชน ถึงประเด็นดราม่า #แบนแม่หยัว จากการใช้วิธีวางยาสลบแมว เพื่อนำไเข้าฉากถ่ายละคร

![](https://www.khaosod.co.th/wpapp/uploads/2024/11/film141167-1.jpg)

กับฟิล์ม? “**อย่างแรกเลยก็อยากจะบอกว่าเสียใจกับเหตุการณ์ที่เกิดขึ้น** (น้ำตาคลอ) **ถ้าเป็นไปได้ก็ไม่อยากให้เกิดขึ้น** **(สิ่งที่เกิดขึ้นมันมีผลกระทบยังไงกับเราบ้าง?)** “ก็อย่างที่ทุกคนได้เห็นตามแฮชแท็ก ก็ไม่มากไม่น้อยสำหรับผลงานของเรา”

ADVERTISEMENT

**มันประดังประเดไหมสำหรับเรา?** “ถ้าถามก็เยอะพอสมควรครับเอาจริงๆ แล้ว ก็ได้ตามอ่านแล้วเราก็เข้าใจความรู้สึก หลายๆ ฝ่ายด้วย”

![](https://www.khaosod.co.th/wpapp/uploads/2024/11/film141167-2.jpg)

**ของใหม่กระทบจิตใจมาก?** “อันนั้นก็เป็นเรื่องส่วนตัวของดาวิกาเนาะ ก็คิดว่าเค้าก็น่าจะได้ผลกระทบทางจิตใจค่อนข้างหนักเลย (**เราโดนมากน้อยขนาดไหน?)** อย่างแรกเลยต้องขอขอบคุณจริงๆ ที่เข้าใจผม เพราะฟีดแบ็กที่เข้ามาสำหรับผมก็ไม่ได้หนักหนามาก หลายคนก็เข้าใจ ที่เห็นก็มีมาบอกว่าเกิดแต่กับผม ในส่วนผมผมก็เป็นนักแสดงเนาะ เราก็ตั้งไจทำหน้าที่ของเราในฐานะนักแสดงในการถ่ายทอดตัวละครออกไปอย่างเต็มที่ที่สุดแล้ว”

**ได้คุยกับทีมงานเบื้องหลังไหม?** “ก็มีโอกาสได้พูดคุยครับ ในส่วนนั้นก็ขอให้เป็นทางผู้ใหญ่และทีมเป็นคนพูดดีกว่าครับ จริงๆ แล้วผมก็ไม่ได้รู้อินดีเทลมากขนาดนั้น”

![](https://www.khaosod.co.th/wpapp/uploads/2024/11/film141167-7.jpg)

**ต่อไปงานของช่องวันจะไม่ใช้สัตว์จริงๆ แล้ว?** “**ผมก็รู้สึกดีนะครับที่จะเป็นแบบนั้น เค้าจะได้เลิกเบียดเบียนสัตว์ไม่ว่าจะเป็นชนิดไหนก็ตาม** อย่างที่รู้กันว่าถึงแม้ว่าเค้าจะไม่ได้พูดภาษาเดียวกับเรา เค้าก็มีความรู้สึกที่รับรู้ และมีความเจ็บปวดไม่ต่างจากเรา ก็รู้สึกดีที่ได้ยินแบบนั้น”

**ในพาร์ตของฟิล์มคนก็สงสารเรา?** “เนี่ยร้องไห้แล้วนะ ผมก็ถือว่ามันเป็นสิ่งที่เราได้เรียนรู้และกัน มันก็ทำให้ทุกๆ ฝ่ายด้วยล่ะระวังกับสิ่งนี้มากขึ้น”

**รู้สึกยังไงหลายๆ คนน้อยใจแทนเรา?** “ก็ขอบคุณทุกคนที่เป็นห่วง อย่างที่ผมพูดไปผมก็ทำหน้าที่ของตนเองได้ดีที่สุดแล้วเนาะ เราก็ไม่รู้ว่าจะเกิดอะไรขึ้นแบบนี้ ก็ขอบคุณจริงๆ ที่ทุกคนรักและเห็นความตั้งใจของเราจริงๆ แต่ในส่วนอื่นๆ ที่เราควบคุมไม่ได้ ก็เดี๋ยวผมไปมูไปไหว้พระขอพรก็แล้วกัน อาจจะดวงตก”

**จะมีผลต่อเรตติ้งไหม?** “**ก็มีครับ ไม่มากก็น้อย มีหลายๆ คนที่รับไม่ได้** ก็เข้าใจได้ในส่วน และไม่ต่อว่ากัน ผมเคารพในการตัดสินใจของคนดูมาก เพราะมันก็คือจิตใจของเค้า”

**เราสิ่งที่เราทุ่มเทเสียดายไหม?** “ผมก็พูดตรงๆ ว่ารู้สึกเสียดาย ก็เต็มที่ที่สุดแล้วตั้งแต่เคยทำงานมา ก็อยาก ให้ทุกคนได้เห็นผลงานดีๆ ออกไป ก็คิดว่ามันไม่ใช่แค่เราคนเดียวหรอกที่ตั้งไจทำงานนี้”

**ตัวเลขของมันลดลงจริงไหม?** “ไม่เยอะมาก **(อยากบอกอะไรกับแฟนๆ ในการซัพพอร์ต?)** ก่อนอื่นเลยขอบคุณจริงๆที่เข้าใจในพาร์ตการทำงาน ไม่ใช่แค่ผมที่ตั้งไจทำงาน ผมก็เห็นนักแสดงคนอื่นๆ ตั้งใจถวายตัวเพื่องานชิ้นนี้เช่นเดียวกัน ไม่ใช่แค่ผม”

**อีพีที่เหลือ?** “อย่างที่พูดไปเมื่อกี้ถ้าใครสบายใจก็ดูนะ มันสนุกและจะสนุกขึ้นเรื่อยๆ ความเข้มข้นเพิ่มขึ้น สำหรับผมมันเป็นการเปลี่ยนบทบาทยิ่งใหญ่ครั้งแรก แต่ถ้าใครไม่สบายใจไม่ดูก็ได้”

**เพื่อนๆ นักแสดงให้กำลังใจยังไง?** “**ก็มีการพูดคุยกัน ให้กำลังใจ จริงๆ ไม่คิดว่าตัวเองจะต้องมานั่งร้องไห้กับเรื่องแบบนี้** เสียดายความตั้งใจของตนเองและคนอื่นๆ มันเป็นละครที่เราทุ่มเทอะไรหลายอย่าง แลกมาด้วยเรื่องจิตใจและร่างกาย อยากให้ทุกคนได้เห็นว่าพวกเราตั้งใจแค่ไหน”