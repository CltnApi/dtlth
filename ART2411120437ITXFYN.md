---
layout: post
code: "ART2411120437ITXFYN"
origin_url: "https://www.khaosod.co.th/entertainment/news_9501245"
image: "https://github.com/user-attachments/assets/61534daf-e43d-4325-9484-b1b7098cf15f"
title: "รู้แล้ว 'ไมค์ พิรัชต์' โพสต์ฟาดใคร แจงดราม่าโยง 'แน็ก-กามิน'"
description: "ไม่ต้องเดาแล้ว! 'ไมค์ พิรัชต์' เฉลยแล้วโพสต์ฟาดใคร สร้างภาพเก่ง - เหยียบคนให้อื่นให้ตัวเองสูงขึ้น แจงโยงดราม่า ถึง 'แน็ก-กามิน' สนั่น ความจริงเป็นแบบนี้"
category: "ENTERTAINMENT"
language: "th"
date: 2024-11-12T04:40:53.775Z
---

# รู้แล้ว 'ไมค์ พิรัชต์' โพสต์ฟาดใคร แจงดราม่าโยง 'แน็ก-กามิน'

[![รู้แล้ว 'ไมค์ พิรัชต์' โพสต์ฟาดใคร แจงดราม่าโยง 'แน็ก-กามิน'](https://www.khaosod.co.th/wpapp/uploads/2024/11/mike121167-8.jpg "รู้แล้ว 'ไมค์ พิรัชต์' โพสต์ฟาดใคร แจงดราม่าโยง 'แน็ก-กามิน'")](https://www.khaosod.co.th/wpapp/uploads/2024/11/mike121167-8.jpg)

**ไม่ต้องเดาแล้ว! ‘ไมค์ พิรัชต์’ เฉลยแล้วโพสต์ฟาดใคร สร้างภาพเก่ง – เหยียบคนให้อื่นให้ตัวเองสูงขึ้น แจงโยงดราม่า ถึง ‘แน็ก-กามิน’ สนั่น ความจริงเป็นแบบนี้**

ทำเอาชาวเน็ตจับตากันเพียบ เม้าธ์สนั่น หลังทางนักร้อง และนักแสดงหนุ่มชื่อดัง **“ไมค์ – พิรัชต์ นิธิไพศาลกุล”** ออกมาโพสต์เดือดกลาง X ว่า **“ดูดีจังเลยนะ สร้างภาพเก่งสุดแล้วทำคนอื่นโดนด่า เหยียบคนอื่นให้ตัวเองสูงขึ้นแต่ก็สูงได้แค่นั้นแหละ**

**รู้ดีอยู่แล้วว่าอะไรเป็นอะไร จะตั้งใจหรือคึกนึกสนุกโดยไม่ใช้สมองคิดก็ให้มันพอดีนะ”**

[![](https://www.khaosod.co.th/wpapp/uploads/2024/11/mike121167-5.jpg)](https://www.khaosod.co.th/wpapp/uploads/2024/11/mike121167-5.jpg)  
งานนี้หลังจากแชร์โพสต์ดังกล่าวออกไป ก็ถูกโยงถึงคนดังอย่าง **“แน็ก ชาลี”** และ **“กามิน”** รวมไปถึงประเด็นโลกออนไลน์ใน TikTok ทันที

**จุดเริ่มต้นดราม่า**

ระยะหลังไมค์มักจะไลฟ์ PK (Player Kill ฟีเจอร์ไลฟ์สดบน TikTok) กับเหล่าคนดัง โดยเฉพาะสาว ฮาน่า ดาว TikTok เกาหลี จนทำให้หลายคนจับจิ้นกัน ในแพลตฟอร์มดังกล่าว

ADVERTISEMENT

กระทั่งไมค์ ได้ไลฟ์ PK กับ “จิน” ดาว TikTok ชาวเกาหลี และ “อังอัง” คนไทยในเกาหลี ในไลฟ์มีโมเมนต์ สวมแหวนขอแต่งงาน จากนั้น จิน ก็พา ฮาน่า มาร่วมไลฟ์ เลยเกิดดราม่า มีบางส่วนเข้าไปถล่มด่าไมค์ ระรานเรื่องครอบครัว และลูกของไมค์

ส่งให้ที่ไมค์ ออกมาเคลื่อนไหวฟาดกลับ ทำให้เกิดการคาดเดาไปต่าง ๆ นานาว่า โพสต์ถึงใคร จนมีคนโยงไปยัง แน็ก ชาลี และ กามิน

[![](https://www.khaosod.co.th/wpapp/uploads/2024/11/mike121167-3.jpg)](https://www.khaosod.co.th/wpapp/uploads/2024/11/mike121167-3.jpg)

เกี่ยวกับเรื่องนี้ ล่าสุด “ไมค์ พิรัชต์” ก็ออกมาเคลียร์ผ่านไลฟ์ แล้วว่า เรื่องนี้ไม่เกี่ยวกับ แน็ก ชาลี – กามิน และไมค์ก็ไม่ได้ส่งข้อความไปต่อว่าจินด้วย แต่ส่งข้อความหาฮาน่าเพียงคนเดียว เพราะรู้สึกว่าฮาน่าเข้าใจมากที่สุด

อีกทั้ง ไมค์ยังบอกจินว่า **“คราวหน้าอย่าเล่นแบบนี้ เพราะโฮสต์คนอื่นที่ไม่ได้ชินกับการเล่นกับเราแบบนี้ แล้วพอเป็นคนอื่น ไม่รู้ว่าเราจะไปลากดราม่าไปใส่เขาแค่ไหน”** ซึ่งทางจินก็ได้ขอโทษไมค์ ส่วนฮาน่าก็บอกว่าไม่ได้มีการเตี๊ยมอะไรกับจินทั้งสิ้น ไม่ได้มีเจตนาที่จะทำให้ไมค์โดนว่าเลย

[![](https://www.khaosod.co.th/wpapp/uploads/2024/11/mike121167-2.jpg)](https://www.khaosod.co.th/wpapp/uploads/2024/11/mike121167-2.jpg)

นอกจากนี้ด้านไมค์เองก็ได้ขอโทษแฟนคลับทั้งฝั่งชาลีและกามิน ซึ่งตัวเองก็มีส่วนผิดที่เอาเรื่องส่วนตัวต่าง ๆ ไปโพสต์ลอย ๆ แบบนั้น จนทำให้เกิดเอฟเฟกต์ พร้อมยืนยันว่าเรื่องทั้งหมดเป็นเพียงความเข้าใจผิดจากการเล่น PK ทั้งไมค์และจินได้เคลียร์ใจกันเรียบร้อยแล้ว แฟน ๆ สบายใจกันได้



**อ่านข่าวที่เกี่ยวข้อง :** [ไมค์ พิรัชต์ เดือด! ซัดแรงสร้างภาพเก่ง-เหยียบคนอื่นให้ตัวเองสูง แห่เดาสื่อถึงใคร](https://www.khaosod.co.th/entertainment/news_9497378)