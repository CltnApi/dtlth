---
layout: post
code: "ART2411090406U2Z8CW"
origin_url: "https://www.khaosod.co.th/sports/news_9497363"
image: "https://github.com/user-attachments/assets/32982391-9ae0-4eca-a392-c7578c2745bd"
title: "ก้องธรณี ดุดัน ไล่เตะต่อยชนะคะแนน คาลิลอฟ ศึกONE 169"
description: "ก้องธรณี ส.สมหมาย มวยซ้ายดุดัน วัย 27 ปี เปิดตัวบนเวทีวันใหญ่ได้อย่างยอดเยี่ยม หลังเอาชนะคะแนน ทาเกียร์ คาลิลอฟ คู่ชกชาวรัสเซีย"
category: "SPORTS"
language: "th"
date: 2024-11-09T04:10:34.733Z
---

# ก้องธรณี ดุดัน ไล่เตะต่อยชนะคะแนน คาลิลอฟ ศึกONE 169

[![ก้องธรณี ดุดัน ไล่เตะต่อยชนะคะแนน คาลิลอฟ ศึกONE 169](https://www.khaosod.co.th/wpapp/uploads/2024/11/fert.jpg "ก้องธรณี ดุดัน ไล่เตะต่อยชนะคะแนน คาลิลอฟ ศึกONE 169")](https://www.khaosod.co.th/wpapp/uploads/2024/11/fert.jpg)

การแข่งขัน ONE 169 ที่สนามมวยเวทีลุมพินี (รามอินทรา) เมื่อวันที่ 9 พ.ย.67 เริ่มเวลา 08.00 น. เป็นต้นไป

![](https://www.khaosod.co.th/wpapp/uploads/2024/11/S__24518663.jpg)

คู่ที่น่าสนใจ เป็นการชกใน กติกามวยไทย รุ่นฟลายเวต (125-135 ป.) **ก้องธรณี ส.สมหมาย** มวยซ้ายดุดัน วัย 27 ปี จากเพชรบูรณ์ ที่เปิดตัวใน ONE ลุมพินี ตั้งแต่เดือน ก.พ.66 เก็บผลงานชนะ 8 จาก 9 ไฟต์ รับโบนัส 350,000 บาทไปมากถึง 4 ครั้ง ก้าวขึ้นสังเวียนONE (ใหญ่) ครั้งแรก พบ ทาเกียร์ คาลิลอฟ คู่ชกวัย 30 ปี ชาวรัสเซีย

ผลการแข่งขันปรากฎว่า ยกแรก **ก้องธรณี** เป็นฝ่ายเดิน สาดอาวุธเข้าใส่ คาลิลอฟ ได้อย่างหนักหน่วง เข้าสุ่ยกสอง ก้องธรณี ยังไม่เร่งมากนัก ค่อยๆเดิน และยังทำได้ดีกว่าชัดเจน เน้นลูกหนักทั้งลูกเตะซ้ายและหมัดซ้าย ยกสุดท้าย ก้อง ยังคงเป็นฝ่ายเดิน และยังคงเน้นเตะซ้ายข้างถนัด ครบ 3 ยก กรรมการชูมือให้ ก้องธรณี เป็นฝ่ายชนะคะแนนไปในที่สุด