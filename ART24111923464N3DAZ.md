---
layout: post
code: "ART24111923464N3DAZ"
origin_url: "https://www.khaosod.co.th/breaking-news/news_9513070"
image: "https://github.com/user-attachments/assets/d6cc801e-e2ae-4374-9b2c-b3212808e502"
title: "กรมอุตุฯ ประกาศฉบับ9 พายุ \"หม่านหยี่\" เตือน ฝนตกหนักถึงหนักมาก"
description: "กรมอุตุฯ ประกาศฉบับที่ 9 พายุ \"หม่านหยี่\" เตือน มรสุมกระหน่ำ ฝนเพิ่มขึ้น เปิดชื่อจังหวัด เจอฝนตกหนักถึงหนักมาก น้ำท่วมฉับพลันและน้ำป่าไหลหลาก"
category: "HOT_NEWS"
language: "th"
date: 2024-11-20T00:00:46.315Z
---

# กรมอุตุฯ ประกาศฉบับ9 พายุ "หม่านหยี่" เตือน ฝนตกหนักถึงหนักมาก

[![กรมอุตุฯ ประกาศฉบับ9 พายุ "หม่านหยี่" เตือน ฝนตกหนักถึงหนักมาก](https://www.khaosod.co.th/wpapp/uploads/2024/11/Meteorological-Department-14.jpg "กรมอุตุฯ ประกาศฉบับ9 พายุ "หม่านหยี่" เตือน ฝนตกหนักถึงหนักมาก")](https://www.khaosod.co.th/wpapp/uploads/2024/11/Meteorological-Department-14.jpg)

**กรมอุตุฯ ประกาศฉบับที่ 9 พายุ “หม่านหยี่” เตือน มรสุมกระหน่ำ ฝนเพิ่มขึ้น เปิดชื่อจังหวัด เจอฝนตกหนักถึงหนักมาก น้ำท่วมฉับพลันและน้ำป่าไหลหลาก**

วันที่ 20 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง พายุ “หม่านหยี่” ฉบับที่ 9 (299/2567) ระบุว่า เมื่อเวลา 04.00 น. ของวันนี้ (20 พ.ย. 2567) พายุโซนร้อน “หม่านหยี่” บริเวณทะเลจีนใต้ตอนบน มีศูนย์กลางอยู่ห่างประมาณ 186 กิโลเมตร ทางทิศตะวันออกเฉียงใต้ของเกาะไหหลำ ประเทศจีน หรือที่ละติจูด 17.0 องศาเหนือ ลองจิจูด 111.0 องศาตะวันออก มีความเร็วลมสูงสุดใกล้ศูนย์กลางประมาณ 65 กิโลเมตรต่อชั่วโมง

พายุนี้กำลังเคลื่อนตัวทางทิศตะวันตกเฉียงใต้ด้วยความเร็วประมาณ 20 กิโลเมตรต่อชั่วโมง เข้าใกล้เกาะไหหลำ ประเทศจีน และจะอ่อนกำลังลงเป็นพายุดีเปรสชั่น และหย่อมความกดอากาศต่ำกำลังแรงตามลำดับต่อไปในวันนี้ (20 พ.ย. 2567)

โดยพายุนี้ไม่เคลื่อนเข้าสู่ประเทศไทยและไม่มีผลกระทบต่อลักษณะอากาศของประเทศไทยโดยตรง ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

อนึ่ง ในช่วงวันที่ 20-23 พ.ย. 2567 มรสุมตะวันออกเฉียงเหนือที่พัดปกคลุมอ่าวไทย ภาคใต้ และทะเลอันดามันมีกำลังแรงขึ้น

ลักษณะเช่นนี้ทำให้ภาคใต้มีฝนเพิ่มขึ้น โดยมีฝนตกหนักถึงหนักมากบริเวณจังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส และมีฝนตกหนักบางแห่งบริเวณจังหวัดพังงา กระบี่ ตรัง และสตูล

ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม

ส่วนคลื่นลมบริเวณอ่าวไทยและทะเลอันดามันจะมีกำลังแรงขึ้น โดยบริเวณอ่าวไทยตอนล่างมีคลื่นสูงประมาณ 2 เมตร อ่าวไทยตอนบนมีคลื่นสูง 1-2 เมตร และทะเลอันดามันมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 20 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 20 พฤศจิกายน พ.ศ. 2567 เวลา 11.00 น.

กรมอุตุฯ ประกาศฉบับที่ 9 พายุ “หม่านหยี่” เตือน มรสุมกระหน่ำ ฝนเพิ่มขึ้น เปิดชื่อจังหวัด เจอฝนตกหนักถึงหนักมาก น้ำท่วมฉับพลันและน้ำป่าไหลหลาก