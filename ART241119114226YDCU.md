---
layout: post
code: "ART241119114226YDCU"
origin_url: "https://www.khaosod.co.th/entertainment/news_9512404"
image: "https://github.com/user-attachments/assets/54e97a69-7be5-41f2-9b17-26ea08e1c5cc"
title: "ผลของการยั่วแม่หยัว! “ใหม่ ดาวิกา” ร่อนหนังสือฟ้อง หลังจากนี้มีอะไรเชิญคุยกับทนาย"
description: "ผลของการยั่วแม่หยัว! “ใหม่ ดาวิกา” ขอปกป้องศักดิ์ศรี ร่อนหนังสือฟ้องชาวเน็ต หลังจากนี้มีอะไรเชิญคุยกับทนายเจมส์"
category: "ENTERTAINMENT"
language: "th"
date: 2024-11-19T11:45:56.788Z
---

# ผลของการยั่วแม่หยัว! “ใหม่ ดาวิกา” ร่อนหนังสือฟ้อง หลังจากนี้มีอะไรเชิญคุยกับทนาย

[![ผลของการยั่วแม่หยัว! “ใหม่ ดาวิกา” ร่อนหนังสือฟ้อง หลังจากนี้มีอะไรเชิญคุยกับทนาย](https://www.khaosod.co.th/wpapp/uploads/2024/11/maidahvika-3.jpg "ผลของการยั่วแม่หยัว! “ใหม่ ดาวิกา” ร่อนหนังสือฟ้อง หลังจากนี้มีอะไรเชิญคุยกับทนาย")](https://www.khaosod.co.th/wpapp/uploads/2024/11/maidahvika-3.jpg)

ผลของการยั่วแม่หยัว! “ใหม่ ดาวิกา” ขอปกป้องศักดิ์ศรี ร่อนหนังสือฟ้องชาวเน็ต หลังจากนี้มีอะไรเชิญคุยกับทนายเจมส์

สืบเนื่อจากงจากกรณีที่ซีรีส์ดัง EP.5 **“แม่หยัว”** ได้มีการนำแมวมาวางยาสลบเพื่อเข้าฉาก ซึ่งเป็นฉากที่ต้องพิสูจน์ว่า พระไชยราชา ถูกท้าวศรีสุดาจันทร์ วางยาจริงหรือไม่

![](https://www.khaosod.co.th/wpapp/uploads/2024/11/maidahvika-1.png)

หลังจากที่ฉากดังกล่าวได้เผยแพร่ออกไป ชาวเน็ตก็ได้ตั้งข้อสงสัยว่า แมวตายจริงหรือเปล่า? หลายคนโยงไปเป็นการทารุณกรรมสัตว์ จนถูกวิพากษ์วิจารณ์อย่างดุเดือด ดราม่าลุกลามเป็นวงกว้างจวกทั้งนักแสดงและผู้กำกับ

รวมถึงมีชาวเน็ตตามไปคอมเมนต์ด่านางเอกของเรื่องอย่าง **“ใหม่-ดาวิกา โฮร์เน่”** ซึ่งมีประโยคที่ค่อนข้างแรงกระทบจิตใจนางเอกสาวเป็นอย่างมาก ทำให้แฟนคลับเรียกร้องให้เธอออกมาฟ้องชาวเน็ตที่คอมเมนต์เกินกว่าเหตุ ด้วยการฟ้อง!

ADVERTISEMENT

ต่อมาด้าน **“เกล้า น้ำพร้าว”** ผู้จัดการส่วนตัวสาวใหม่ ได้เผยภาพขณะที่สาวใหม่ได้เข้าพบกับ “ทนายเจมส์ นิติธร” พร้อมกับระบุข้อความว่า “กราบขอบคุณพี่เจมส์ @james.lk มากๆ นะคะ จากนี้ไปฝากด้วยนะคะ เราเป็นฝ่ายทนมาหลายครั้งแล้วถึงเวลาที่เราขอปกป้องชื่อเสียงและสิทธิของเราบ้างนะคะ”

![](https://www.khaosod.co.th/wpapp/uploads/2024/11/maidahvika-2.png)

ขณะเดียวกัน สาวใหม่ ได้เคลื่อนไหวผ่านทวิตเตอร์ หรือ X บัญชี @DavikaH อีกครั้ง ซึ่งเธอโพสต์ภาพที่ได้อยู่กับผู้จัดการส่วนตัวและทนายเจมส์ โดยระบุข้อความว่า “ดารานักแสดงไม่ใช่เป็นสนามอารมณ์ของใครนะคะ ใหม่ขอรักษาสิทธิของตัวเองต่อไปนี้ใหม่ปล่อยให้เป็นเรื่องของกฎหมาย ขอบคุณค่ะ”

งานนี้ทำเอาชาวเน็ตที่ด่าสาวใหม่ร้อนรนจนนั่งไม่ติด มีชาวเน็ตได้ออกมาโพสต์ขอโทษสาวใหม่แบบรัว ๆ ตามที่เสนอข่าวไปนั้น แต่คาดว่าน่าจะไม่ทันซะแล้ว!

อ่านข่าว [ชาวเน็ตกลับลำ ขอโทษ ‘ใหม่ ดาวิกา’ หลังโพสต์แรง ปมร้อนแม่หยัว](https://www.khaosod.co.th/special-stories/news_9505805)

**คืบหน้าล่าสุด (19 พ.ย. 2567) ใหม่ ดาวิกา** ได้โพสต์หนังสือสั่งฟ้อง พร้อมระบุว่า “ขอปกป้องศักดิ์ศรีนะคะ มีอะไรติดต่อผ่านทนายเจมส์น้า”

![](https://www.khaosod.co.th/wpapp/uploads/2024/11/maidahvika-3.png)