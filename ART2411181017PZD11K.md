---
layout: post
code: "ART2411181017PZD11K"
origin_url: "https://www.khaosod.co.th/entertainment/drama/news_9510878"
image: "https://github.com/user-attachments/assets/dec3ef67-5f14-489e-ae84-b88e7921f314"
title: "ยูโร ยศวรรธน์ โชว์สกิลบู๊ ช่วย มุกดา นรินทร์รักษ์ จากคนร้าย"
description: "ยูโร ยศวรรธน์ สวมลีลาพระเอกนักบู๊ ช่วย มุกดา นรินทร์รักษ์ จากคนร้าย พร้อมเปิดโหมดหวานฉ่ำ เล่นจริง เขินจริง ใน “ไฟน้ำค้าง”"
category: "ENTERTAINMENT"
language: "th"
date: 2024-11-18T10:22:52.560Z
---

# ยูโร ยศวรรธน์ โชว์สกิลบู๊ ช่วย มุกดา นรินทร์รักษ์ จากคนร้าย

[![ยูโร ยศวรรธน์ โชว์สกิลบู๊ ช่วย มุกดา นรินทร์รักษ์ จากคนร้าย](https://www.khaosod.co.th/wpapp/uploads/2024/11/ปกขาว4คำ-เส้น-Recovered-2.jpg "ยูโร ยศวรรธน์ โชว์สกิลบู๊ ช่วย มุกดา นรินทร์รักษ์ จากคนร้าย")](https://www.khaosod.co.th/wpapp/uploads/2024/11/ปกขาว4คำ-เส้น-Recovered-2.jpg)

**ยูโร ยศวรรธน์ สวมลีลาพระเอกนักบู๊ ช่วย มุกดา นรินทร์รักษ์ จากคนร้าย พร้อมเปิดโหมดหวานฉ่ำ เล่นจริง เขินจริง ใน “ไฟน้ำค้าง”**

เรียกได้ว่าสร้างความสนุกครบรสสุดๆ สำหรับละคร “ไฟน้ำค้าง” ทางช่อง 7HD โดยค่าย มีเดีย สตูดิโอ นำแสดงโดย ยูโร ยศวรรธน์ และ มุกดา นรินทร์รักษ์ หลังจากสัปดาห์ที่ผ่านมาพระเอกของเราลุยจีบนางเอกแบบจัดเต็ม สร้างความฟินความหวานให้ผู้ชม ยิ้มตามได้ไม่หยุด ใน ep นี้ ยูโร ขอสวมลีลาพระเอกนักบู๊ช่วยเหลือนางเอก และน้องชายของนางเอกจากคนร้ายให้ทุกคนได้ชม

![](https://www.khaosod.co.th/wpapp/uploads/2024/11/Scoop-ไฟน้ำค้าง-EP12-5-696x391.jpg)

โดยฉากที่เกิดขึ้นในวันนี้ เป็นฉากที่ สุภางค์ (ภัสสร บุณยเกียรติ) พาแก๊งอันธพาลเข้ามาข่มขู่ พลับพลา (มุกดา นรินทร์รักษ์) และตอง (ณัฐภัทร จิรภาวสุทธิ์) ถึงที่บ้านเพื่อให้ถอนฟ้องคดีที่พีท (พีรพันธ์ จึงเจริญพาณิชย์) ทำร้ายร่างกายตอง แต่พลับพลาไม่ยอม สุภางค์จะทำร้ายพลับพลา และตอง แต่ ภีม (ยูโร ยศวรรธน์) เข้ามาขวางไว้

![](https://www.khaosod.co.th/wpapp/uploads/2024/11/Scoop-ไฟน้ำค้าง-EP12-11-696x391.jpg)

และจัดการพวกแก๊งอันธพาลจนราบคาบ พร้อมทั้งไล่สุภางค์ให้กลับไป พลับพลาขอเคลียร์เรื่องที่เกิดขึ้นกับภีม ภีมเข้ามากอดปลอบเธอ และให้สัญญาว่าจะปกป้องครอบครัวพลับพลา ไม่ให้ใครมาทำอะไรได้อีก

ADVERTISEMENT

![](https://www.khaosod.co.th/wpapp/uploads/2024/11/1-41-696x392.jpg)

เบื้องหลังฉากนี้ บทหนักตกอยู่กับพระเอกของเราสุดๆ เพราะต้องโชว์สกิลบู๊ต่อสู้กับคนร้าย ก่อนถ่ายทำ ยูโร เลยขอซักซ้อม วอร์มร่างกายให้เข้าที่ก่อน จนเมื่อถึงเวลาถ่ายทำ ยูโร ก็ไม่ทำให้ผิดหวัง เพราะโชว์ลีลาบู๊ออกมาด้วยท่าทางทะมัดทะแมง คล่องแคล่ว ทำเอา ฮันนี่ ที่ยืนลุ้นอยู่

![](https://www.khaosod.co.th/wpapp/uploads/2024/11/Scoop-ไฟน้ำค้าง-EP12-20-696x464.jpg)

ถึงขนาดเอ่ยปากชมความเท่ของพระเอกไม่ขาดปาก หลังจบโหมดบู๊ ก็มาต่อที่โหมดหวาน โดย ยูโร ต้องเข้าไปสวมกอดให้กำลังใจ มุกดา จากทางด้านหลัง พระเอกหนุ่มบอกว่าฉากนี้ คือฉากที่เล่นจริงเขินจริง ดังนั้นแฟน ๆ ทุกคนห้ามพลาดโดยเด็ดขาด

![](https://www.khaosod.co.th/wpapp/uploads/2024/11/Scoop-ไฟน้ำค้าง-EP12-12-696x391.jpg)

สุดท้ายแล้ว พลับพลา จะใจอ่อน ยอมรับ ภีม หรือไม่ มาติดตามฉากนี้ ได้ในละคร “ไฟน้ำค้าง” วันจันทร์ที่ 18 พฤศจิกายนนี้ เวลา 20.30 น. และสามารถปักหมุดรับชมสดทางช่อง 7HD กด 35 ทุกวันจันทร์ อังคาร เวลา 20.30 น. และรับชมย้อนหลัง เวลา 22.30 น. บนแอป iQIYI (อ้ายฉีอี้) และเว็บ iQ.com ที่เดียวเท่านั้น!