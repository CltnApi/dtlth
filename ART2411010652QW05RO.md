---
layout: post
code: "ART2411010652QW05RO"
origin_url: "https://www.khaosod.co.th/lottery/news_9484263"
image: "https://github.com/user-attachments/assets/84aa7622-d356-4f5b-87fe-14a6dbba9282"
title: "เลขเด็ด ลูกฮิปโปศรีสะเกษ เกลี้ยงแผงลอตเตอรี่ แห่ชมความน่ารัก"
description: "เลขเด็ด ลูกฮิปโปศรีสะเกษ เกลี้ยงแผงลอตเตอรี่ แห่ชมความน่ารักแน่นสวนสมเด็จพระศรีนครินทร์ศรีสะเกษ ติดป้ายใหญ่บอกข้อมูล หวั่นสับสนกับ \"หมูเด้ง\""
category: "LOTTERY"
language: "th"
date: 2024-11-01T14:27:45.179Z
---

# เลขเด็ด ลูกฮิปโปศรีสะเกษ เกลี้ยงแผงลอตเตอรี่ แห่ชมความน่ารัก

[![เลขเด็ด ลูกฮิปโปศรีสะเกษ เกลี้ยงแผงลอตเตอรี่ แห่ชมความน่ารัก](https://www.khaosod.co.th/wpapp/uploads/2024/10/hippopotamus-1.jpg "เลขเด็ด ลูกฮิปโปศรีสะเกษ เกลี้ยงแผงลอตเตอรี่ แห่ชมความน่ารัก")](https://www.khaosod.co.th/wpapp/uploads/2024/10/hippopotamus-1.jpg)

**เลขเด็ด ลูกฮิปโปศรีสะเกษ เกลี้ยงแผงลอตเตอรี่ แห่ชมความน่ารักแน่นสวนสมเด็จพระศรีนครินทร์ศรีสะเกษ ติดป้ายใหญ่บอกข้อมูล หวั่นสับสนกับ “หมูเด้ง”**

จากกรณี ลูกฮิปโปโปเตมัส เพศเมีย เกิดเมื่อวันที่ 13 ต.ค.2567 โดยเป็นลูกตัวแรกของแม่เกศรินกับพ่อสมศรี ซึ่งตอนนี้ จ.ศรีสะเกษ ได้มีการกำหนดตั้งชื่อ จำนวน 5 ชื่อ ประกอบด้วย น้องลำดวน น้องศรีเกษ น้องสาวศรี น้องหอมแดง และ น้องหมูกระเทียม เพื่อให้ประชาชนได้โหวตชื่อให้น้องฮิปโป ตามที่เสนอข่าวไปแล้วนั้น

วันที่ 31 ต.ค.2567 ที่สวนสมเด็จพระศรีนครินทร์ศรีสะเกษ อ.เมือง จ.ศรีสะเกษ ซึ่งเป็นสถานที่ตั้งของแหล่งอนุรักษ์พันธุ์สัตว์ สวนสมเด็จพระศรีนครินทร์ศรีสะเกษ สถานที่เกิดของลูกฮิปโปโปเตมัส ป้ายแดง ขวัญใจของชาวศรีสะเกษ ที่ใครได้ยลโฉมจะต้องตกหลุมรักในความน่ารักของเจ้าลูกฮิปโป

เลขเด็ด ลูกฮิปโปศรีสะเกษ เกลี้ยงแผงลอตเตอรี่ แห่ชมความน่ารักแน่นสวนสมเด็จพระศรีนครินทร์ศรีสะเกษ ติดป้ายใหญ่บอกข้อมูล หวั่นสับสนกับ “หมูเด้ง”

แม้วันนี้จะเป็นวันธรรมดา แต่ประกอบกับเป็นช่วงปิดการเรียนการสอน ทำให้การเดินทางมาที่สวนสัตว์แห่งนี้ของประชาชนในพื้นที่และต่างจังหวัด ซึ่งต่างพาครอบครัว หอบลูกหลาน ผู้สูงอายุ มาซื้อบัตรเข้าเยี่ยมชมสวนสัตว์แห่งนี้ สร้างบรรยากาศให้คึกคักและอบอุ่นจากการที่มีประชาชนทยอยเดินทางมาตลอดทั้งวัน

ทั้งนี้ บรรยากาศบริเวณรอบบ่อของฮิปโปโปเตมัส มีการปรับปรุงรูปแบบเพิ่มมากขึ้น ทั้งการติดป้ายขนาดใหญ่บอกข้อมูลเจ้าลูกฮิปโปศรีสะเกษ เพื่อไม่ให้นักท่องเที่ยวเกิดความสับสนกับสายพันธุ์ของเจ้าหมูเด้ง ฮิปโปชื่อดังสวนสัตว์เปิดเขาเขียว จ.ชลบุรี

[![](https://www.khaosod.co.th/wpapp/uploads/2024/10/31-โป4.jpg)](https://www.khaosod.co.th/wpapp/uploads/2024/10/31-โป4.jpg)

อีกทั้งมีการสลับบ่อในการดูแล โดยให้ แม่เกศรินกับลูกฮิปโปมาอยู่บ่อเดิมของพ่อสมศรี และให้พ่อสมศรีมาอยู่ที่บ่อเดิม ของแม่เกศรินและลูกฮิปโป โดยมีการพัฒนาระบบน้ำและมีพื้นที่ที่กว้างกว่าบ่อเดิม

[![](https://www.khaosod.co.th/wpapp/uploads/2024/10/31-โป2.jpg)](https://www.khaosod.co.th/wpapp/uploads/2024/10/31-โป2.jpg)

ส่วนบรรยากาศภายในบ่อ แม่เกศรินทร์ เดินตามประกบเจ้าลูกฮิปโปภายในน้ำตลอดเวลาไม่ยอมห่างตัว ส่วนเจ้าลูกฮิปโปก็เดินเล่นน้ำ กระดิกหูด้วยความสนุกสนาน

[![](https://www.khaosod.co.th/wpapp/uploads/2024/10/31-โป6.jpg)](https://www.khaosod.co.th/wpapp/uploads/2024/10/31-โป6.jpg)

ขณะที่พ่อสมศรี นอนภายในน้ำด้วยเย็นฉ่ำและมีการส่งเสียงร้อง ท่ามกลางความตื่นเต้นของเด็ก ๆ และนักท่องเที่ยวที่มาเที่ยมชม และตะโกนชื่อเจ้าลูกอิปโป ตามที่ชอบออกมาด้วยความสุขใจ

[![](https://www.khaosod.co.th/wpapp/uploads/2024/10/31-โป1.jpg)](https://www.khaosod.co.th/wpapp/uploads/2024/10/31-โป1.jpg)

ผู้สื่อข่าวรายงานว่า หลังจากที่นักท่องเที่ยวเดินทางเที่ยวชมเจ้าลูกฮิปโปแล้ว ระหว่างทาง จะมีพ่อค้า แม่ค้า ที่นำลอตเตอรี่มาวางขายตามเส้นทาง จากการสอบถามเลขที่มีคนซื้อจำนวนมากในช่วงนี้ คือเลข 13 และ 31 ที่มาจากเลขวันเกิดของเจ้าลูกฮิปโป ทำให้พ่อค้าแม่ค้าบางแผงที่ขายลอตเตอรี่ตัวเลขดังกล่าว เกลี้ยงแผง ไม่มีขาย แต่อย่างใด

[![](https://www.khaosod.co.th/wpapp/uploads/2024/10/31-โป5.jpg)](https://www.khaosod.co.th/wpapp/uploads/2024/10/31-โป5.jpg)