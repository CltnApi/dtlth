---
layout: post
code: "ART2411230057FP1CQ6"
origin_url: "https://www.khaosod.co.th/horoscope/news_9517711"
image: "https://github.com/user-attachments/assets/2a2ebcaa-e4e4-48f7-8137-c32ee5f298ae"
title: "หมอช้าง เผยราศีมีปาฏิหาริย์การเงิน ราศีดวงดีมีโชคลาภ ราศีเปลี่ยนย้ายงาน"
description: "เปิด 12 ราศี ดวงชะตาปี2568 ตั้งตารอเลย หมอช้าง เผยราศีเจอจุดทำกำไรเงินทองไหลมาเทมา จะมีปาฏิหาริย์การเงินเกิดขึ้น ราศีเปลี่ยนย้ายงาน ราศีมีโชคลาภ ราศีระวัง"
category: "HOROSCOPE"
language: "th"
date: 2024-11-23T01:31:37.829Z
---

# หมอช้าง เผยราศีมีปาฏิหาริย์การเงิน ราศีดวงดีมีโชคลาภ ราศีเปลี่ยนย้ายงาน

[![หมอช้าง เผยราศีมีปาฏิหาริย์การเงิน ราศีดวงดีมีโชคลาภ ราศีเปลี่ยนย้ายงาน](https://www.khaosod.co.th/wpapp/uploads/2024/11/mchang12rasee20252311679998.jpg "หมอช้าง เผยราศีมีปาฏิหาริย์การเงิน ราศีดวงดีมีโชคลาภ ราศีเปลี่ยนย้ายงาน")](https://www.khaosod.co.th/wpapp/uploads/2024/11/mchang12rasee20252311679998.jpg)

เปิด 12 ราศี ดวงชะตาปี2568 ตั้งตารอเลย หมอช้าง เผยราศีเจอจุดทำกำไรเงินทองไหลมาเทมา จะมีปาฏิหาริย์การเงินเกิดขึ้น ราศีเปลี่ยนย้ายงาน ราศีดวงดีมีโชคลาภ ราศีระวังคดีฟ้องร้อง

หมอช้าง ทศพร ศรีตุลา เปิด 12 ราศี ดวงชะตาปี2568 ทั้งเรื่องการงาน การเงิน ความรัก สุขภาพ จะเป็นอย่างไรต้องรับมืออย่างไร กับดวงดาวสำคัญที่มีการย้ายราศีครั้งใหญ่ในปีหน้าด้วย

ราศีเมษ เรื่องงาน มีข่าวดีเรื่องงานเกี่ยวกับการค้าขาย อาชีพที่ต้องมีการติดต่อสื่อสาร นายหน้าตัวแทนงานก้าวหน้า ค้าขายคึกคัก หาเทคนิคเพิ่มยอดการค้าขายจะปัง มีโชคทางการศึกษา

คนทำงานประจำก็มีลุ้นก้าวหน้าเลื่อนขั้นมั่นคง ครึ่งปีแรกเปลี่ยนแปลงเรื่องงานสูงมาก เปลี่ยนย้ายงานทั้งตั้งใจไม่ตั้งใจ ภาพรวมเปลี่ยนแล้วมีตัวช่วย

การเงิน มีดวงการลงทุน จะมีผลดีตามมาภายหลัง มีการหมุนเงิน ต้องวางแผนรายรับรายจ่าย เตือนทวงเงินคืนยาก , ความรัก ดวงความรักสัมพันธ์กับการทำงาน ช่วงครึ่งปีหลังสดใสกว่า คนมีคู่ครึ่งปีแรกระวังมีปากเสียง

ราศีพฤษภ ดวงดีอย่างต่อเนื่อง การงานดีมาก เน้นสร้างรากฐานความมั่นคง ยอมเหนื่อยจะมีความสำเร็จ มีข่าวดี งานประจำเลื่อนขั้นตำแหน่ง ธุรกิจออนไลน์ หรือสิ่งไม่เคยทำส่งผลการเริ่มต้นธุรกิจ

การเงิน ดวงการเงินปังในปี68 ใครรอลุ้นโชคลาภ ดวงดาวโชคลาภจัดเต็มมาตั้งแต่ต้นๆปี การลงทุนที่เสี่ยง มาฟลุคๆ ลาภลอย , ธุรกิจอาหารของกินขนม มีโอกาสยอดขายปัง

เป็นราศีที่หยิบจับอะไรก็เป็นเงินเป็นทอง จังหวะดวงดาวมีโอกาสเรื่องค้าขาย บางคนไม่ได้ทำแค่ธุรกิจเดียว เกิดผลกำไรที่ดี เกิดความมั่งคั่ง

ความรัก มีโปรโมชั่นที่ดีต้นปีมกราคม-พฤษภาคม ช่วงที่ดีของการเริ่มต้น เจอคนที่มีความแตกต่างต้องปรับตัวกันให้ดี คนมีคู่ขยับขยายครอบครัว

ราศีมิถุน เป็นปีที่ดวงชะตาพลิกผัน พลิกจากร้ายกลายเป็นดี มีจังหวะดวงดาวที่ดีเข้ามา พลิกฟื้นชีวิตทางที่ดี การงานพ้นอุปสรรคแล้ว เหมาะการเริ่มต้นใหม่ อาชีพเสริม ธุรกิจใหม่ ฟ้าเปิดแล้วดวงดาวแบบนี้ 12 ปีมาครั้ง ต้องลุยโฟกัสเรื่องงาน เน้นงานที่เกี่ยวข้องทางไกล อยู่คนละที หรือต่างประเทศเทศเลยจะส่งผลดี

การเงิน คล่องตัว ครึ่งปีแรกดีขึ้น มีโชคลาภแบบค่อยเป็นค่อยไป หาเงินได้เยอะวางแผนการออมปีนี้มีเงินเหลือเก็บ ,  
ความรัก ติดอันดับสละโสด เป็นคนที่เคยรู้จักกันมาก่อน พัฒนาเป็นแฟนได้ คนมีคู่ มีจังหวะหมั้นหมาย แต่งงาน มีลูก

ราศีกรกฎ ภาพรวมดวงดี ครึ่งปีแรกอาจเป็นการเตรียมตัววางแผน การงาน เหมาะเริ่มต้นอาชีพอิสระ มีงานลูกค้ามาก ครึ่งปีแรกอาจจะเหนื่อย ครึ่งปีหลังสิ่งที่ทำไว้จะผลิดอกออกผล เป็นราศีดาวรุ่งพุ่งแรงในการทำงาน เตือนเรื่องงาน การมีปัญหากับเจ้านาย ผู้ใหญ่ ผู้บังคับบัญชา ต้องระมัดระวัง คำพูดต้องระวัง

การเงิน พบแสงสว่างทางการเงิน จังหวะดวงดาวการเงินครึ่งปีแรก การเงิน โชคลาภ ดวงดาวค่อนข้างมีพลัง รายได้ที่ดีรออยู่ เงินในอนาคตยังไม่จ่ายมา ต้องวางแผนให้ดีในการจ่าย ผ่านกลางปีแล้วจะเข้าที่ มั่งคั่งขึ้น

ความรัก โสดเจอคู่ครองมีสถานะทางสังคมที่ดี เป็นที่พึ่งที่ดี คนมีคู่มีจังหวะแต่งงาน ปีนี้ต้องดูแลญาติผู้ใหญ่ในครอบครัว ดูแลสุขภาพคนในครอบครัวให้มาก

ราศีสิงห์ ดาวเสาร์เข้าดวง ปี68 ย้ายออกจากดวง แต่พระราหูย้ายเข้ามาแทน ไม่ได้น่ากลัว การงานมีความสำเร็จรออยู่ แต่ต้องอดทน มีผู้ใหญ่ซัพพอร์ต งานออนไลน์ ต่างประเทศ การเดินทาง ทำแล้วปังก้าวหน้า หลีกเลี่ยงธุรกิจสีเทา

การเงิน ช่องทางหาเงิน รายได้พิเศษ มีเข้ามา โชคลาภมีลุ้น ติดอันดับดวงดีมีโชคลาภ การเสี่ยง หรือโชคมรดกที่ดิน อสังหาฯ เตือนเรื่องคดี การฟ้องร้อง ข้อขัดแย้งทางการเงิน ระวังจะได้ไม่เกิด

ความรัก คนโสดเจอคนที่ใช่ มีความแตกต่างต้องเรียนรู้ปรับตัว คนมีคู่มีแฟนแล้ว สัมพันธ์เปราะบางต้องดูแลให้ดี อย่าให้มีมือที่สาม เรื่องเล็กจะเป็นเรื่องใหญ่ , เตือนระวังสุขภาพให้มากเป็นพิเศษ ดูแลตัวเองต่อเนื่อง

ราศีกันย์ ถูกเตือนเยอะปี67 พระราหูเข้า ข่าวดีปี68 พระราหูจะออกจากดวง แต่มีดาวเสาร์เข้ามาแทน มีผลหนักครึ่งปีแรก การงานรับภาระเยอะขึ้น มีงานใหญ่รออยู่ ระวังอย่าให้ผิดพลาด งานเยอะหนัก แต่เปลี่ยนแปลงที่ดี มีความสำเร็จแต่แลกด้วยความเหนื่อย เตือนการลงทุนระวัง ลูกน้องอาจมีเรื่องทุจริต ต้องตรวจสอบเองใกล้ชิด อย่าพึ่งพาคนอื่นเยอะ

การเงิน ดวงดาวโชคลาภ มีลุ้นได้เงินฟลุคๆ แต่ระวังทุกขลาภ ระวังคดีความฟ้องร้อง อาจมีปัญหาธุรกรรม เอกสารผิดพลาด ฟ้องร้องได้ , มีโชคจากอสังหาฯ ได้ที่ฮวงจุ้ยปัง ฮวงจุ้ยดี

ความรัก ดวงคู่ดี โสดเจอคู่ที่ทำงานแวดวงเดียวกัน คู่เสริมการทำงานก้าวหน้า คนมีคู่ดูแลความสัมพันธ์กันให้ดี เรื่องการสื่อสาร , สุขภาพ ต้องดูแลโรคประจำตัว มีโอกาสเจ็บป่วยไม่สบายง่ายในปี 68

[![](https://www.khaosod.co.th/wpapp/uploads/2024/11/mchang12rasee20252311671.jpg)](https://www.khaosod.co.th/wpapp/uploads/2024/11/mchang12rasee20252311671.jpg)

ราศีตุล ปี68 เปลี่ยนไปในทิศทางที่ดีขึ้น การงาน ผู้ใหญ่มองเห็นความสามารถผลงาน เลื่อนขั้นตำแหน่งทางที่ดีขึ้น ปีแห่งการลงทุน เติบโต สำเร็จ เตือนมีปัญหากับหุ้นส่วน ระวังความขัดแย้งกับเพื่อนร่วมงาน

การเงิน ค้าขายดีมีกำไร เตือนรายได้มาปุ๊บไปไว ต้องวางแผนการเก็บเงิน จะเอาไปช็อปปิ้งหรือต่อยอด , ความรักคนมีคู่ มีข่าวดีหมั้นหมาย คนโสดระวังเจอคนมีเจ้าของ

ราศีพิจิก ดวงดาวต้นปียังอยู่ในเกณฑ์ที่ดี การงาน เป็นปีแห่งการสร้างตัว จะส่งผลดีในครึ่งปีหลัง มีเกณฑ์เปลี่ยนแปลงการทำงานเยอะ ภาพรวมส่งผลดี ความสำเร็จตามมาในครึ่งปีหลัง

ข้อควรระวังการถูกใส่ร้าย นินทา ทำให้เสียชื่อเสียง ความขัดแย้งสองฝ่าย อย่าเข้าไปพัวพัน ระวังลูกหลง , ครึ่งปีแรกเตือนเรื่องชื่อเสียง ภาพรวมเรื่องงานต้องสู้ ครึ่งปีแรกต้องทำอะไรที่ฝืนตัวเองบ้าง ผ่านกลางปีมีข่าวดีความสำเร็จรออยู่

การเงิน การลงทุนต้องวางแผนเพื่อไม่ให้ถูกหลอกหรือขาดทุน เป็นปีที่รายจ่ายสูงมาก เอาไปเป็นการลงทุนได้ , โชคทางด้านการเงิน ปีนี้อาจได้ทรัพย์สิน โอนที่ รับมรดกมีมูลค่า , ความรักครึ่งปีแรก ช่วงโปรโมชั่น จากเพื่อนได้เป็นแฟน , เตือนสุขภาพตัวเอง คนในครอบครัว ญาติผู้ใหญ่ แบ่งเวลาเอาใจใส่

ราศีธนู ปี68 ดวงพลิกผันไปในทางที่ดีขึ้น การงาน จุดเปลี่ยนคือ ได้รับการช่วยเหลือที่ดี จากลูกค้าจากเจ้านาย ได้เลื่อนตำแหน่งก้าวหน้า การลงทุนดวงเซ็นสัญญามาแรงมาก สัญญาซื้อขายลูกค้าจะส่งผลดีให้งานเจริญก้าวหน้า ได้เจอสังคมกลุ่มใหม่ เพิ่มโอกาสการทำงาน

การเงิน ใช้เงินเยอะสร้างความมั่นคงตัวเอง ซื้อที่ซื้อบ้าน หรือเอาไปลงทุน มีรายได้ใหม่ๆเข้ามา เตือนเสี่ยงโชคลดลงหน่อย ครึ่งปีแรกดวงดาวโชคลาภไม่ค่อยโดดเด่น , ความรักเด่น มีโอกาสเจอคนที่ใช่ คนมีคู่มีจังหวะหมั้นหมาย , สุขภาพ ไม่ประมาทจะดี

ราศีมังกร จะได้เริ่มทำบางอย่างที่ไม่คิดว่าจะทำ ต้องมีสติ วางแผน งานท้าทายทำให้เกิดความสำเร็จเกิดข่าวดี ครึ่งปีหลังเป็นราศีที่ดวงดีมาก ข่าวดีรออยู่

การเงิน โดดเด่น ราหูค้นทรัพย์ ถ้าวางแผนเอาเงินไปลงทุน ทำธุรกิจจะส่งผลดี เป็นการเสียเงินแบบที่ตั้งใจไว้ ถ้าไม่ได้วางแผนอะไรไว้ระวังเจอรายจ่ายก้อนโต แนะให้ลงทุนเยอะขึ้น ลงทุนลดหย่อนภาษี ลงทุนเพื่อธุรกิจ ดวงเสียทรัพย์อย่าให้ใครยืมเงิน เตือนเลี่ยงอะไรที่เสี่ยงๆ ให้เน้นความมั่นคง

ความรัก คนมีคู่ครึ่งปีแรกมีโอกาสกระทบกระทั่ง มีปัญหา ญาติพี่น้องช่วยให้คำแนะนำได้ดี ญาติพี่น้องยังช่วยแนะนำคนรักใหคนโสดด้วยในช่วงครึ่งปีหลัง , สุขภาพ ดูแลให้มากยิ่งขึ้น ดวงดาวอาจส่งผลเจ็บป่วยเจ็บตัว อุบัติเหตุเล็กน้อย โรคภัยไข้เจ็บ จุดอ่อน บริเวณขา บริเวณเข่า

ราศีกุมภ์ ปี68 ดาวเสาร์ย้ายออกจากราศีแล้ว ดวงชะตาฟ้าเปิด การงานปัญหาเก่าถูกสะสางราบรื่น จัดการสิ่งที่จะเข้ามาในปี68 ได้ เป็นผู้นำเทรนด์ในการทำงาน ดวงดีเรื่องชื่อเสียง มีความรุ่งก้าวหน้า งานที่ทำแล้วดีมาก งานต่างประเทศ เดินทางไกล งานที่ใช้โซเชียลมีเดียเยอะๆ ส่งผลความสำเร็จก้าวหน้าที่ดี

การเงิน หาจุดค้าขายทำกำไร ทำให้เงินทองไหลมาเทมา ในปี68 เลย เรื่องเสียเงินก็ลดน้อยลง แล้วยังหาเงินทำกำไร รายได้ใหม่ๆเพิ่มมาอีก การเงิน จะมีปาฏิหาริย์ด้านการเงินเกิดขึ้น ไม่ว่าจะเป็นโชคลาภ รายได้ อาจจะได้เงินก้อนโตเข้ามาในปีนี้ ส่งผลการเงินคึกคักมั่งคั่งมากขึ้น

ความรักมีโอกาสได้เจอได้เริ่มต้น แต่ไลฟ์สไตล์ต่างกัน ค่อยปรับจูนกัน คนมีคู่ได้จัดทริปเดินทางไปกับแฟน ยิ่งเดินทางยิ่งลดความแรงดวงดาวทางที่ไม่ดีได้ , เตือนสุขภาพ ใครมีโรคประจำตัวต้องระวัง รับอิทธิพลพระราหูจะเป็นปีแห่งการเล่นกีฬา ออกกำลัง ขอให้เริ่มต้น จะติดใจใส่ใจตัวเอง

ราศีมีน ปี68 เปลี่ยนแปลงเยอะ พระราหูออกจากดวงแล้ว มีดาวเสาร์เข้ามา แต่ก็มีดาวพฤหัส ดวงดาวมีความก้าวหน้า การงาน งานหนักขึ้น ภาระความรับผิดชอบเยอะขึ้น แต่ความสำเร็จก็จะเข้ามามากยิ่งขึ้น จะส่งผลดีธุรกิจลูกค้าแน่น จะเกิดปัญหาทำไม่ทัน ระวังชื่อเสียงด้วย คนทำงานประจำเน้นเบื้องหลังดีกว่า อย่าไปออกหน้าเยอะ หรือหาคนรุ่นใหม่ช่วยสร้างไอเดีย หรือคนมีธุรกิจครอบครัว ให้ครอบครัวช่วยเป็นกลุ่มแบบนี้ก็จะส่งผลดี สำเร็จก้าวหน้า ครึ่งปีแรกเหนื่อย หนัก เครียด พอผ่านพ้น ครึ่งปีหลัง โอกาสเติบโต มีข่าวดีแน่นอน

การเงิน ยิ่งขยันยิ่งทำมาก โอกาสได้ผลตอบแทน เงินทองเข้ามาเพิ่มขึ้น ไม่เหนื่อยฟรี ได้เงินเป็นกอบเป็นกำ โชคลาภอาจมีลองผิดลองถูก ครั้งแรกไม่ได้ ไปได้ในครั้งที่สอง มีจังหวะได้ในสิ่งที่ไม่เคยคิดว่าจะได้ แต่ได้มาแล้วต้องทำบุญ มีดวงทุกขลาภ

ความรัก คนมีคู่ระวังเรื่องเวลา ดูแลเอาใจใส่กันให้ดี คนจะเริ่มรักใหม่ เผื่อใจไว้บ้าง , สุขภาพ ถ้าไม่เคยออกกำลังเลย ต้องเริ่มได้แล้ว จากเดินหรืออะไรง่ายๆที่เหมาะกับตัวเอง เพราะโรคภัยจะถามหา โรคจากความเครียด โรคความดันทั้งหลาย โรคจากไขมัน ต้องออกกำลังพักผ่อน ดูแลอาหารให้มากขึ้น