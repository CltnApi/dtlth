---
layout: post
code: "ART24110709027E58X9"
origin_url: "https://www.khaosod.co.th/special-stories/news_9494043"
image: "https://github.com/user-attachments/assets/92165911-1104-492e-ae7c-78110735c284"
title: "เมียฉุนจัด ผัวไม่ยอมล้างจานสักที แก้เผ็ดจี๊ด ปาทิ้งทั้งหมด จะได้ไม่ต้องใช้"
description: "เมียฉุนจัด ผัวอยู่บ้านเฉย ๆ ไม่ยอมล้างจาน หมกไว้นานกว่า 3 วัน แก้เผ็ดสุดจี๊ด ปาทิ้งทั้งหมด จะได้ไม่ต้องมีจานให้ล้าง"
category: "SPECIAL_STORIES"
language: "th"
date: 2024-11-07T09:05:59.025Z
---

# เมียฉุนจัด ผัวไม่ยอมล้างจานสักที แก้เผ็ดจี๊ด ปาทิ้งทั้งหมด จะได้ไม่ต้องใช้

[![เมียฉุนจัด ผัวไม่ยอมล้างจานสักที แก้เผ็ดจี๊ด ปาทิ้งทั้งหมด จะได้ไม่ต้องใช้](https://www.khaosod.co.th/wpapp/uploads/2024/11/wife1107-1w.jpg "เมียฉุนจัด ผัวไม่ยอมล้างจานสักที แก้เผ็ดจี๊ด ปาทิ้งทั้งหมด จะได้ไม่ต้องใช้")](https://www.khaosod.co.th/wpapp/uploads/2024/11/wife1107-1w.jpg)

**เมียฉุนจัด ผัวอยู่บ้านเฉย ๆ ไม่ยอมล้างจาน หมกไว้นานกว่า 3 วัน แก้เผ็ดสุดจี๊ด ปาทิ้งทั้งหมด จะได้ไม่ต้องมีจานให้ล้าง**

เชื่อว่าหลายคนต้องพบเคยเจอปัญหา “งานบ้านงานใคร?” แม้ดูเป็นเรื่องเล็ก ๆ แต่ส่งผลกระทบถึงความสัมพันธ์ในครอบครัวได้ไม่น้อย เช่นเดียวกับภรรยาชาวจีนคนนี้ เธอต้องเหนื่อยหน่ายกับการที่สามีไม่ยอมล้างจาน จึงให้บทเรียนครั้งใหญ่เพื่อที่เขาจะได้ไม่ต้องล้างจานอีกต่อไป!

เรื่องราวเป็นของ “หลี่” ภรรยาสาวจากมณฑลเจียงซู ของจีน เธอรู้สึกโกรธไม่น้อยที่สามีไม่มีความรับผิดชอบ เขาไม่ยอมล้างจานตามที่เธอมอบหมาย โดยแช่จานทิ้งไว้นานถึง 3 วัน

นอกจากฉุนสามีแล้ว เธอก็ไม่พอใจแม่สามีเช่นกัน เพราะหลังจากเธอติเตียนสามี ท่านก็เข้ามาห้ามปรามแถมยังเอ่ยว่า “เรื่องงานบ้าน ถ้าใครว่างก็ควรทำสิ ทำไมต้องทำให้เรื่องเล็กเป็นเรื่องใหญ่”

[![](https://www.khaosod.co.th/wpapp/uploads/2024/11/wife1107-1.jpg)](https://www.khaosod.co.th/wpapp/uploads/2024/11/wife1107-1.jpg)

เมื่อฟังคำพูดของแม่สามี เธอก็ยิ่งโกรธมากขึ้นจึงหันไปถามสามีว่า “คุณคิดไว้แล้วใช่มั้ยว่าถ้าคุณไม่ล้างก็จะมีคนล้างให้คุณเสมอ” แต่สามีกลับตอบอย่างไม่ใส่ใจว่า “ล้างก็คือล้าง คุณจะมาสนใจว่าใครล้างไปทำไม?”

ประโยคข้างต้นทำให้ฟางเส้นสุดท้ายของเธอขาด เธอเดินเข้าไปหยิบจานแล้วปาลงบนพื้น จากนั้นเธอก็พูดทั้งน้ำตาว่าน้ำ “ถ้าไม่เห็นคุณค่าแบบนี้ ฉันจะทุบมันทั้งหมด! จากนี้ไปเราใช้จานชามแบบใช้แล้วทิ้งดีกว่า จะได้ไม่ยุ่งยาก!”

เหตุการณ์นี้เป็นที่ถกเถียงอย่างดุเดือดบนโลกออนไลน์ บางคนกล่าวว่าหลี่ทำเกินเหตุ แต่บางคนบอกว่าพวกเขาเข้าใจความรู้สึกของเธอ ชาวเน็ตคนหนึ่งแสดงความเห็นว่า งานบ้านอาจดูเป็นเรื่องเล็กน้อย แต่การไม่จัดการให้ดีจะส่งผลต่อความสัมพันธ์ของทั้งคู่อย่างแน่นอน อีกทั้งยังมีการแทรกแซงของแม่สามี ได้แต่หวังว่าพวกเขาจะสื่อสารและแก้ไขปัญหาร่วมกันได้

[![](https://www.khaosod.co.th/wpapp/uploads/2024/11/wife1107-2.jpg)](https://www.khaosod.co.th/wpapp/uploads/2024/11/wife1107-2.jpg)

**ขอบคุณที่มา** sohu