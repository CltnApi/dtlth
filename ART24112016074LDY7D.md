---
layout: post
code: "ART24112016074LDY7D"
origin_url: "https://www.khaosod.co.th/sports/news_9514528"
image: "https://github.com/user-attachments/assets/382954f4-81cb-4282-bb9e-2525be21cdf2"
title: "กีฬา กทม. ควงแขน วัดสุทธิวราราม ทะลุตัดเชือก ฟุตบอลนักเรียน กทม."
description: "การแข่งขันฟุตบอลนักเรียนกรุงเทพมหานคร ประจำปี 2567 &#82..."
category: "SPORTS"
language: "th"
date: 2024-11-20T16:14:07.297Z
---

# กีฬา กทม. ควงแขน วัดสุทธิวราราม ทะลุตัดเชือก ฟุตบอลนักเรียน กทม.

[![กีฬา กทม. ควงแขน วัดสุทธิวราราม ทะลุตัดเชือก ฟุตบอลนักเรียน กทม.](https://www.khaosod.co.th/wpapp/uploads/2024/11/ghiio.jpg "กีฬา กทม. ควงแขน วัดสุทธิวราราม ทะลุตัดเชือก ฟุตบอลนักเรียน กทม.")](https://www.khaosod.co.th/wpapp/uploads/2024/11/ghiio.jpg)

การแข่งขันฟุตบอลนักเรียนกรุงเทพมหานคร ประจำปี 2567 “GOVERNOR CUP 2024” เมื่อ วันอังคาร ที่ 19 พ.ย.67 ที่ ศูนย์เยาวชนกรุงเทพมหานคร ไทย-ญี่ปุ่น เป็นการแข่งขันนัดสุดท้าย ของ กลุ่ม เอ

คู่แรก รร.กีฬากรุงเทพมหานคร ที่ชนะมา 2 นัดรวด มี 6 คะแนน พบ รร.อัสสัมชัญ ที่มีอยู่ 1 คะแนน ต้องเก็บชัยชนะให้ได้เพื่อลุ้นเข้ารอบ โดยผลการแข่งขันเป็น รร.กีฬา กทม. ที่เฉือนเอาชนะไปได้ 1-0 จากประตูของ คงณัฐ ท้วมทองดี น.59 ส่งผลให้ รร.กีฬา กทม เก็บ 9 คะแนนเต็ม ผ่านเข้าสู่รอบรองชนะเลิศ ด้วยการเป็นอันดับ 1 ของกลุ่ม เอ

คู่ที่สอง รร.วัดสุทธิวราราม ที่มีอยู่ 3 คะแนน พบ รร.สวนกุหลาบวิทยาลัย ที่มี 1 คะแนน ซึ่งตลอดทั้ง 90 นาที ไม่มีฝ่ายใดทำประตูได้ จบเกมเสมอกันไป 0-0 ทำให้ วัดสุทธิวราราม มีเพิ่มเป็น 4 คะแนน ผ่านเข้าสู่รอบรองชนะเลิศ ด้วยการเป็นอันดับ 2 ของกลุ่ม เอ

สำหรับโปรแกรมนัดต่อไป วันพฤหัสบดี ที่ 21 พ.ย.67 ที่ ศูนย์เยาวชนกรุงเทพมหานคร ไทย-ญี่ปุ่น เป็นการแข่งขันนัดที่ 3 ของ สาย บี คู่แรก รร.เทพศิรินทร์ พย รร.ปทุมคงคา เวลา 15.00 น. และคู่ที่สอง รร.สุรศักดิ์มนตรี พบ รร.กรุงเทพคริสเตียนวิทยาลัย เวลา 17.00 น.