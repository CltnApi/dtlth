---
layout: post
code: "ART2411041617U6G0F4"
origin_url: "https://www.khaosod.co.th/special-stories/news_9490287"
image: "https://github.com/user-attachments/assets/ec574012-baa7-404d-a3b9-05e72eff3969"
title: "สาวผงะ เตือนอันตราย เก็บผงฟอกผมในตู้ ได้กลิ่นไหม้ ควันพุ่ง กลายเป็นสีดำ"
description: "สาวผงะ เตือนอันตราย เก็บผงฟอกผมในตู้ ได้กลิ่นไหม้ ควันพุ่ง กลายเป็นสีดำ ลามติดกระเป๋า ไม่คิดอันตรายขนาดนี้ ชาวเน็ตแห่แชร์ประสบการณ์"
category: "SPECIAL_STORIES"
language: "th"
date: 2024-11-04T16:22:44.072Z
---

# สาวผงะ เตือนอันตราย เก็บผงฟอกผมในตู้ ได้กลิ่นไหม้ ควันพุ่ง กลายเป็นสีดำ

[![สาวผงะ เตือนอันตราย เก็บผงฟอกผมในตู้ ได้กลิ่นไหม้ ควันพุ่ง กลายเป็นสีดำ](https://www.khaosod.co.th/wpapp/uploads/2024/11/burn.jpg "สาวผงะ เตือนอันตราย เก็บผงฟอกผมในตู้ ได้กลิ่นไหม้ ควันพุ่ง กลายเป็นสีดำ")](https://www.khaosod.co.th/wpapp/uploads/2024/11/burn.jpg)

**สาวผงะ เตือนอันตราย เก็บผงฟอกผมในตู้ ได้กลิ่นไหม้ ควันพุ่ง กลายเป็นสีดำ ลามติดกระเป๋า ไม่คิดอันตรายขนาดนี้ ชาวเน็ตแห่แชร์ประสบการณ์**

วันที่ 4 พ.ย. 2567 มีผู้ใช้เฟซบุ๊กเป็นหญิงรายหนึ่งได้โพสต์เตือนเป็นอุทาหรณ์ในกลุ่ม [พวกเราคือผู้บริโภค](https://www.facebook.com/groups/167395380606699/permalink/1580467655966124/?rdid=w6yeeT8DtZV0C53p&share_url=https%3A%2F%2Fwww.facebook.com%2Fshare%2Fp%2FncweR2hSkpGkZJY7) หลังนำผงฟอกผมเก็บใส่ถุงพลาสติกไว้ในตู้ เวลาจะใช้ก็นำออกมาผสม ปรากฏว่าได้กลิ่นเหม็นไหม้ พยายามหาตามเครื่องใช้ไฟฟ้าก็ไม่เจอ และเห็นมีควันออกมาจากตู้

เมื่อเปิดดูก็พบว่าผงฟอกผมกำลังไหม้จนเป็นสีดำและติดไปยังกระเป๋าที่วางอยู่ด้วย โดยเธอบอกอีกว่า น่ากลัวมาก กลิ่นแรงมาก และควันเยอะมาก ไม่คิดว่าผงฟอกผมจะอันตรายขนาดนี้ จึงอยากโพสต์แจ้งเป็นอุทาหรณ์

[![](https://www.khaosod.co.th/wpapp/uploads/2024/11/Screenshot-2024-11-04-221313.jpg)](https://www.khaosod.co.th/wpapp/uploads/2024/11/Screenshot-2024-11-04-221313.jpg)

ทำให้**มีสมาชิกกลุ่มเข้ามาคอมเมนต์แชร์ประสบการณ์เป็นจำนวนมาก** เช่น  
– ผงฟอกต้องอยู่ในบรรจุภัณฑ์เดิมของมันไม่งั้นจะเป็นแบบนี้ค่ะ ถึงแม้จะยังไม่ผสมน้ำยา เราเคยใช้ผงฟอก+น้ำยาที่ผสมแล้ว เหลือจากการลงผม เลยเอาทั้งถ้วยใส่ถุงมัดถุงอย่างดี ไม่เกิน 5 นาที ระเบิดกระจายเต็มห้อง ไอร้อนออกมาจากถุง ด้วยความที่เราไม่รู้

[![](https://www.khaosod.co.th/wpapp/uploads/2024/11/465643418_3949928568559796_2126621389431592377_n.jpg)](https://www.khaosod.co.th/wpapp/uploads/2024/11/465643418_3949928568559796_2126621389431592377_n.jpg)

– น้องที่ทำงานเคยซื้อผงพวกนี้มาฟอกผมเอง วันนั้นน้องเอามาผสมเตรียมฟอก แล้วคุยกันเพลิน วางทิ้งไว้ชักพักควันขึ้น ดีนะยังไม่เอาฟอกผมหนังหัวได้ถลอกแน่ ซื้อจากในแอพหลายเจ้า จำไม่ได้ว่าซื้อจากร้านไหน

[![](https://www.khaosod.co.th/wpapp/uploads/2024/11/465606190_3949928551893131_7355473762324682674_n.jpg)](https://www.khaosod.co.th/wpapp/uploads/2024/11/465606190_3949928551893131_7355473762324682674_n.jpg)

– เราเคยค่ะ ผสมแล้วมันเหลือ เลยจะเอาไว้ลงปลายผม (ผสม 17.00 น. จะลงปลายผมช่วงทุ่ม) ใส่ไว้ในภาชนะพลาสติกแล้วเอาแรปคลุมผมรัดปากภาชนะไว้ ยังไม่ถึงทุ่มดี แรปคลุมผมพองเป็นบอลลูนเลยค่ะ แล้วคือร้อนมากกกเลยทิ้งไปทั้งถ้วยมัดปากถุงสองสามชั้นเลยค่ะ



[![](https://www.khaosod.co.th/wpapp/uploads/2024/11/465841678_3949928505226469_7593222508061186132_n.jpg)](https://www.khaosod.co.th/wpapp/uploads/2024/11/465841678_3949928505226469_7593222508061186132_n.jpg)

ด้านช่างทำผมรายหนึ่งได้เข้ามาแสดงความคิดเห็นว่า “**ผงฟอกผม ต้องอยู่ในบรรจุภัณฑ์และอุณหภูมิที่เหมาะสมค่ะ การเก็บรักษาไม่ควรเก็บไว้ในถุงและในที่อากาศร้อนจัดอุณหภูมิสูง ต้องอยู่ในกระปุกพลาสติกปิดให้แน่นและอยู่ในอุณหภูมิที่ไม่ร้อนและไม่เย็นจนเกินไปค่ะ** เพราะร้านเสริมสวยมีผงฟอกเก็บในร้านกันทุกคน บางคนเก็บเป็น 100 กระปุก แต่ไม่เคยมีใครมีเหตุการณ์แบบนี้นะคะ”

“ฉะนั้น ไม่ควรเก็บไว้ทำเองที่บ้านนะคะ แม้กระทั่งทำเองก็ยังอันตรายมากๆ การใช้ผงฟอกต้องเหมาะสำหรับช่างผมจริงๆ ค่ะ ไม่อย่างนั้นฟอกเองแล้วผมขาดผมร่วง หนังศีรษะเป็นแผลพุพองแพ้ เคมีรุนแรงได้นะคะ”

**“ทางที่ดีทำที่ร้านทำผมจบค่ะและไม่ต้องเก็บผงฟอกเอาไว้เองและทำเองค่ะ อันตราย กับเส้นผมด้วย สุขภาพด้วย ผลิตภัณฑ์นี้ต้องเหมาะกับช่างทำผมเท่านั้นค่ะ เพราะเขาจะรู้จักวิธีการเก็บรักษาและรู้จักอัตราส่วนในการใช้ให้เหมาะกับสภาพผมของเรานะคะ จากช่างทำผมค่ะ”**

[![](https://www.khaosod.co.th/wpapp/uploads/2024/11/hair.jpg)](https://www.khaosod.co.th/wpapp/uploads/2024/11/hair.jpg)