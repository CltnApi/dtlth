---
layout: post
code: "ART24110804160M7MOK"
origin_url: "https://www.khaosod.co.th/special-stories/news_9495671"
image: "https://github.com/user-attachments/assets/bad9f272-a47d-480c-8023-78c682893b66"
title: "เกือบงานเข้า! นกคู่ใจท้าวศรีสุดาจันทร์ ในเรื่องแม่หยัวหาย"
description: "เกือบงานเข้า! นกคู่ใจท้าวศรีสุดาจันทร์ ในเรื่องแม่หยัวหลุดหาย เจ้าของประกาศตามหาลงกลุ่ม วอนคนช่วยหา ถ้าเจอ มีสินน้ำใจตอบแทนให้ ล่าสุดพบแล้ว"
category: "SPECIAL_STORIES"
language: "th"
date: 2024-11-08T04:21:11.885Z
---

# เกือบงานเข้า! นกคู่ใจท้าวศรีสุดาจันทร์ ในเรื่องแม่หยัวหาย

[![เกือบงานเข้า! นกคู่ใจท้าวศรีสุดาจันทร์ ในเรื่องแม่หยัวหาย](https://www.khaosod.co.th/wpapp/uploads/2024/11/Harriss-Hawks-2-1.jpg "เกือบงานเข้า! นกคู่ใจท้าวศรีสุดาจันทร์ ในเรื่องแม่หยัวหาย")](https://www.khaosod.co.th/wpapp/uploads/2024/11/Harriss-Hawks-2-1.jpg)

**เกือบงานเข้า! นกคู่ใจท้าวศรีสุดาจันทร์ ในเรื่องแม่หยัวหลุดหาย เจ้าของประกาศตามหาลงกลุ่ม วอนคนช่วยหา ถ้าเจอ มีสินน้ำใจตอบแทนให้ ล่าสุดพบแล้ว**

กระแสมาแรงทุกอีพี สำหรับ **“แม่หยัว”** ซีรีส์ฟอร์มยักษ์อิงประวัติศาสตร์ของไทย ซึ่งได้นางเอกร้อยล้านอย่าง “ใหม่ ดาวิกา” มารับบทเป็น “พระสนมจินดา” หรือ “ท้าวศรีสุดาจันทร์” ที่ทั้งสวยและฉลาด ในบทนี้จะต้องมีการเลี้ยงเหยี่ยวเอาไว้ติดต่อสื่อสารกับคนนอกวัง

สายพันธุ์จริงๆ คือ เหยี่ยวแฮร์ริส (Parabuteo unicinctus) ซึ่งเดิมเรียกว่า เหยี่ยวปีกอ่าว หรือ เหยี่ยวดำ เป็นนกล่าเหยื่อขนาดกลาง-ใหญ่ ที่ผสมพันธุ์จากทางตะวันตกเฉียงใต้ของสหรัฐอเมริกา ทางใต้สู่ชิลี อาร์เจนตินาตอนกลาง และบราซิล นกชนิดนี้มีอยู่ทั่วไปในยุโรปตะวันตก

[![](https://www.khaosod.co.th/wpapp/uploads/2024/11/capture-20241108-105756-1-622x696.jpg)](https://www.khaosod.co.th/wpapp/uploads/2024/11/capture-20241108-105756-1.jpg)



ล่าสุด เกิดเหตุที่ทำให้ชาวเน็ตตกใจกันยกใหญ่ เมื่อเจ้าของนกในเรื่องได้ประกาศตามหานกตัวนี้ในกลุ่ม “ประกาศนกหาย ตามหาเจ้าของ” เนื่องจากได้หลุดหายไป

โดยระบุว่า _“นกหาย พิกัด ไอคอนสยาม เขตคลองสาน กรุงเทพ นกแฮริส มีเสียงร้องตลอดเวลา นกมีห่วงขาครับ ที่สำคัญนกตัวนี้ เป็นตัวเดียวกับในละคร”แม่หยัว”ครับ_

[![](https://www.khaosod.co.th/wpapp/uploads/2024/11/cats-2-696x464.jpg)](https://www.khaosod.co.th/wpapp/uploads/2024/11/cats-2.jpg)

_ตอนนี้เจ้าของคิดถึงมาก ใครเจอมีสินน้ำใจให้ครับ หรือติดต่อ 095-xxxxxxx ได้24ชม. จับได้จับครับ ถ้าเจอตัวชี้เป้าให้ก็พอ ขอบคุณครับ”_

หลังจากโพสต์ออกไปก็มีคนแซวว่า “น้องไปเที่ยวไหน” ด้านเจ้าของก็มาตอบว่า “ไปส่งสาส์นให้แม่นานไปหน่อย” ทั้งนี้คนส่วนใหญ่ก็เข้ามาให้กำลังใจและอวยพรขอให้เจอนกเร็วๆ

กระทั่งเมื่อไม่กี่นาทีที่ผ่านมา เจ้าของได้มาแจ้งว่าเจอนกแล้ว โดยบอกว่า _“ขอบคุณทุกท่านที่ช่วยกันแชร์ช่วยกันตามหา ตอนนี้มีผู้ใจดี จับตัวไว้ให้แล้วครับ พิกัดเดิมคือ ไอคอนสยาม น้องบินกลับมาที่เดิม กราบขอบคุณทุกท่านจากใจที่ช่วยในครั้งนี้ครับ ขอบคุณจริงๆ”_