---
layout: post
code: "ART2411221537J440QX"
origin_url: "https://www.khaosod.co.th/special-stories/news_9517671"
image: "https://github.com/user-attachments/assets/22a769db-d7cb-49fe-ba4c-e8fb4723c4fd"
title: "ถึงกับฮาลั่น กับคำตอบของหนูน้อยนพมาศ ของหวานที่ชอบที่สุด รับรองขำแน่นอน"
description: "ถึงกับฮาลั่น กับคำตอบของหนูน้อยนพมาศ ของหวานที่ชอบที่สุด ซึ่งเชื่อแน่ว่าคนที่ได้ยินต้องขำกับความน่ารัก น่าเอ็นดูของน้อง จนเป็นที่โ่งดังในโลกโซเชียล "
category: "SPECIAL_STORIES"
language: "th"
date: 2024-11-22T16:26:58.137Z
---

# ถึงกับฮาลั่น กับคำตอบของหนูน้อยนพมาศ ของหวานที่ชอบที่สุด รับรองขำแน่นอน

[![ถึงกับฮาลั่น กับคำตอบของหนูน้อยนพมาศ ของหวานที่ชอบที่สุด รับรองขำแน่นอน](https://www.khaosod.co.th/wpapp/uploads/2024/11/songklakids2.jpg "ถึงกับฮาลั่น กับคำตอบของหนูน้อยนพมาศ ของหวานที่ชอบที่สุด รับรองขำแน่นอน")](https://www.khaosod.co.th/wpapp/uploads/2024/11/songklakids2.jpg)

**ถึงกับฮาลั่น กับคำตอบของหนูน้อยนพมาศ ของหวานที่ชอบที่สุด ซึ่งเชื่อแน่ว่าคนที่ได้ยินต้องขำกับความน่ารัก น่าเอ็นดูของน้อง จนเป็นที่โด่งดังในโลกโซเชียล**

เมื่อวันที่ 21 พ.ย.2567 โด่งดังจนเป็นไวรัลในโลกออนไลน์ หลังผู้ใช้ TikTok ชื่อ [p.pampam\_n.preem นู๋แป้น](https://www.tiktok.com/@p.pampam_n.preem?lang=en) ได้ลงคลิปวิดีโอ การประกวดหนูน้อยนพมาศ ในงานประเพณีลอยกระทง 2568 ของ อ.ควนเนียง จ.สงขลา ที่ผ่านมา

โดยคลิปดังกล่าว เป็นการตอบคำถามของหนูน้อยคนหนึ่ง ในช่วงของการประกวด โดยรายละเอียดในคลิป จะมีพิธีกร ถามคำถามหนูน้อย ผู้เข้าประกวดหมายเลข 6 ว่า อาหารอะไรที่หนูชอบกินมากที่สุด โดยหนูน้อยคนดังกล่าวได้ ตอบเป็นภาษาใต้ ฟังพอจับใจความได้ว่า ผัก เมื่อพิธีกรถามต่อว่า ผักชนิดนั้นคือผักอะไร หนูน้อยตอบว่า ผักเฮาะ(เงาะ) ซึ่งเรียกเสียงหัวเราะและรอยยิ้มจากผู้เข้าร่วมงานได้

จากนั้นพิธีกรได้ถามต่อว่า ผักเฮาะที่ว่า หนูชอบสีอะไร หนูน้อยตอบว่า สีเขียว แม้ว่าคำตอบดังกล่าวจะเรียกเสียงหัวเราะได้เป็นอย่างดี แต่แล้วผู้ที่ร่วมงานก็ต้องอึ้งกับคำตอบของหนูน้อยอีกครั้ง เมื่อพิธีกรถามว่า ชอบของหวานอะไรมากที่สุด หนูน้อยกลับตอบว่า “น้ำตาลทราย”

ซึ่งจากคำตอบดังกล่าวทำให้ผู้เข้าร่วมงานถึงกับหัวเราะลั่น กับความไร้เดียงสาของหนูน้อย ชื่นชมในความน่ารักและน่าเอ็นดู ซึ่งพิธีกรยังถามต่ออีกว่า แล้วของเค็มชอบอะไร น้องตอบกลับมาว่าปลาเค็ม

ภายหลังที่คลิปดังกล่าวได้เผยแพร่ออกไป มียอดเข้าชมสูงเกือบ 3 ล้านวิว และมีคนเข้ามากดถูกใจ และแสดงความคิดเห็น เป็นจำนวนมาก จนทำให้คลิปดังกล่าวเป็นไวรัลในโลกออนไลน์

