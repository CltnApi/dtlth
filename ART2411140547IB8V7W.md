---
layout: post
code: "ART2411140547IB8V7W"
origin_url: "https://www.khaosod.co.th/special-stories/news_9504958"
image: "https://github.com/user-attachments/assets/7bbb227b-705c-4e33-8a89-7574c7c52e17"
title: "โรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครองเครียด"
description: "โรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครอง เครียดหนัก แห่แสดงความคิดเห็น ห่วงหาโรงเรียนใหม่ให้ลูกไม่ทัน"
category: "SPECIAL_STORIES"
language: "th"
date: 2024-11-14T05:51:46.329Z
---

# โรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครองเครียด

[![โรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครองเครียด](https://www.khaosod.co.th/wpapp/uploads/2024/11/school-5.jpg "โรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครองเครียด")](https://www.khaosod.co.th/wpapp/uploads/2024/11/school-5.jpg)

**โรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครอง เครียดหนัก แห่แสดงความคิดเห็น ห่วงหาโรงเรียนใหม่ให้ลูกไม่ทัน**

วันที่ 14 พ.ย.2567 ผู้สื่อข่าวรายงานว่า แฟนเพจเฟซบุ๊ก [โรงเรียนธรรมภิรักษ์ (Thampirakschool)](https://www.facebook.com/photo/?fbid=1103915041744022&set=a.486385313497001) เขตบางพลัด แขวงบางบำหรุ โพสต์ข้อความระบุว่า ประกาศ ด่วนที่สุด เรื่อง โรงเรียนธรรมภิรักษ์ เปิดดำเนินการปีสุดท้าย / โรงเรียนอนุบาลธรรมภิรักษ์เทเวศร์ เปิดปกติและเริ่มรับสมัครนักเรียนใหม่ ปีการศึกษา 2568

1.โรงเรียนธรรมภิรักษ์ จะเปิดดำเนินการถึงสิ้นปีการศึกษา 2567 (มีนาคม 2568) เพื่อปรับปรุงเปลี่ยนแปลงเป็นโรงเรียนนานาชาติ จากประเทศสิงคโปร์ ซึ่งจะพร้อมเปิดดำเนินการสอน ในเดือนสิงหาคม 2569 (สิงหาคม 2026)

2.โรงเรียนอนุบาลธรรมภิรักษ์เทเวศร์ เปิดดำเนินการตามปกติ เปิดรับสมัครนักเรียนใหม่ ปีการศึกษา 2568 ชั้นเตรียมอนุบาล-อนุบาล 3 ตั้งแต่วันจันทร์ที่ 18 พฤศจิกายน 2567 เป็นต้นไป จนกว่าจะเต็ม

ทั้งนี้ นักเรียนอนุบาลจากโรงเรียนธรรมภิรักษ์ ที่ประสงค์จะย้ายไปสาขาเทเวศร์ รับสิทธิ์พิเศษ ส่วนลดค่าเทอม ฯลฯ

หลังจากโพสต์เผยแพร่ออกไป มีผู้ปกครองเข้าไปแสดงความคิดเห็นจำนวนมาก โดยส่วนใหญ่มองว่าทางโรงเรียนแจ้งกะทันหันไปมาก ห่วงว่าจะหาโรงเรียนใหม่ให้ลูกไม่ทัน อยากจะให้เวลามากกว่านี้ รู้สึกใจหาย และเป็นกำลังใจให้กับทางโรงเรียน ฯลฯ

โรงเรียนดัง ประกาศด่วนที่สุด เปิดดำเนินการเป็นปีสุดท้าย ผู้ปกครอง เครียดหนัก แห่แสดงความคิดเห็น ห่วงหาโรงเรียนใหม่ให้ลูกไม่ทัน