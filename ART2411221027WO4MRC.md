---
layout: post
code: "ART2411221027WO4MRC"
origin_url: "https://www.khaosod.co.th/breaking-news/news_9517332"
image: "https://github.com/user-attachments/assets/db1cec7f-5e64-4578-9585-6337d8e3e39c"
title: "ด่วน! ศาลออกหมายจับ 'เจ๊หนิง-สามี-หลาน' ข้อหาร่วมกันแจ้งความเท็จ"
description: "ด่วน! ศาลออกหมายจับ 'เจ๊หนิง-สามี-หลาน' ข้อหาร่วมกันแจ้งความเท็จ ภรรยา บิ๊กโจ๊ก พล.ต.อ.สุรเชษฐ์ หักพาล อดีตรอง ผบ.ตร."
category: "HOT_NEWS"
language: "th"
date: 2024-11-22T10:56:32.463Z
---

# ด่วน! ศาลออกหมายจับ 'เจ๊หนิง-สามี-หลาน' ข้อหาร่วมกันแจ้งความเท็จ

[![ด่วน! ศาลออกหมายจับ 'เจ๊หนิง-สามี-หลาน' ข้อหาร่วมกันแจ้งความเท็จ](https://www.khaosod.co.th/wpapp/uploads/2024/11/Arrest-warrant-issued01_0.jpg "ด่วน! ศาลออกหมายจับ 'เจ๊หนิง-สามี-หลาน' ข้อหาร่วมกันแจ้งความเท็จ")](https://www.khaosod.co.th/wpapp/uploads/2024/11/Arrest-warrant-issued01_0.jpg)

**ด่วน! ศาลออกหมายจับ ‘เจ๊หนิง-สามี-หลาน’ แจ้ง 2 ข้อหา ร่วมกันแจ้งความเท็จ ภรรยา บิ๊กโจ๊ก พล.ต.อ.สุรเชษฐ์ หักพาล อดีตรอง ผบ.ตร.**

กรณีนางศิรินัดดา หักพาล อายุ 50 ปี ผู้เสียหาย ภรรยา บิ๊กโจ๊ก เข้าแจ้งความกับพนักงานสอบสวน สน.พระโขนง ข้อหาร่วมกันแจ้งความเท็จแก่เจ้าพนักงาน เพื่อจะแกล้งให้บุคคลใดต้องรับโทษหรือรับโทษหนักขึ้น กับ น.ส.ธณัฎฐา หรือ เจ๊หนิง อายุ 50 ปี และ พ.ต.อ.ภีมพจน์ น้อมชอบพิทักษ์ อายุ 53 ปี รวมทั้งพยานอีก 1 ราย เมื่อวันที่ 31 ต.ค.ที่ผ่านมา จากนั้นวันที่ 5 พ.ย. พนักงานสอบสวน สน.พระโขนง จึงขออนุมัติหมายจับผู้ต้องหาดังกล่าว โดยศาลพิจารณาให้ออกหมายเรียก เนื่องจากมีที่อยู่เป็นหลักแหล่ง จึงให้พนักงานสอบสวนพิจารณาออกหมายเรียกให้มาพบ หากไม่เข้าพบให้พิจารณาคำร้องขอออกหมายจับผู้ต้องหาทั้ง 3 ราย ตามที่เสนอข่าวไปนั้น

[![](https://www.khaosod.co.th/wpapp/uploads/2024/11/ning-1-696x392.jpg)](https://www.khaosod.co.th/wpapp/uploads/2024/11/ning-1.jpg)

เมื่อวันที่ 22 พ.ย.67 ศาลอาญากรุงเทพใต้ ออกหมายจับผู้ต้องหาจำนวน 3 หมายดังนี้ 1.น.ส.ธณัฎฐา ยอดเยี่ยม 2.นายพงษ์พัฒน์ วรเกต และ 3.นายภีมพจน์ น้อยชอบพิทักษ์ ข้อหา ร่วมกันแจ้งความเท็จว่ามีการกระทำความผิดอาญา (โทษจำคุกไม่เกิน 2 ปี)

และร่วมกันแจ้งความเท็จเพื่อแกล้งให้ได้รับโทษหนักขึ้น (จำคุกไม่เกิน 5 ปี) โดยผู้กล่าวหา คือน.ส.ศิรินัดดา หักพาล อายุ 50 ปี ผู้เสียหาย ภรรยา พล.ต.อ.สุรเชษฐ์ หักพาล อดีตรอง ผบ.ตร.