---
layout: post
code: "ART2411290926RCY5GY"
origin_url: "https://www.khaosod.co.th/sports/news_9527632"
image: "https://github.com/user-attachments/assets/ccf802a1-6828-488e-846d-6690ca589d9e"
title: "อาร์เนอ ยก เป๊ป กุนซือดีสุดในโลก - เชื่อหาทางกู้ฟอร์ม แมนฯ ซิตี้ ได้"
description: "อาร์เนอ ชล็อต เฮดโค้ช ลิเวอร์พูล ยกย่อง เป๊ป กวาร์ดิโอลา ผู้จัดการทีม แมนเชสเตอร์ ซิตี้ ว่าเป็นกุนซือที่ดีสุดในโลก พร้อมเชื่อว่าจะหาหนทางในการกู้สถานการณ์ของ \"เรือใบสีฟ้า\" กลับมาได้"
category: "SPORTS"
language: "th"
date: 2024-11-29T09:36:55.921Z
---

# อาร์เนอ ยก เป๊ป กุนซือดีสุดในโลก - เชื่อหาทางกู้ฟอร์ม แมนฯ ซิตี้ ได้

[![อาร์เนอ ยก เป๊ป กุนซือดีสุดในโลก - เชื่อหาทางกู้ฟอร์ม แมนฯ ซิตี้ ได้](https://www.khaosod.co.th/wpapp/uploads/2024/11/slot-pep-87455.jpg "อาร์เนอ ยก เป๊ป กุนซือดีสุดในโลก - เชื่อหาทางกู้ฟอร์ม แมนฯ ซิตี้ ได้")](https://www.khaosod.co.th/wpapp/uploads/2024/11/slot-pep-87455.jpg)

**อาร์เนอ ชล็อต เฮดโค้ช ลิเวอร์พูล ยกย่อง เป๊ป กวาร์ดิโอลา ผู้จัดการทีม แมนเชสเตอร์ ซิตี้ ว่าเป็นกุนซือที่ดีสุดในโลก พร้อมเชื่อว่าจะหาหนทางในการกู้สถานการณ์ของ “เรือใบสีฟ้า” กลับมาได้**

โดย แมนฯ ซิตี้ กำลังเจอวิกฤตเรื่องผลงานหลังไม่ชนะใครมาแล้ว 6 นัดติดต่อกันทุกรายการ และเป็นการพ่าย 5 นัดติด และเสมอ 1 นัด และโปรแรกมในเกมต่อไปของพวกเขาคือการต้องบุกไปเยือน ลิเวอร์พูล ทีมจ่าฝูงในศึกพรีเมียร์ลีก วันที่ 1 ธ.ค.นี้

ถึงแม้ว่า “เรือใบสีฟ้า” กำลังเจอปัญหาอย่างหนักแต่ล่าสุด อาร์เนอ ให้สัมภาษณ์ยกย่อง เป๊ป ว่า คือกุนนซือที่ดีที่สุดในโลก และเชื่อว่าจะหาหาทางในการกู้สถานการณ์ของทีมกลับมาได้ แต่หวังว่าจะไม่ใช่ในแมตช์ที่จะเจอกับ “หงส์แดง”

“เหตุผลดีที่สุดอย่างหนึ่งที่ผมคิดว่า เป๊ป กวาร์ดิโอลา คือผู้จัดการทีมที่ดีสุดในโลกก็คือเพราะเขามักจะหาทางแก้ไขปัญหาของตัวเองได้เสมอ ผมจะไม่แปลกใจเลยหาก เป๊ป จะคิดไอเดียสุดบรรเจิดขึ้นมาได้ เขาเริ่มเล่นฟูลแบ็ก และเซ็นเตอร์แบ็กในตำแหน่งหมายเลข 6″

“เมื่อเขาทำแบบนั้น เราคิดว่า เขาบ้าไปแล้ว จากนั้นเราก็ลองทำตามดู เพราะมันเป็นไอเดียสุดบรรเจิด ถ้าใครคิดอะไรออก ก็คงเป็นเขา เขาจะหาทางแก้ปัญหา และจะจัดการมันอีกครั้ง แต่หวังว่าจะเป็นหลังจากวันอาทิตย์”