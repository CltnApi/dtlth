---
layout: post
code: "ART2411151011Z6489Z"
origin_url: "https://www.khaosod.co.th/sports/news_9507385"
image: "https://github.com/user-attachments/assets/924be2b5-6f1f-45eb-a26c-f0a199e06328"
title: "เซฟค่าใช้จ่ายเพิ่ม แมนยู ส่อลดงบหนุนสมาคมแฟนบอลคนพิการ"
description: "สื่อรายงาน แมนเชสเตอร์ ยูไนเต็ด กำลังพิจารณาในการลดงบสนับสนุนสมาคมแฟนบอลคนพิการของสโมสรเพื่อเป็นการเซฟค่าใช้จ่ายเพิ่ม"
category: "SPORTS"
language: "th"
date: 2024-11-15T14:41:07.604Z
---

# เซฟค่าใช้จ่ายเพิ่ม แมนยู ส่อลดงบหนุนสมาคมแฟนบอลคนพิการ

[![เซฟค่าใช้จ่ายเพิ่ม แมนยู ส่อลดงบหนุนสมาคมแฟนบอลคนพิการ](https://www.khaosod.co.th/wpapp/uploads/2024/11/manchester-logo-556658.jpg "เซฟค่าใช้จ่ายเพิ่ม แมนยู ส่อลดงบหนุนสมาคมแฟนบอลคนพิการ")](https://www.khaosod.co.th/wpapp/uploads/2024/11/manchester-logo-556658.jpg)

**สื่อรายงาน แมนเชสเตอร์ ยูไนเต็ด กำลังพิจารณาในการลดงบสนับสนุนสมาคมแฟนบอลคนพิการของสโมสรเพื่อเป็นการเซฟค่าใช้จ่ายเพิ่ม**

โดย แมนฯ ยูไนเต็ด ภายใต้การบริหารของ อิเนออส กลุ่มทุนเจ้าของร่วมรายใหม่ที่นำโดย เซอร์จิม แรตคลิฟฟ์ ซึ่งเข้ามาเทคโอเวอร์หุ้นจำนวน 27.7 เปอร์เซ็นต์เมื่อปีที่แล้ว มีนโยบายในการลดค่าใช้จ่ายสโมสรซึ่งก่อนหน้านี้พวกเขามีการเลิกจ้างพนักงานกว่า 250 ตำแหน่งมาแล้ว

FILE PHOTO: Soccer Football – FA Cup – Final – Manchester City v Manchester United – Wembley Stadium, London, Britain – May 25, 2024 Manchester United manager Erik ten Hag shakes hands with co owner Jim Ratcliffe after winning the FA Cup Action Images via Reuters/Andrew Couldridge/File Photo



รวมไปถึงการยกเลิกสัญญากับ เซอร์อเล็กซ์ เฟอร์กูสัน อดีตบรมกุนซือจากตำแหน่งทูตสโมสรทั่วโลกหลังจบฤดูกาลนี้ซึ่งทำให้พวกเขาประหยัดค่าใช้จ่ายไปได้ปีละ 2.16 ล้านปอนด์ (ราว 95.5 ล้านบาท) ซึ่งส่งผลให้เกิดเสียงวิจารณ์อย่างหนัก

กระทั่งล่าสุด “เดลี เมล” ระบุว่า แมนฯ ยูไนเต็ด ยังคงหาช่องทางในการประหยัดค่าใช้จ่ายของสโมสรเพิ่มอีกโดนล่าสุดคือการพิจารณาลดงบสนับสนุนสมาคมแฟนบอลคนพิการของสโมสร (MUDSA) ซึ่งปัจจุบันพวกเขาจ่ายอยู่ที่ปีละ 40,000 ปอนด์ (ราว 1.76 ล้านบาท)

ทั้งนี้เงินทุนจำนวนดังกล่าวจะนำไปใช้ในการจัดกิจกรรมหลายด้าน เช่น ปาร์ตี้คริสต์มาสซึ่งจะมีผู้เล่นจากทีมชุดใหญ่เข้าร่วมด้วย รวมถงการจัดงานกีฬาสำหรับผู้พิการ เป็นต้น