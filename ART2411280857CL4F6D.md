---
layout: post
code: "ART2411280857CL4F6D"
origin_url: "https://www.khaosod.co.th/entertainment/news_9525211"
image: "https://github.com/user-attachments/assets/4f8b63bc-678f-4d23-aed4-79393ca5d27c"
title: "แม่นกน้อย เคยโดนตราหน้าว่าไม่มีวันได้ดี คือแรงผลักให้มีวันนี้ ท้อได้แต่แพ้ไม่ได้"
description: "เปิดเรื่องราวชีวิต แม่นกน้อย อุไรพร เคยโดนตราหน้าว่าไม่มีวันได้ดี คือแรงผลักที่ทำให้มีในวันนี้ คิดเสมอท้อได้แต่แพ้ไม่ได้ ไม่ทิ้งใครไว้ข้างหลัง"
category: "ENTERTAINMENT"
language: "th"
date: 2024-11-28T09:46:28.094Z
---

# แม่นกน้อย เคยโดนตราหน้าว่าไม่มีวันได้ดี คือแรงผลักให้มีวันนี้ ท้อได้แต่แพ้ไม่ได้

[![แม่นกน้อย เคยโดนตราหน้าว่าไม่มีวันได้ดี คือแรงผลักให้มีวันนี้ ท้อได้แต่แพ้ไม่ได้](https://www.khaosod.co.th/wpapp/uploads/2024/11/maenok_281167-1.jpg "แม่นกน้อย เคยโดนตราหน้าว่าไม่มีวันได้ดี คือแรงผลักให้มีวันนี้ ท้อได้แต่แพ้ไม่ได้")](https://www.khaosod.co.th/wpapp/uploads/2024/11/maenok_281167-1.jpg)

**เปิดเรื่องราวชีวิต แม่นกน้อย อุไรพร เคยโดนตราหน้าว่าไม่มีวันได้ดี คือแรงผลักที่ทำให้มีในวันนี้ คิดเสมอท้อได้แต่แพ้ไม่ได้**

**“พ่อหลอด” คือความรักครั้งแรกและความรักครั้งเดียวของ “แม่นกน้อย” แต่กว่าจะได้มาลงเอยกันก็เสียน้ำตามาเยอะอยู่**

**“เสียงอิสาน”** ตำนานหมอลำไม่มีวันตายของ **“แม่นกน้อย อุไรพร”** สืบทอดจากรุ่นสู่รุ่นด้วยการปรับตัวให้เข้ากับคนรุ่นใหม่ เน้นความสนุกแต่ยังรักษาวัฒนธรรมคนอีสาน ภาพคณะหมอลำวงใหญ่ บนเวทีที่จัดเต็มด้วยแสงสีเสียง อันเป็นภาพจำของความสนุกสนานแบบพื้นบ้านชาวอีสาน เชื่อว่าหลายคนน่าจะรู้จักคณะหมอลำ **“เสียงอิสาน”** คณะหมอลำในตำนานที่มีชื่อเสียงมาอย่างยาวนาน

![แม่นกน้อย เคยโดนตราหน้าว่าไม่มีวันได้ดี คือแรงผลักให้มีวันนี้ ท้อได้แต่แพ้ไม่ได้](https://www.khaosod.co.th/wpapp/uploads/2024/11/maenok_281167-6.jpg)

เมื่อได้มาเป็นแขกรับเชิญคนพิเศษในรายการ **Club Friday Show** ผลิตโดย CHANGE2561**แม่นกน้อย อุไรพร** ได้มาเปิดเรื่องราวในชีวิตพร้อมและเผยความรักแบบทุกซอกทุกมุมในใจเพราะอุ่นใจที่ได้มานั่งคุยมานั่งเล่าที่นี่เป็นที่แรก เคยโดนตราหน้าว่าไม่มีวันได้ดี คือแรงผลักที่ทำให้มีในวันนี้ **“พ่อหลอด”** คือความรักครั้งแรกและความรักครั้งเดียวของ **“แม่นกน้อย”**

แต่กว่าจะได้มาลงเอยกันก็เสียน้ำตามาเยอะอยู่ คนกลางลำบากใจ เมื่อแม่ยายให้พ่อหลอดเลือกระหว่าง **“ไก่ชน”** หรือ **“เมีย”** !? ส่วนพ่อหลอดให้แม่นกน้อยเลือกระหว่าง **“แม่”** กับ **“ผัว”** !? สุดท้ายแม่นกน้อยจะเลือกใคร และคิดเสมอท้อได้แต่แพ้ไม่ได้ แม้ชีวิตจะดิ่งขนาดไหนก็จะไม่ทิ้งใครไว้ข้างหลัง…

ADVERTISEMENT

เกือบปิดตำนานเสียงอิสาน หลังสูญเสียพ่อหลอดและเกิดเหตุไฟไหม้ แม่นกน้อยผ่านมรสุมชีวิตช่วงนั้นมาได้อย่างไรอย่ามาเก่งกับแม่นกน้อย แม่จะไม่ยอมเป็นสนามอารมณ์ชาวเน็ตเด็ดขาด ด่ามาด่ากลับไม่โกง

**ตอนที่ร้องเพลงตอนนั้นเนี่ยถือว่าเป็นวัยรุ่นที่มีหนุ่มๆ เข้ามาจีบเยอะไหม?**

**นกน้อย อุไรพร** : ไม่มีหนุ่มจีบเลยเพราะว่าแม่ไม่สวย เกิดมาแล้วไม่ได้เป็นสาว แก่เลย

**แล้วในความที่ไม่มีคนจีบแต่เรามีมุมมองในเรื่องของความรักไหมตอนนั้นอยากมีแฟนหรือไม่เลย ฉันคิดแต่เรื่องงานจะร้องเพลงอย่างเดียว?**

**นกน้อย อุไรพร** : คิดแต่เรื่องอยากเป็นนักร้องในหัว ครอบครัวก็ไม่เห็นด้วย สิ่งที่เป็นแรงผลักคือให้มันไปเลยมันก็คงไม่พ้นต้องขายตัว

**ซึ่งใครจะไปคิดว่าพ่อหลอดจะกลายเป็นความรักครั้งแรกและเป็นความรักครั้งเดียวของแม่นกน้อย?**

**นกน้อย อุไรพร** : จริงค่ะ

![แม่นกน้อย เคยโดนตราหน้าว่าไม่มีวันได้ดี คือแรงผลักให้มีวันนี้ ท้อได้แต่แพ้ไม่ได้](https://www.khaosod.co.th/wpapp/uploads/2024/11/maenok_281167-5.jpg)

**เห็นเคยดูถูกว่ายังไงก็จะไม่มาเป็นแฟนของแม่นกหรอก?**

**นกน้อย อุไรพร** : ก็สาวเยอะค่ะ พี่ชอบท่าน ท่านก็มีข้อต่อรองกับแม่เหมือนกันว่าถ้าอยากเป็นแฟนท่านต้องอยู่ใต้อาณัติใช้คำนี้เลยนะ

**แล้วเวลาเขาเจ้าชู้เราหัวใจแตกสลายไหม?**

**นกน้อย อุไรพร** : (หัวเราะ) …. พี่อั๋นก็ผู้หญิงเนอะก็ต้องมีบ้าง

**คืออย่างไรเอ่ยรักแท้แพ้ไก่ชน?**

**นกน้อย อุไรพร** : ชอบมากที่สุดคือชอบไก่ชนเราไม่เท่าไหร่นะ การต่อสู้ระหว่างพ่อหลอดกับแม่ของเราต่างหาก ไม่ได้แล้วนกต้องกลับบ้าน ก็ให้เลือกไงว่าระหว่างไก่ชนกับเมียจะเอาอะไร

**นกน้อย อุไรพร** : แล้วพ่อหลอดก็ตามไป แต่ไม่ได้ไปญาติดีกับเรานะ ระหว่างแม่กับผัวเลือกอะไร?

**วิกฤตหนึ่งของวงในตอนนั้นคิดถึงขั้นยุบวงเลยใช่ไหมคุณแม่?**

**นกน้อย อุไรพร** : คุณพ่อก็ไม่ค่อยสบายไม่มีเงินรักษากัน แล้วก็ไม่มีเงินที่จะทำวงต่อ พ่อให้ขายบ้านแต่ให้ยุบวงให้เลือกว่าจะอะไร แม่ก็ออกมาไลฟ์สดร้องไห้ จริงเหรอเสียงอิสานจะยุบวงเหรอ

![แม่นกน้อย เคยโดนตราหน้าว่าไม่มีวันได้ดี คือแรงผลักให้มีวันนี้ ท้อได้แต่แพ้ไม่ได้](https://www.khaosod.co.th/wpapp/uploads/2024/11/maenok_281167-4.jpg)

**มีท้อใจบ้างไหมเอ่ยว่าทำไมต้องมานั่งแบกผู้คนมากมายขนาดนี้?**

**นกน้อย อุไรพร** : ความเป็นตาซังของแม่ก็มี คือเราเองก็อยู่ในตัวเราแพ้ไม่ได้นะ ท้อได้แพ้ไม่ได้นะ

**แต่มรสุมชีวิตยังไม่หยุด?**

**นกน้อย อุไรพร** : ตอนเสียพ่อหลอดแล้วก็ไฟไหม้สตูใหญ่สตูไลฟ์สด ตอนพ่อหลอดท่านจะจากเราไปผมจะไม่ให้อะไรคุณเลย ของของผมที่ผมสร้างไว้คุณต้องสร้างเอาใหม่ตอนนั้นก็ไม่เข้าใจว่าท่านพูดหมายถึงอะไร ก็ต่อมาท่านตายจากแล้วไฟไหม้เลยค่ะ เอาไปหมดเลย คุณต้องสร้างเอาใหม่นะถ้าคุณดื้อยังทำวงอยู่น้ำตาของแม่ไม่ได้ไหลออกมาอาบแก้ม แต่มันไหลอาบใจแม่กลืนก้อนนั้น โอเค พ่อหลอดไม่ให้รู้แล้วคำพูดของท่านสื่อถึงอะไร

**ติดตามความเรื่องราวเต็มๆ** **“แม่นกน้อย อุไรพร” ได้ในรายการ Club Friday Show** **วัน เสาร์ ที่ 30 พฤศจิกายนนี้ เวลา 11.00 น. ทางช่องวัน31**