---
layout: post
code: "ART2411231022FC4WOR"
origin_url: "https://www.khaosod.co.th/sports/news_9518499"
image: "https://github.com/user-attachments/assets/18d0e79d-fca0-4e63-98c9-ff1370d4868c"
title: "กวินทร์ แนะแข้งรุ่นน้องใส่เต็มกับสโมสร เพื่อต่อยอดสู่ผลงานที่ดีของ ทีมชาติไทย"
description: "เมื่อวันที่ 23 พ.ย. ที่ ร้าน Ari Football One Bangkok Parade ชั้น 2 Ari Football จับมือกับ adidas Thailand นำถ้วยอาเซียน มิตซูบิชิ อิเลคทริก คัพ โทรฟี่"
category: "SPORTS"
language: "th"
date: 2024-11-23T10:37:34.017Z
---

# กวินทร์ แนะแข้งรุ่นน้องใส่เต็มกับสโมสร เพื่อต่อยอดสู่ผลงานที่ดีของ ทีมชาติไทย

[![กวินทร์ แนะแข้งรุ่นน้องใส่เต็มกับสโมสร เพื่อต่อยอดสู่ผลงานที่ดีของ ทีมชาติไทย](https://www.khaosod.co.th/wpapp/uploads/2024/11/kawin.jpg "กวินทร์ แนะแข้งรุ่นน้องใส่เต็มกับสโมสร เพื่อต่อยอดสู่ผลงานที่ดีของ ทีมชาติไทย")](https://www.khaosod.co.th/wpapp/uploads/2024/11/kawin.jpg)

เมื่อวันที่ 23 พ.ย. ที่ ร้าน Ari Football One Bangkok Parade ชั้น 2 Ari Football จับมือกับ adidas Thailand นำถ้วยอาเซียน มิตซูบิชิ อิเลคทริก คัพ โทรฟี่ มาให้แฟนๆ สัมผัส พร้อมจัดกิจกรรม Meet and Greet ใกล้ชิดกับอดีตผู้รักษาประตูทีมชาติไทย กวินทร์ ธรรมสัจจานันท์

“ตอง” กวินทร์ ธรรมสัจจานันท์ เผยว่า สำหรับศึกฟุตบอลชิงแชมป์อาเซียน เป็นศึกที่ยิ่งใหญ่สำหรับโซนเรา ซึ่งความคาดหวังของแฟนบอลชาวไทยทั่วประเทศ และทีมงานนักเตะทุกคน ก็หวังได้แชมป์รายการนี้ ตนคิดว่าเราคงต้องก้าวข้าม กับคำว่าจะมีตัวผู้เล่นคนไหนเข้ามาได้แล้ว ภายใต้กฏเกณฑ์ที่ทรัพยากรที่เราต้องเลือกเข้ามา มี 2 อย่าง คือ นักฟุตบอลต้องโชว์ฟอร์มกับสโมสรให้ดี เพื่อถูกเรียกติดทีมชาติ อีกอย่างคือโค้ช จะเป็นคนแรกเรียกคนที่เหมาะสมเข้ามาในแต่ละตำแหน่ง ถ้ารู้สึกว่าตัวเองทำเพื่อชาติ เราก็ต้องพยายามทำเต็มที่อย่างทุกวันกับสโมสร และใส่อย่างเต็มที่ หากเป็นเช่นนี้แล้วไม่ว่าใครลงไปในสนามก็เชื่อว่าจะทำผลงานได้ดี

“ช่วงทีมชาติ มันเป็นช่วงทัวร์นาเมนต์สั้นๆ อยากฝากถึงน้องๆ นักกีฬาทุกคน ที่อยู่สโมสร ณ ตอนนี้ อยากให้เข้มข้นกับการฝึกซ้อม เต็มที่เวลาลงสนาม จะได้ต่อยอดมายังทีมชาติ เพื่อประโยชน์ต่อทีมชาติไทยด้วย”

สำหรับ ฟุตบอล “เอเอฟเอฟ มิตซูบิชิ อิเล็คทริค คัพ 2024” จะแข่งขันระหว่างวันที่ 8 ธันวาคม 2567 – 5 มกราคม 2568 โดย ทีมชาติไทย อยู่ในกลุ่มเอ ร่วมกับ มาเลเซีย, สิงคโปร์, กัมพูชา และ ติมอร์ เลสเต

ส่วนโปรแกรมการแข่งขันของทีมชาติไทย ในรอบแรก ประกอบด้วย พบ ติมอร์ เลสเต (เยือน) ที่สนามฮัง เดย์ สเตเดียม (เวียดนาม) วันที่ 8 ธันวาคม 2567 เวลา 20.00 น., พบ มาเลเซีย (เหย้า) ที่ราชมังคลากีฬาสถาน วันที่ 14 ธันวาคม 2567 เวลา 20.00 น., พบ สิงคโปร์ (เยือน) ที่สนามกีฬาจาลันเบซาร์ วันที่ 17 ธันวาคม 2567 เวลา 19.30 น., พบ กัมพูชา (เหย้า) ที่ราชมังคลากีฬาสถาน วันที่ 20 ธันวาคม 2567 เวลา 20.00 น.



