---
layout: post
code: "ART24110507228I527S"
origin_url: "https://www.khaosod.co.th/breaking-news/news_9490402"
image: "https://github.com/user-attachments/assets/29155852-db29-4830-94d3-d207db71f86f"
title: "เผยพฤติกรรม พระปลัดรองเจ้าอาวาส วัดป่าดัง หลังถูกแฉซุกสีกาสาว"
description: "เผยพฤติกรรม พระปลัดรองเจ้าอาวาส วัดป่าดัง หลังถูกแฉซุกสีกาสาว เลี้ยงดูเปย์ฉ่ำ ด้าน ผอ.สำนักพุทธฯ ลงพื้นที่ตรวจสอบแล้ว ไร้เงา ไม่รู้ไปทำกิจที่ไหน"
category: "HOT_NEWS"
language: "th"
date: 2024-11-05T07:32:26.919Z
---

# เผยพฤติกรรม พระปลัดรองเจ้าอาวาส วัดป่าดัง หลังถูกแฉซุกสีกาสาว

[![เผยพฤติกรรม พระปลัดรองเจ้าอาวาส วัดป่าดัง หลังถูกแฉซุกสีกาสาว](https://www.khaosod.co.th/wpapp/uploads/2024/11/Phra-Palad-Deputy-Abbot.jpg "เผยพฤติกรรม พระปลัดรองเจ้าอาวาส วัดป่าดัง หลังถูกแฉซุกสีกาสาว")](https://www.khaosod.co.th/wpapp/uploads/2024/11/Phra-Palad-Deputy-Abbot.jpg)

**เผยพฤติกรรม พระปลัดรองเจ้าอาวาส วัดป่าดัง หลังถูกแฉซุกสีกาสาว เลี้ยงดูเปย์ฉ่ำ ด้าน ผอ.สำนักพุทธฯ ลงพื้นที่ตรวจสอบแล้ว ไร้เงา ไม่รู้ไปทำกิจที่ไหน**

จากกรณี รองเจ้าอาวาสวัดป่าชื่อดังใน จ.มหาสารคาม มีพฤติกรรมเชิงชู้สาวกับสีกา จากกระแสในโลกออนไลน์ ซึ่งมีภาพปรากฏการโอนเงินผ่านบัญชีธนาคารไปให้สีกา โดยใช้ชื่อบัญชีส่วนตัว สร้างความกังวลใจให้กับบรรดาชาวพุทธ อยากให้ลงมาตรวจสอบ ตามที่เสนอข่าวไปแล้วนั้น

ความคืบหน้าล่าสุดวันที่ 5 พ.ย.2567 นายสมพร จันอุด ผู้อำนวยการสำนักงานพระพุทธศาสนาจังหวัดมหาสารคาม กล่าวว่า ภายหลังจากทราบเรื่อง ได้ลงพื้นที่มายังวัดที่พระที่ปรากฏในข่าวสังกัดอยู่ ซึ่งอยู่เขตเทศบาลเมืองมหาสารคาม โดยสำนักพุทธฯ นำเรื่องที่เกิดขึ้นแจ้งให้กับคณะสงฆ์ต้นสังกัดของพระรูปดังกล่าวทราบถึงพฤติกรรมไม่เหมาะสมที่เกิดขึ้น

เผยพฤติกรรม พระปลัดรองเจ้าอาวาส วัดป่าดัง หลังถูกแฉซุกสีกาสาว เลี้ยงดูเปย์ฉ่ำ ด้าน ผอ.สำนักพุทธฯ ลงพื้นที่ตรวจสอบแล้ว ไร้เงา ไม่รู้ไปทำกิจที่ไหน

นายสมพร กล่าวต่อว่า โดยได้ตามกระแสข่าวตั้งแต่เช้า ที่ทราบมาจากโซเชียล เบื้องต้นเราได้ข้อมูลเพิ่มเติมว่า ผู้ที่เป็นกระแสข่าวนั้นเป็นใคร เป็นพระวัดไหน จึงมาปฏิบัติตามหน้าที่ แจ้งเจ้าคณะปกครองทราบ และดำเนินการตามพระธรรมวินัยต่อไป

นายสมพร กล่าวอีกว่า ซึ่งก็จะเป็นเรื่องของกระบวนการพิจารณาตามอำนาจหน้าที่ของเจ้าคณะปกครองในปัจจุบัน และต้องให้ความเป็นธรรมกับผู้ถูกกล่าวหาให้ได้มีโอกาสมาชี้แจงข้อเท็จจริงท่ามกลางคณะสงฆ์ ทางคณะสงฆ์จะได้รวบรวมข้อมูล พร้อมตรวจสอบข้อเท็จจริง เมื่อได้ข้อเท็จจริงแล้ว คณะสงฆ์จะได้แจ้งกลับมาให้สำนักพุทธฯทราบต่อไป

[![](https://www.khaosod.co.th/wpapp/uploads/2024/11/5-พระ7.jpg)](https://www.khaosod.co.th/wpapp/uploads/2024/11/5-พระ7.jpg)

ทั้งนี้ หลังจากที่ข่าวพระซุกสีกาเป็นข่าวออกไป พบปรากฏชื่อที่โซเชียลมีเดียได้กล่าวอ้าง คือ พระปลัดรูปดังกล่าว เป็นรองเจ้าอาวาสวัดพุทธวนาราม (วัดป่าวังน้ำเย็น) ต.เกิ้ง อ.เมืองมหาสารคาม

ผู้สื่อข่าวได้ลงพื้นที่และสอบถามกับพระที่รู้จักพระปลัด ทราบว่าไม่พบเจอพระปลัดทั้งที่วัดป่าวังน้ำเย็นหรือที่วัดมหาชัยพระอารามหลวงที่เคยเป็นกุฏิจำวัด และไม่มีใครในวัดป่าวังน้ำเย็นได้พบเจอพระปลัดตั้งแต่เมื่อวานแล้ว

[![](https://www.khaosod.co.th/wpapp/uploads/2024/11/5-พระ6.jpg)](https://www.khaosod.co.th/wpapp/uploads/2024/11/5-พระ6.jpg)

โดยไม่ทราบว่าออกไปทำกิจที่ไหน และยังไม่ความเคลื่อนไหวว่ามีการเข้ามาชี้แจงหรือทำพิธีลาสิขาตามกระแสสังคมที่เรียกร้องให้พิจารณาแต่อย่างใด

พระรูปหนึ่งที่รู้จักกับพระปลัด กล่าวว่า พระปลัดเป็นพระที่มีความรู้ความสามารถและทำงานให้ทั้งวัดมหาชัยพระอารามหลวงและวัดพุทธวนาราม(วัดป่าวังน้ำเย็น) มาหลายปี

พระ กล่าวต่อว่า ตลอดจนอาสาทำงานตามที่เจ้าคณะผู้ปกครองได้สั่งการอย่างต่อเนื่อง ถือเป็นพระที่ขยันและมีความรู้ความเข้าใจในพิธีการต่าง ๆ ดี ที่ผ่านมาไม่เคยมีเรื่องประพฤติตนเสื่อมเสียใด ๆ และไม่ทราบว่าขณะนี้พระปลัดไปไหนเพราะไม่ได้เจอกันมาสักพักใหญ่แล้ว