---
layout: post
code: "ART2411270911D7KSHV"
origin_url: "https://www.khaosod.co.th/breaking-news/news_9523756"
image: "https://github.com/user-attachments/assets/a8460bce-93c5-4ee5-8b12-e3c6a39dceed"
title: "แอนนา ไม่ยื่นอุทธรณ์ โดนจำคุก 100 ปี ยอมรับกรรม น้ำหนักลง 10 กิโล ชีวิตไม่ได้สุขสบาย"
description: "แอนนา ไม่ยื่นอุทธรณ์ โดนจำคุก 100 ปี ยอมรับกรรม น้ำหนักลง 10 กิโล ชีวิตไม่ได้สุขสบาย เผยยังมีอีกหลายสิบคดีที่ยังรอตัดสิน คาดว่า ตัดสิน รวมๆ น่าจะถึงพันปี"
category: "HOT_NEWS"
language: "th"
date: 2024-11-27T10:02:01.949Z
---

# แอนนา ไม่ยื่นอุทธรณ์ โดนจำคุก 100 ปี ยอมรับกรรม น้ำหนักลง 10 กิโล ชีวิตไม่ได้สุขสบาย

[![แอนนา ไม่ยื่นอุทธรณ์ โดนจำคุก 100 ปี ยอมรับกรรม น้ำหนักลง 10 กิโล ชีวิตไม่ได้สุขสบาย](https://www.khaosod.co.th/wpapp/uploads/2024/11/anna5445-2.jpg "แอนนา ไม่ยื่นอุทธรณ์ โดนจำคุก 100 ปี ยอมรับกรรม น้ำหนักลง 10 กิโล ชีวิตไม่ได้สุขสบาย")](https://www.khaosod.co.th/wpapp/uploads/2024/11/anna5445-2.jpg)

**แอนนา ไม่ยื่นอุทธรณ์ โดนจำคุก 100 ปี ยอมรับกรรม น้ำหนักลง 10 กิโล ชีวิตไม่ได้สุขสบาย เผยยังมีอีกหลายสิบคดีที่ยังรอตัดสิน คาดว่า ตัดสิน รวมๆ น่าจะถึงพันปี**

หลังจาก แอนนา วรินทร หรือ แอนนา ทีวีพูล ถูกผู้เสียหายแจ้งความเอาผิด คดีกล่องสุ่มทิพย์ มีผู้เสียหายรวม 119 ราย ความเสียหายกว่า 111 ล้านบาท และถูกจับกุมในข้อหาฉ้อโกงประชาชน จากนั้นแอนนาได้ตัดสินใจเข้าเรือนจำ ไม่ขอประกันตัวสู้

สำหรับความคืบหน้า วันที่ 27 พ.ย.67 **โบกัส ซุปตาร์** คนสนิทของแอนนา โพสต์อัพเดตความเคลื่อนไหวของเพื่อนสุดที่รักที่เดินทางมาฟังคำตัดสินของศาล

โดยระบุว่า “วันนี้โบกัส มาเยี่ยมแอนนา 27 พฤศจิกายน 67 เรื่องเล่าในวันที่มาหา วรินทร วัตรสังข์ #แอนนา วันนี้ แอนนาขึ้นศาล เรามานั่งรอฟังคำตัดสิน

“อัปเดตล่าสุด นางไม่อุทธรณ์ รวมคดีที่ตัดสินแล้ว 10+ กว่าคดีแล้ว ศาลจำคุกรวม 100 กว่าปี ยินดีรับสภาพ ย้ำ!! ฝากขอโทษผู้เสียหาย“

“และฝากบอกถึง FC ทุกท่าน ที่ยังรักแอนนา ตอนนี้ แอนนา น้ำหนักลง 10 กิโล ชีวิตไม่ได้สุขสบาย ยินยอมรับกรรม ในสิ่งที่เกิดขึ้น การใช้ชีวิตเริ่มปรับตัว แต่ซึมเศร้า ยังคงต้องรักษาต่อไป”

“ตอนนี้ แอนนา ยังมีอีกหลายสิบคดี ที่ยังรอตัดสิน คาดว่า ตัดสิน รวมๆ น่าจะถึงพันปี ถ้ารวมทุกคดี ฝากบอกเพื่อนแอนนาทุกคน คิดถึงมากๆ #ถึงเพื่อนรักแอนนา”

[![](https://www.khaosod.co.th/wpapp/uploads/2024/11/anna5445-1.png)](https://www.khaosod.co.th/wpapp/uploads/2024/11/anna5445-1.png)

