---
layout: post
code: "ART2411100822O3M3BB"
origin_url: "https://www.khaosod.co.th/special-stories/news_9498773"
image: "https://github.com/user-attachments/assets/ef358d63-aa80-429e-9b36-9173bd8df4c9"
title: "ผู้เชี่ยวชาญเตือน นอนเน่าบนเตียงทั้งวัน เสี่ยงซึมเศร้า เผยสาเหตุอันตรายคาดไม่ถึง"
description: "ภัยใกล้ตัว! หมอหมูเปิดผลการวิจัย นอนเน่าบนเตียงทั้งวัน แม้มีความสุข แต่เสี่ยงซึมเศร้า เผยสาเหตุอันตรายคาดไม่ถึง - แนะวิธีป้องกัน"
category: "SPECIAL_STORIES"
language: "th"
date: 2024-11-10T08:30:56.132Z
---

# ผู้เชี่ยวชาญเตือน นอนเน่าบนเตียงทั้งวัน เสี่ยงซึมเศร้า เผยสาเหตุอันตรายคาดไม่ถึง

[![ผู้เชี่ยวชาญเตือน นอนเน่าบนเตียงทั้งวัน เสี่ยงซึมเศร้า เผยสาเหตุอันตรายคาดไม่ถึง](https://www.khaosod.co.th/wpapp/uploads/2024/11/sleep101167-10.jpg "ผู้เชี่ยวชาญเตือน นอนเน่าบนเตียงทั้งวัน เสี่ยงซึมเศร้า เผยสาเหตุอันตรายคาดไม่ถึง")](https://www.khaosod.co.th/wpapp/uploads/2024/11/sleep101167-10.jpg)

**ภัยใกล้ตัว! หมอหมูเปิดผลการวิจัย นอนเน่าบนเตียงทั้งวัน แม้มีความสุข แต่เสี่ยงซึมเศร้า เผยสาเหตุอันตรายคาดไม่ถึง – แนะวิธีป้องกัน**

กลายเป็นประเด็นในหลายคนสนใจ หลัง **“รศ.นพ.วีระศักดิ์ จรัสชัยศรี”** แพทย์ผู้เชี่ยวชาญด้านนิติเวช มหาวิทยาลัยศรีนครินทรวิโรฒ ได้ออกมาแชร์ข้อมูลจากการศึกษาวิจัยใหม่ ถึงการนอนเน่าบนเตียงทั้งวัน

[![](https://www.khaosod.co.th/wpapp/uploads/2024/11/sleep101167-13.jpg)](https://www.khaosod.co.th/wpapp/uploads/2024/11/sleep101167-13.jpg)

โดยระบุว่า **นอนเน่าบนเตียงทั้งวัน (Bed Rotting) เสี่ยงโรคหลอดเลือดสมอง อ้วน ซึมเศร้า**

**ผู้เชี่ยวชาญด้านการนอนหลับเตือน ผู้คนไม่ให้ทำตามกระแสในโซเชียลมีเดียที่เรียกว่า “นอนเน่าบนเตียงทั้งวัน (Bed Rotting)” เนื่องจากอาจทำให้เสี่ยงต่อโรคหลอดเลือดสมอง โรคอ้วน ความดันโลหิตสูง และภาวะซึมเศร้า เพิ่มขึ้น**

กระแสไวรัลดังกล่าวทำให้ผู้คนนอนอยู่บนเตียงทั้งวันหรือแม้แต่วันหยุดสุดสัปดาห์โดยไม่ทำอะไรเลย

กระแสดังกล่าวอ้างว่ามีประโยชน์ต่อสุขภาพกายและใจ โดยช่วยให้ผู้คนได้นอนหลับพักผ่อนให้เพียงพอ

หากมองเผินๆ แนวคิดที่จะนอนอยู่บนเตียง และไม่ทำอะไรเลยตลอดทั้งวันอาจดูเหมือนเป็นความฝันที่เป็นจริงสำหรับคนที่มีตารางงานที่ยุ่งวุ่นวาย อย่างไรก็ตาม แนวคิดนี้อาจส่งผลเสียต่อสุขภาพโดยรวมได้ โดย

1\. การนอนราบอาจทำให้ความดันโลหิตสูงในบุคคลบางคน ซึ่งเป็นภาวะที่เรียกว่า ความดันโลหิตสูงขณะนอนราบ (supine hypertension) ซึ่งอาจเกิดขึ้นเมื่อระบบประสาทอัตโนมัติทำงานไม่ถูกต้อง

2\. การนอนบนเตียงนานเกินไปและหลีกเลี่ยงการออกกำลังกายเป็นประจำ อาจนำไปสู่ภาวะโรคอ้วน และทำให้เสี่ยงต่อการเกิดโรคหลอดเลือดหัวใจ และโรคหลอดเลือดสมองได้

3\. การนอนบนเตียงทั้งวัน ในห้องที่มืด จะทำให้เราไม่ได้รับแสงแดดตามธรรมชาติ ซึ่งอาจทำให้เกิด

3.1 ความรู้สึกซึมเศร้าและวิตกกังวล

3.2 ปัญหาการนอนไม่หลับ เนื่องจากการได้รับแสงแดดทำให้ผิวหนังผลิตเมลานิน ซึ่งจะถูกนำไปใช้สร้างเมลาโทนินซึ่งเป็นฮอร์โมนที่ช่วยกระตุ้นให้เกิดการนอนหลับ “การขาดเมลาโทนินสามารถรบกวนจังหวะการทำงานของร่างกายและรูปแบบการนอนหลับ ส่งผลให้วงจรการนอน – ตื่นไม่ปกติ”

**คำแนะนำจากผู้เชี่ยวชาญ: ไม่ควรนอนเน่าบนเตียงทั้งวัน พยายามเข้านอนและตื่นนอนในเวลาเดียวกันทุกวัน และอย่านอนดึกในช่วงวันหยุดสุดสัปดาห์ เพราะอาจทำให้พฤติกรรมดังกล่าวไม่เป็นไปตามปกติ**[![](https://www.khaosod.co.th/wpapp/uploads/2024/11/sleep101167-11.jpg)](https://www.khaosod.co.th/wpapp/uploads/2024/11/sleep101167-11.jpg)

อย่างไรก็ตาม ข้อมูลทั้งหมดที่หมอหมูนำเสนอมีการอ้างอิงแหล่งที่มาชัดเจน และได้พยายามอ้างอิงจากแหล่งข้อมูลที่เชื่อถือได้ แต่บางครั้งอาจมีการโต้แย้งในข้อมูล ซึ่งเป็นเรื่องปกติในแวดวงวิชาการ

ดังนั้น จึงขอเรียนทุกท่านว่า โปรดใช้วิจารณญาณในการอ่านบทความของหมอหมู และควรหาข้อมูลเพิ่มเติมเพื่อความถูกต้องอีกครั้ง

[![](https://www.khaosod.co.th/wpapp/uploads/2024/11/sleep101167-12.jpg)](https://www.khaosod.co.th/wpapp/uploads/2024/11/sleep101167-12.jpg)



