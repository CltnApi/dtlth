---
layout: post
code: "ART2411100956K165QU"
origin_url: "https://www.khaosod.co.th/special-stories/news_9498886"
image: "https://github.com/user-attachments/assets/2382243c-ad47-4cf8-84c1-555ed5529f31"
title: "ภาพล่าสุด \"ลีโล่ แอนด์ สติทซ์\" เวอร์ชันคนแสดง น้องขนฟู ถูกใจแฟนการ์ตูนมาก"
description: "ภาพล่าสุด \"ลีโล่ แอนด์ สติทซ์\" (Lilo & Stitch) เวอร์ชันคนแสดง ปล่อยภาพ 'เจ้าสติทซ์' เอเลี่ยนสุดแสบ น้องขนฟู น่ารัก ถูกใจแฟนการ์ตูนมาก"
category: "SPECIAL_STORIES"
language: "th"
date: 2024-11-10T10:00:15.745Z
---

# ภาพล่าสุด "ลีโล่ แอนด์ สติทซ์" เวอร์ชันคนแสดง น้องขนฟู ถูกใจแฟนการ์ตูนมาก

[![ภาพล่าสุด "ลีโล่ แอนด์ สติทซ์" เวอร์ชันคนแสดง น้องขนฟู ถูกใจแฟนการ์ตูนมาก](https://www.khaosod.co.th/wpapp/uploads/2024/11/Lilo-Stitch-02.jpg "ภาพล่าสุด "ลีโล่ แอนด์ สติทซ์" เวอร์ชันคนแสดง น้องขนฟู ถูกใจแฟนการ์ตูนมาก")](https://www.khaosod.co.th/wpapp/uploads/2024/11/Lilo-Stitch-02.jpg)

**ภาพล่าสุด “ลีโล่ แอนด์ สติทซ์” (Lilo & Stitch) เวอร์ชันคนแสดง ปล่อยภาพ ‘เจ้าสติทซ์’ เอเลี่ยนสุดแสบ น้องขนฟู น่ารัก ถูกใจแฟนการ์ตูนมาก**

เมื่อวันที่ 10 พฤศจิกายน 2567 หลังจากสื่อยักษ์ใหญ่อย่าง **ดิสนีย์** ประกาศว่าได้ผู้กำกับที่จะมาคุมหัวเรือให้กับการ์ตูนขวัญใจคนทั่วโลกอย่าง **Lilo & Stitch** ฉบับ _Live-Action_ แล้ว นั่นก็คือ ผู้กำกับ **ดีน เฟลชเชอร์-แคมป์** (Dean Fleischer-Camp) ที่เคยสร้างผลงานอันโด่งดังมาแล้วจากเรื่อง _มาร์เซล หอยจิ๋วกับรองเท้าคู่ใจ (Marcel the Shell With Shoes On)_ นั่นเอง

ภาพประกอบ

ล่าสุด เมื่อวันที่ 8 พ.ย. 67 ที่ผ่านมา ทาง Disney ได้ปล่อยตัวอย่างใหม่ของ **‘เจ้าสติทซ์’** เอเลี่ยนสุดแสบตัวสีน้ำเงิน ในลุกส์ขนปุย นุ่มฟู ยืนอยู่บนเตียงที่คาดว่าน่าจะเป็นเตียงของลีโล่ พร้อมกับคล้องพวงมาลัยสีเหลืองไว้ที่คอ

เมื่อภาพดังกล่าวเผยแพร่ออกมา ก็เรียกเสียงวิจารณ์จากแฟน ๆ ในทิศทางที่ดีอย่างมาก พร้อมคำชมว่า **“น่ารักและนุ่มฟู”**

ภาพประกอบ

สำหรับผู้ที่จะมารับบท **ลีโล่** เด็กหญิงชาวฮาวาย เพื่อนรักของ **สติทซ์** คือ **ไมอา คีโล (Maia Kealoha)  
**โดยเธอเผยหลังจากได้รู้ว่าได้รับบทนี้ว่า _“หนูอ้าปากค้างไปเลย แล้วก็แทบไม่เชื่อสายตาตัวเองด้วยซ้ำ”_

_“หนูโทรหาพ่อแล้วก็บอกว่า ‘พ่อ หนูทำได้แล้วนะ! หนูเป็นลีโล่! หนูเป็นลีโล่!’ แล้วพ่อก็คว้าหนูไปกอด แล้วพวกเขาก็กระโดดโบดเต้นกัน คือหนูตื่นเต้นมากๆ”_

สำหรับ “ลีโล่ แอนด์ สติทซ์” (Lilo & Stitch) เวอร์ชันคนแสดง (Live-Action) สามารถรอรับชมได้ในปี 2025

ภาพประกอบ

ภาพประกอบ

ที่มา : [people](https://people.com/lilo-and-stitch-live-action-first-look-photo-8742532)