---
layout: post
code: "ART2411220406KX031I"
origin_url: "https://www.khaosod.co.th/special-stories/news_9516312"
image: "https://github.com/user-attachments/assets/f6ce57f2-4756-4b2b-8583-00187493f2fb"
title: "เฮกันลั่น! บริษัทรถชื่อดัง แจกโบนัสจุกๆ 6.18 เดือน แถมเงินพิเศษ ขึ้นเงินเดือนอีกด้วย"
description: "พนักงานเฮกันลั่น บริษัทรถชื่อดัง ประกาศ แจกโบนัสจุกๆ 6.18 เดือน ท้ายปี แถมเงินพิเศษ 27,000 บาท ขึ้นเงินเดือนอีกต่างหาก 2.60% + 500 บาท"
category: "SPECIAL_STORIES"
language: "th"
date: 2024-11-22T04:12:04.371Z
---

# เฮกันลั่น! บริษัทรถชื่อดัง แจกโบนัสจุกๆ 6.18 เดือน แถมเงินพิเศษ ขึ้นเงินเดือนอีกด้วย

[![เฮกันลั่น! บริษัทรถชื่อดัง แจกโบนัสจุกๆ 6.18 เดือน แถมเงินพิเศษ ขึ้นเงินเดือนอีกด้วย](https://www.khaosod.co.th/wpapp/uploads/2024/11/bonus.jpg "เฮกันลั่น! บริษัทรถชื่อดัง แจกโบนัสจุกๆ 6.18 เดือน แถมเงินพิเศษ ขึ้นเงินเดือนอีกด้วย")](https://www.khaosod.co.th/wpapp/uploads/2024/11/bonus.jpg)

**พนักงานเฮกันลั่น บริษัทรถชื่อดัง ประกาศ แจกโบนัสจุกๆ 6.18 เดือน ท้ายปี แถมเงินพิเศษ 27,000 บาท ขึ้นเงินเดือนอีกต่างหาก 2.60% + 500 บาท**

เมื่อวันที่ 22 พ.ย.67 ผู้สื่อข่าวรายงานว่า เฟซบุ๊ก [สหภาพแรงงาน ฟอร์ดและมาสด้า](https://www.facebook.com/shphap.fordmazda) ประกาศเปิดเผยโบนัสของ บริษัท ออโต้อัลลายแอนซ์ (ประเทศไทย) จำกัด ระบุว่า “สำหรับพนักงานของบริษัทออโต้อัลลายแอนซ์ (ประเทศไทย) จำกัด โดยมีรายละเอียดดังนี้ค่ะ โบนัส 6.18 เท่าของเงินเดือน พร้อมเงินบวกพิเศษ 27,000 บาท

[![](https://www.khaosod.co.th/wpapp/uploads/2024/11/M_5-728x485-1-696x464.jpg)](https://www.khaosod.co.th/wpapp/uploads/2024/11/M_5-728x485-1.jpg)

โดยมีการจ่าย ครั้งที่ 1 ดือนพฤศจิกายน 2567 จำนวน 1 เดือน ครั้งที่ 2 เดือนธันวาคม 2567 จำนวน 3.18 เดือน พร้อมเงินบวกพิเศษ 27,000 บาท ครั้งที่ 3 เดือนมีนาคม 2568 จำนวน 2 เดือน  
การปรับขึ้นเงินเดือนในอัตรา 2.60% + 500 บาท ค่ากะกลางคืน 220 บาท, ค่าสาธารณูปโภค 3,150 บาท, สามารถใช้บัตรพนักงานในการสแกนเพื่อรับประทานอาหารเช้าได้, วันลาพักผ่อนประจำปี 13 วัน

[![](https://www.khaosod.co.th/wpapp/uploads/2024/11/466583685_1217075609404252_2985817640222472876_n-492x696.jpg)](https://www.khaosod.co.th/wpapp/uploads/2024/11/466583685_1217075609404252_2985817640222472876_n.jpg)

สำหรับพนักงานในกลุ่ม Operator/Inspector สิทธิขอเกษียณอายุก่อนกำหนดได้รับเงินชดเชยนอกเหนือจากที่กฎหมายกำหนด 7.4 เดือน (สำหรับพนักงานอายุ 50 ปีขึ้นไป) การจ่ายเงินสมทบกองทุนสำรองเลี้ยงชีพในส่วนของบริษัทที่ 9.25% ต่อเดือน (สำหรับพนักงานอายุงาน 10 ปีขึ้นไป)

ซึ่งข้อมูลนี้ เป็นข้อตกลงสวัสดิการที่ได้รับจากการเจรจาเพื่อยกระดับคุณภาพชีวิตที่ดีให้กับพนักงานในปี 2567

สหภาพแรงงานฟอร์ดและมาสด้า ประเทศไทย ขอขอบคุณพนักงานทุกท่านที่ทุ่มเทแรงกายแรงใจในการสร้างความสำเร็จให้กับบริษัทตลอดปีที่ผ่านมา พลังและความมุ่งมั่นของพนักงานทุกคน คือสิ่งสำคัญที่ทำให้บ้าน AAT หลังนี้ของเราก้าวไปข้างหน้าได้อย่างมั่นคง ขอส่งกำลังใจให้ทุกท่าน”

