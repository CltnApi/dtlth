---
layout: post
code: "ART24110416174WB1F6"
origin_url: "https://www.khaosod.co.th/sports/news_9490325"
image: "https://github.com/user-attachments/assets/ef7e042f-b172-4650-9206-2271eb1c078c"
title: "มองให้เป็นการยกระดับ! หนุน ชนน์ชนก โพสต์ถึงประเด็นดราม่าฟุตบอล 7 สี"
description: "“หนุน” ชนน์ชนก ชิดชอบ ผู้อำนวยการฝ่ายพัฒนาเยาวชนสโมสรบุรีรัมย์ ยูไนเต็ด โพสต์ข้อความผ่านทางไอจีสตอรี หลังประเด็นดราม่าการแข่งขันฟุตบอลนักเรียน 7"
category: "SPORTS"
language: "th"
date: 2024-11-04T16:22:44.192Z
---

# มองให้เป็นการยกระดับ! หนุน ชนน์ชนก โพสต์ถึงประเด็นดราม่าฟุตบอล 7 สี

[![มองให้เป็นการยกระดับ! หนุน ชนน์ชนก โพสต์ถึงประเด็นดราม่าฟุตบอล 7 สี](https://www.khaosod.co.th/wpapp/uploads/2024/11/noon2.jpg "มองให้เป็นการยกระดับ! หนุน ชนน์ชนก โพสต์ถึงประเด็นดราม่าฟุตบอล 7 สี")](https://www.khaosod.co.th/wpapp/uploads/2024/11/noon2.jpg)

“หนุน” ชนน์ชนก ชิดชอบ ผู้อำนวยการฝ่ายพัฒนาเยาวชนสโมสรบุรีรัมย์ ยูไนเต็ด โพสต์ข้อความผ่านทางไอจีสตอรี หลังประเด็นดราม่าการแข่งขันฟุตบอลนักเรียน 7 คน แชมป์กีฬา 7HD แชมเปียนส์ คัพ 2024

ก่อนหน้านี้ อาจารย์สกล เกลี้ยงประเสริฐ โค้ช ร.ร.หมอนทองวิทยา และอดีตกุนซือ ร.ร.สุรศักดิ์มนตรี ได้ออกมาโพสต์ข้อความถึงการแข่งขันรายการดังกล่าว โดยระบุว่าควรมีการปรับเปลี่ยนกติกาใหม่ได้แล้ว เนื่องจากมองว่าปกติแล้ว 7 สีมุ่งหาดาวรุ่งเพื่อช่วยชาติแต่ปัจจุบันมันไม่ใช่เพราะตอนนี้เราเอาดาวรุ่งทีมชาติฟอกขาวใหม่เพื่อเป็นแชมป์7สี

ล่าสุด “หนุน” ชนน์ชนก ชิดชอบ ผู้อำนวยการฝ่ายพัฒนาเยาวชนสโมสรบุรีรัมย์ ยูไนเต็ด ได้โพสต์ชี้แจงถึงประเด็นดังกล่าว เนื่องจาก ภัทรบพิตร ทีมแชมป์ฟุตบอล 7 สีในปีนี้ คือทีมอคาเดมีของ บุรีรัมย์ ยูไนเต็ด

“#7HDFootball ถ้ารายการนี้มีเพื่อหาดาวรุ่งไปต่อยอดทีมชาติ

1\. เราจะได้เห็นดาวรุ่งที่มีศักยภาพที่ดีพอจะมาเล่นกับทีมชาติไทย เพราะได้วัดกันไปเลยในสนาม แล้วผลงานในสนามไม่เคยหลอกหลวงใคร

2.ถ้าน้องๆอยากเป็นนักบอลทีมชาติจริงๆ น้องก็สมควรรู้ level และ standards ที่แท้จริงที่น้องๆต้องพัฒนาและไปให้ถึงจนกว่าจะถึงระดับทีมชาติ

3.ผมมองว่าสโมสร/ทีมชาติมาเล่นมันดีสำหรับการพัฒนาบอลนักเรียนด้วยซ้ำไม่ต่างจากทำไมไทยลีกพัฒนาด้วยการมีนักเตะต่างชาติคุณภาพมาช่วยยกระดับและ standards ของนักเตะไทยในลีกบ้านเรา

เพราะว่ามันทำให้เรารู้ว่าถ้าเราอยากยกระดับไทยลีกไปถึง japan หรือ korea หรือถ้าเราอยากเห็นคนไทยเล่นลีกต่างประเทศ เราได้เห็นโลกความเป็นจริงว่าถ้าเราอยากไประดับที่สูงขึ้นเราต้องทำงานหนักขึ้นแค่ไหน เราต้องเก่งขึ้นแค่ไหน เราต้องเก่งขึ้นเรื่องอะไรบ้าง

ผมมองว่าในเคสนักบอลทีมชาติ/สโมสรมาเล่นในรายการบอลนักเรียนก็เป็นเคสเดียวกัน น้องๆอยากเป็นนักบอลอาชีพ อยากเป็นนักบอลทีมชาติ น้องๆก็ควรมีสิทธิ์รู้ว่าต้องพัฒนาขนาดไหนและอะไรบ้างถึงจะได้ถึงความฝันของน้องๆ #พัฒนาไปด้วยกัน #เพราะมีเรามีเป้าหมายเดียวกัน

แต่นี้ก็แค่ความคิดเห็นส่วนตัวของผมนะครับ Respect ความคิดเห็นทุกๆคนครับ #อยากเห็นบอลไทยเติบโตขึ้นทุกๆวัน #ไม่ทำมากกว่าก็ไม่มีวันเก่งกว่า #attotudes #NothingComesEasy”

![](https://www.khaosod.co.th/wpapp/uploads/2024/11/462552056_906213594479407_3726027966017692096_n-402x696.jpg)

