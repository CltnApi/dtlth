---
layout: post
code: "ART2411180902K7UH7D"
origin_url: "https://www.khaosod.co.th/special-stories/news_9510700"
image: "https://github.com/user-attachments/assets/44f9dfde-6a7a-475d-a0c1-1bead334997e"
title: "ปคม. บุกรวบแม่เล้าวัย 18 พาเด็กอายุ 15 ปี ค้าประเวณี"
description: "ปคม. บุกรวบแม่เล้าวัย 18 พาเด็กอายุ 15 ปี ค้าประเวณี หลังเจอเจ้าหน้าที่ร่วมกันวางแผนล่อซื้อ จนนำไปสู่การจับกุมตัวได้ในที่สุด"
category: "SPECIAL_STORIES"
language: "th"
date: 2024-11-18T09:12:42.776Z
---

# ปคม. บุกรวบแม่เล้าวัย 18 พาเด็กอายุ 15 ปี ค้าประเวณี

[![ปคม. บุกรวบแม่เล้าวัย 18 พาเด็กอายุ 15 ปี ค้าประเวณี](https://www.khaosod.co.th/wpapp/uploads/2024/11/narathiwas.jpg "ปคม. บุกรวบแม่เล้าวัย 18 พาเด็กอายุ 15 ปี ค้าประเวณี")](https://www.khaosod.co.th/wpapp/uploads/2024/11/narathiwas.jpg)

**ปคม. บุกรวบแม่เล้าวัย 18 พาเด็กอายุ 15 ปี ค้าประเวณี หลังเจอเจ้าหน้าที่ร่วมกันวางแผนล่อซื้อ จนนำไปสู่การจับกุมตัวได้ในที่สุด**

วันที่ 18 พ.ย. พล.ต.ต.ศารุติ แขวงโสภา ผบก.ปคม. สั่งการ พ.ต.อ.ณัฐพงษ์ เกิดเอี่ยม  
ผกก.6 บก.ปคม. พร้อมด้วย พ.ต.ท.ปรีชา ศรีใส สว.กก.6 บก.ปคม.

นำกำลังจับกุม น.ส.ฟา (นามสมมติ) อายุ 18 ปี ตามความผิดฐาน ค้ามนุษย์ด้วยการแสวงหาประโยชน์โดยมิชอบจากการค้าประเวณีเด็กอายุไม่ถึงสิบแปดปี, เป็นธุระจัดหาโดยได้กระทำแก่บุคคลอายุไม่เกินสิบแปดปี เพื่อสนองความใคร่ของผู้อื่นและพรากผู้เยาว์ เพื่อการอนาจาร อันเป็นการแสวงหาประโยชน์โดยมิชอบจากเด็ก โดยจับกุมได้ที่รีสอร์ตแห่งหนึ่งพื้นที่ ม. 11 ต.ลำภู อ.เมือง จ.นราธิวาส

สืบเนื่องเจ้าหน้าที่สืบทราบว่า มีเครือข่ายค้าประเวณีเด็กในพื้นที่ จ.นราธิวาส จึงได้วางแผนให้สายลับล่อซื้อ โดยติดต่อแม่เล้าให้นำเด็ก 2 คน มาส่งที่จุดนัดพบภายในรีสอร์ตดังกล่าว

เมื่อถึงเวลานัดหมายพบ น.ส.ฟา พาเด็กอายุ 15 ปี 2 คน มาส่ง เจ้าหน้าที่ได้แสดงตัวจับกุม พร้อมทำการช่วยเหลือผู้เสียหายทั้ง 2 และเชิญเจ้าหน้าที่พัฒนาสังคมและความมั่นคงของมนุษย์จังหวัดนราธิวาส เข้ามาดูแลต่อไป