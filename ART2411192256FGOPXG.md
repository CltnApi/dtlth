---
layout: post
code: "ART2411192256FGOPXG"
origin_url: "https://www.khaosod.co.th/breaking-news/news_9513065"
image: "https://github.com/user-attachments/assets/8605956f-6310-4a02-bd53-479718af6c13"
title: "ประเทศไทยตอนบนอุณหภูมิลด ส่วนภาคใต้ตอนล่าง ฝนฟ้าคะนองคลื่นสูง"
description: "ไทยตอนบนอุณหภูมิลดลง กับมีลมแรง ส่วนภาคใต้มีฝนตกหนักถึงหนักมากบางแห่งทางตอนล่าง ฝนฟ้าคะนองคลื่นสูงมากกว่า 2 เมตร กทม.เริ่มมีลม"
category: "HOT_NEWS"
language: "th"
date: 2024-11-19T23:06:34.120Z
---

# ประเทศไทยตอนบนอุณหภูมิลด ส่วนภาคใต้ตอนล่าง ฝนฟ้าคะนองคลื่นสูง

[![ประเทศไทยตอนบนอุณหภูมิลด ส่วนภาคใต้ตอนล่าง ฝนฟ้าคะนองคลื่นสูง](https://www.khaosod.co.th/wpapp/uploads/2024/11/11202024.jpg "ประเทศไทยตอนบนอุณหภูมิลด ส่วนภาคใต้ตอนล่าง ฝนฟ้าคะนองคลื่นสูง")](https://www.khaosod.co.th/wpapp/uploads/2024/11/11202024.jpg)

**ไทยตอนบนอุณหภูมิลดลง กับมีลมแรง ส่วนภาคใต้มีฝนตกหนักถึงหนักมากบางแห่งทางตอนล่าง ฝนฟ้าคะนองคลื่นสูงมากกว่า 2 เมตร กทม.เริ่มมีลม**

วันที่ 20 พฤศจิกายน 2567 **[กรมอุตุนิยมวิทยา](https://www.tmd.go.th/)** พยากรณ์อากาศ 24 ชั่วโมงข้างหน้า บริเวณความกดอากาศสูง หรือมวลอากาศเย็นกำลังปานกลาง จากประเทศจีนแผ่ปกคลุมประเทศไทยตอนบน และทะเลจีนใต้ ลักษณะเช่นนี้ทำให้บริเวณดังกล่าวมีอุณหภูมิลดลง กับมีลมแรง ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลงไว้ด้วย

สำหรับมรสุมตะวันออกเฉียงเหนือที่พัดปกคลุมอ่าวไทย และภาคใต้มีกำลังแรงขึ้น ทำให้ภาคใต้มีฝนตกหนักถึงหนักมากบางแห่งทางตอนล่าง ส่วนคลื่นลมบริเวณอ่าวไทยมีกำลังปานกลาง โดยอ่าวไทยมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือในบริเวณดังกล่าวหลีกเลี่ยงการเดินเรือในบริเวณที่มีฝนฟ้าคะนอง

อนึ่ง พายุโซนร้อน “หม่านหยี่” (MAN-YI) บริเวณทะเลจีนใต้ตอนบน ได้เคลื่อนเข้าใกล้เกาะไหหลำ ประเทศจีน และมีแนวโน้มอ่อนกำลังลงเป็นพายุดีเปรสชันและหย่อมความกดอากาศต่ำกำลังแรงตามลำดับต่อไปในวันนี้ (20 พ.ย. 67) โดยพายุนี้ไม่เคลื่อนเข้าสู่ประเทศไทย และไม่มีผลกระทบต่อลักษณะอากาศของประเทศไทยโดยตรง ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

ฝุ่นละอองในระยะนี้: ประเทศไทยตอนบนมีการสะสมฝุ่นละออง/หมอกควันอยู่ในเกณฑ์เล็กน้อยเนื่องจากมีลมแรงและการระบายอากาศดี

![](https://www.khaosod.co.th/wpapp/uploads/2024/11/daily-20-nov-2024-0500-557x696.jpg)

**ภาคเหนือ**

อากาศเย็นในตอนเช้า และอุณหภูมิจะลดลงเล็กน้อย  
โดยมีฝนเล็กน้อยบางแห่ง ส่วนมากทางตอนบนของภาค  
อุณหภูมิต่ำสุด 18-21 องศาเซลเซียส  
อุณหภูมิสูงสุด 31-34 องศาเซลเซียส  
บริเวณยอดดอยอากาศหนาว อุณหภูมิต่ำสุด 7-14 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออกเฉียงเหนือ**

อากาศเย็นในตอนเช้ากับมีลมแรง และอุณหภูมิจะลดลง 1-2 องศาเซลเซียส  
อุณหภูมิต่ำสุด 18-21 องศาเซลเซียส  
อุณหภูมิสูงสุด 32-34 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 13-18 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคกลาง**

อากาศเย็นในตอนเช้ากับมีลมแรง และอุณหภูมิจะลดลงเล็กน้อย  
อุณหภูมิต่ำสุด 21-24 องศาเซลเซียส  
อุณหภูมิสูงสุด 33-34 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคตะวันออก**

เมฆบางส่วนกับมีลมแรง และอุณหภูมิจะลดลงเล็กน้อย  
อุณหภูมิต่ำสุด 22-24 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 60 ของพื้นที่ และมีฝนตกหนักถึงหนักมากบางแห่ง  
บริเวณจังหวัด**สุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 22-24 องศาเซลเซียส อุณหภูมิสูงสุด 30-33 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่งบริเวณจังหวัด**ตรัง และสตูล**  
อุณหภูมิต่ำสุด 24-25 องศาเซลเซียส  
อุณหภูมิสูงสุด 32-35 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีเมฆบางส่วนกับมีลมแรง และอุณหภูมิจะลดลงเล็กน้อย  
อุณหภูมิต่ำสุด 23-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.