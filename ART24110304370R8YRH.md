---
layout: post
code: "ART24110304370R8YRH"
origin_url: "https://www.khaosod.co.th/entertainment/news_9488087"
image: "https://github.com/user-attachments/assets/91c31ebd-30a7-4187-a9b8-c6c7c3891c06"
title: "ดราม่าผิดหวังเมนเทอร์ Starlight Boys เด็กฝึกเต้นไม่พัก แย้ง-คนไม่ใช่เครื่องจักร"
description: "ดราม่าสนั่น ผิดหวังเมนเทอร์ Starligh tBoys เด็กฝึกเต้นไม่พักจนหอบ ยันให้เต้นต่อ พอแย้ง-เป็นคนไม่ใช่เครื่องจักร กลับโดนดุซะงั้น อยากเป็นไอดอลไม่ใช่เหรอ"
category: "ENTERTAINMENT"
language: "th"
date: 2024-11-03T04:44:45.296Z
---

# ดราม่าผิดหวังเมนเทอร์ Starlight Boys เด็กฝึกเต้นไม่พัก แย้ง-คนไม่ใช่เครื่องจักร

[![ดราม่าผิดหวังเมนเทอร์ Starlight Boys เด็กฝึกเต้นไม่พัก แย้ง-คนไม่ใช่เครื่องจักร](https://www.khaosod.co.th/wpapp/uploads/2024/11/dramamentor-118.jpg "ดราม่าผิดหวังเมนเทอร์ Starlight Boys เด็กฝึกเต้นไม่พัก แย้ง-คนไม่ใช่เครื่องจักร")](https://www.khaosod.co.th/wpapp/uploads/2024/11/dramamentor-118.jpg)

**ดราม่าสนั่น ผิดหวังเมนเทอร์ Starlight Boys เด็กฝึกเต้นไม่พักจนหอบ ยันให้เต้นต่อ พอแย้ง-เป็นคนไม่ใช่เครื่องจักร กลับโดนดุซะงั้น อยากเป็นไอดอลไม่ใช่เหรอ**

เรียกได้ว่าเป็นกระแสมาแรงจริง ๆ กับรายการเซอร์ไวเวอร์ค้นหาดาวดวงใหม่ 9 คนสุดท้ายเพื่อเดบิวต์เป็นศิลปิน โดยมาเด็กหนุ่มมากฝันจากทั่วโลก 69 คนทั้งจีน, ฮ่องกง, ไต้หวัน, เกาหลี, ญี่ปุ่น, ไทย, เวียดนาม, มาเลเซีย, สิงคโปร์, ลาว, แคนาดา และสหรัฐอเมริกา มาเข้าร่วมล่าฝันในรายการ

แต่เมื่อรายการถูกเผยแพร่ในตอนสองกลับเจอกระแสดราม่าจนขึ้นเทรนด์เอ็กซ์ (ทวิตเตอร์) เนื่องจากรายการออกกติกาให้เด็กทำภารกิจเต้นเพลงธีม Good Luck (Be My Luck) โดยมีเด็กฝึกบางคนเต้นมา 14 – 19 รอบแบบไม่พักจนกว่ากรรมการจะตัดสิน รวมถึงบางคนเต้นเสร็จล้มลงไปนอน บางคนเต้นจนล้า บางคนหายใจไม่ทันจนต้องดมออกซิเจน บางคนท้อจนร้องไห้เพราะไม่อยากจะโดนคัดออก

[![](https://www.khaosod.co.th/wpapp/uploads/2024/11/dramamentor-115.jpg)](https://www.khaosod.co.th/wpapp/uploads/2024/11/dramamentor-115.jpg)

ด้านเด็กฝึก **ซุนอิ๋งฮ่าว** ใช้ความกล้าหาญลุกขึ้นหยุดการทำภารกิจ เพราะเห็นเพื่อน ๆ เต้นไม่พักจนหอบ โดยซุนอิ๋งฮ่าวเผยว่า “_ผมรู้ว่าทีมงานอยากแสดงความมุ่งมั่นและความอุตสาหะของพวกเราออกมา และอยากเห็นจิตวิญญาณที่ยืนหยัดของเรา **พวกเราเป็นคน พวกเราไม่ใช้เครื่องจักร**“_

ADVERTISEMENT

อย่างไรก็ตาม ซุนอิ๋งฮ่าวกลับโดนเมนเทอร์ดุ โดย**อีซิงกิ** นักแสดงชายชื่อดังตอบว่า _“**ทุกคนมาที่นี่เพื่อเป็นไอดอล K-pop ไม่ใช่เหรอครับ** ไม่ใช่เพื่อเป็นศิลปิน K-pop แต่อยากเป็นไอดอลที่แสดงต่อหน้าแฟนคลับ ในคอนเสิร์ตต้องแสดงต่อหน้าแฟนคลับมากกว่__า 30 เพลง ช่วงชิงสิทธ์ในการมีความสุขของผู้ชมที่กระตือรือร้นของนักร้องไป ถ้ารู้สึกเหนื่อย”_

[![](https://www.khaosod.co.th/wpapp/uploads/2024/11/dramamentor-114.jpg)](https://www.khaosod.co.th/wpapp/uploads/2024/11/dramamentor-114.jpg)

_“ผมเข้าใจว่าทำไมซุนอิ๋งฮ่าวถึงพูดแบบนี้ แต่พวกเรามารวมตัวกันที่นี่ก็เพื่อเลือกไอดอลนานาชาติ ไม่ใช่เพื่อแสดงความสามารถพิเศษ จำเป็นต้องดูต่อไป เพราะว่า ตอนนี้ตรงนี้มีคนที่ไม่รู้จักเหน็ดเหนื่อยและอยากตั้งใจแสดง แต่ถ้าคุณพูดแบบนี้ในช่วงเวลานี้ ก็จะขัดจังหวะพวกเขา เพียงเพราะว่า ไม่กลัวเหนื่อย ยืนหยัดจนถึงสุดท้าย พวกเขาแสดงออกมาได้ดีที่สุด **ให้กำลังใจก็พอแล้ว เข้าใจไหมครับ**“_

[![](https://www.khaosod.co.th/wpapp/uploads/2024/11/dramamentor-111.jpg)](https://www.khaosod.co.th/wpapp/uploads/2024/11/dramamentor-111.jpg)

แต่ซุนอิ๋งฮ่าวต้องออกมา**ขอโทษเมนเทอร์และเพื่อน ๆ ร่วมรายการ** ทำให้แฟน ๆ รายคนออกมาวิพากษ์วิจารณ์กันเป็นจำนวนมากว่า **ไม่ใช่ความผิดของซุนอิ๋งฮ่าว** ไม่อยากให้รู้สึกผิด พร้อมกันนี้เมนเทอร์บางคนยังไม่เคยเป็นบอยแบนด์ด้วยซ้ำ ยกตัวอย่าง ความคิดเห็นของชาวเน็ตว่า

[![](https://www.khaosod.co.th/wpapp/uploads/2024/11/dramamentor-113.jpg)](https://www.khaosod.co.th/wpapp/uploads/2024/11/dramamentor-113.jpg) [![](https://www.khaosod.co.th/wpapp/uploads/2024/11/dramamentor-112-1.jpg)](https://www.khaosod.co.th/wpapp/uploads/2024/11/dramamentor-112-1.jpg)

อ่านข่าวที่เกี่ยวข้อง