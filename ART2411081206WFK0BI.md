---
layout: post
code: "ART2411081206WFK0BI"
origin_url: "https://www.khaosod.co.th/entertainment/news_9497019"
image: "https://github.com/user-attachments/assets/1a7462a9-c783-41ac-8b8f-d59c0637715c"
title: "แดน-แพทตี้ แพลนดูรร.ให้ ‘ลิกก้า-โรร่า’ แล้ว เผยเหตุผลไม่ค่อยถ่ายรูปลูก"
description: "‘แดน-แพทตี้’ แพลนดูรร. ให้ ‘ลิกก้า-โรร่า’แล้ว เผยเหตุผลไม่ค่อยถ่ายรูปลูก ฟากคุณพ่อเบรกงานยาว อยากใช้เวลาอยู่กับลูกให้มากที่สุด"
category: "ENTERTAINMENT"
language: "th"
date: 2024-11-08T12:11:15.322Z
---

# แดน-แพทตี้ แพลนดูรร.ให้ ‘ลิกก้า-โรร่า’ แล้ว เผยเหตุผลไม่ค่อยถ่ายรูปลูก

[![แดน-แพทตี้ แพลนดูรร.ให้ ‘ลิกก้า-โรร่า’ แล้ว เผยเหตุผลไม่ค่อยถ่ายรูปลูก](https://www.khaosod.co.th/wpapp/uploads/2024/11/dan_pattie_081167-1_0.jpg "แดน-แพทตี้ แพลนดูรร.ให้ ‘ลิกก้า-โรร่า’ แล้ว เผยเหตุผลไม่ค่อยถ่ายรูปลูก")](https://www.khaosod.co.th/wpapp/uploads/2024/11/dan_pattie_081167-1_0.jpg)

_**‘แดน-แพทตี้’ แพลนดูรร. ให้ ‘ลิกก้า-โรร่า’แล้ว เผยเหตุผลไม่ค่อยถ่ายรูปลูก ฟากคุณพ่อเบรกงานยาว อยากใช้เวลาอยู่กับลูกให้มากที่สุด**_

วันที่ 8 พ.ย.2567 คุณพ่อคุณแม่ป้ายแดง **แดน วรเวช และ แพทตี้ อังศุมาลิน** มาร่วมงานเปิดตัว “Hyundai PALISADE” พร้อมแชร์ประสบการณ์กับเอสยูวีคันโปรด ที่ ชั้น ดิ เอ็มสเฟียร์

[![](https://www.khaosod.co.th/wpapp/uploads/2024/11/dan_pattie_081167-4_0.jpg)](https://www.khaosod.co.th/wpapp/uploads/2024/11/dan_pattie_081167-4_0.jpg)

หลังจบงาน ‘แดน-แพทตี้’ ได้ให้สัมภาษณ์ถึงการเตรียมความพร้อมเรื่องโรงเรียนให้กับลูกแฝด **“น้องลิกก้า”** และ **“น้องโรร่า”** แล้ว พร้อมเผยถึงเหตุผลที่ไม่ค่อยถ่ายรูปลูกเยอะ นอกจากนี้ หนุ่มแดนยังบอกอีกว่าเป็นช่วงที่ตัวเองไม่รับงานยาวๆ เพราะอยากใช้เวลาอยู่กับลูกให้มากที่สุด

**ถามถึงคลิปที่น้องแฝด “ลิกก้า” และ “โรร่า” สู้กล้องมาก?**

แพทตี้ – “ตอนนั้นเห็นเขานอนน่ารักๆ อยู่ เราก็รู้สึกว่าอยากเก็บเป็นโมเมนต์บ้าง เลยขอแทรกตัวเข้าไประหว่างกลางแล้วก็ถ่าย แล้วก็บังเอิญว่าเขาคงเห็นจอเพราะเราถ่ายเป็นเซลฟี่ เขาก็เลยมองเลยได้ช็อตนั้นมาพอดี”

ADVERTISEMENT

แดน – “ปกติเวลาเราเลี้ยง ตอนเล่นกับเขา เราให้เขาดูกระจกซึ่งเขาจะชอบ เวลาดูตัวเองเขาจะคุยกับตัวเอง ฉะนั้นการเซลฟี่คงเหมือนกับการมองกระจก เขาก็เลยเล่นกล้องด้วย แต่เราก็จะไม่ได้ถ่ายเยอะ เพราะหลายๆ ครั้งที่เราเล่นกับเขา เขาก็จะหัวเราะกับเรา แต่เมื่อไหร่เราหยิบโทรศัพท์ขึ้นมา เขาจะเปลี่ยนสมาธิไปมองจอแทน แล้วก็ไม่ยิ้มไม่เล่นกับเราแล้ว พอเกิดเหตุการณ์แบบนั้นเราก็เลยหยุดถ่ายกันเลย แล้วก็เลือกที่จะมาเล่นกับลูกลูกอย่างเดียว ช่วงหลังเลยไม่ค่อยได้ถ่ายลูกเท่าไหร่ เมื่อไหร่ถ้าเริ่มรู้สึกว่าการถ่ายมันรบกวนเขา ไม่มีปฏิสัมพันธ์กับเราก็จะหยุดทันที”

แพทตี้ – “ต้องคอยแอบถ่ายเอาค่ะ เวลาพี่แดนเล่นอยู่ เราก็จะคอยแอบถ่ายอยู่ไกลๆ ซูมเข้าไปก็เป็นโมเมนต์เก็บไว้ให้เขาดูตอนโต”

**เห็นบอกว่าเริ่มดูโรงเรียนให้ลูกแล้วจริงไหม?**

แดน – “ใช่ๆ อาทิตย์หน้าจองไปดูทัวร์โรงเรียนแล้ว 2 ที่ ที่ต้องเตรียมตัวเร็วขนาดนี้เพราะว่ามันเป็นเรื่องของการวางแผนหลายอย่าง แล้วเรื่องการหาเงินให้ลูกมันต้องใช้หลายข้อมูลในการตัดสินใจ ในยุคนี้ทั้งเรื่องของค่าใช้จ่าย หลักสูตรแบบไหนที่เหมาะกับลูกเรามากที่สุด เพราะแต่ละโรงเรียนที่เราเลือกเป็นหลักสูตรที่แตกต่างกันหมดเลย เราเลยต้องการจะไปดูว่าหลักสูตรไหนเป็นหลักสูตรที่ดี หรือว่าเหมาะกับลูกเราในอนาคต แต่ว่าสุดท้ายก็ยังไม่ตัดสินใจ จนกว่าเราจะเริ่มดูและเห็นลูกว่าแต่ละคนไปทิศทางไหน ส่วนตัวอยากให้ลูกทั้งสองคนเรียนโรงเรียนเดียวกันมันจะได้สะดวกเรื่องการรับส่ง แต่ถ้าเกิดเป็นเรื่องกิจกรรมแยกก็คุยกันว่าอาจจะต้องแยกนะ ถ้าคนหนึ่งชอบเล่นกีฬาก็ให้แม่ไปส่งเลย ถ้าอีกคนชอบดนตรีพ่อก็จะไปส่งเอง”

[![](https://www.khaosod.co.th/wpapp/uploads/2024/11/dan_pattie_081167-5_0.jpg)](https://www.khaosod.co.th/wpapp/uploads/2024/11/dan_pattie_081167-5_0.jpg)

**ทางแพทตี้บอกว่าอยากเริ่มกลับมาทำงาน?**

แพทตี้ – “จริงๆ ก็ดูที่งานมากกว่าว่าอะไรที่มันไม่กระทบกับน้องมากก็สามารถมาได้ แต่ถ้าเป็นละครยาวน่าจะยัง พักก่อน”

แดน – “ส่วนผมกลายเป็นต้องปฏิเสธงานมากขึ้น เรื่องเวลานี่แหละครับ เราปล่อยมือแทบไม่ได้เลย ยังไงเราก็ยังต้องโฟกัสอยู่ต่อให้จะเริ่มมีพี่เลี้ยงบ้างแล้ว เพราะเราอยากจะให้ลูกสื่อสารกับเรามากที่สุด รู้วิธีคิดของเรา แล้วเราก็รู้จักนิสัยใจคอของลูกมากจริงๆ เลยอยากมีเวลาอยู่กับเขาให้ได้มากที่สุด ซึ่งก็วางเอาไว้ว่าน่าจะประมาณ 3-5 ปี ช่วงนั้นก็อาจจะเดินทางท่องเที่ยวด้วยกัน ทำกิจกรรมด้วยกัน ทำมากสุดก็คงจะเป็นทำยูทูบซึ่งให้มีเขาอยู่ด้วย ส่วนงานอื่นๆ ก็อาจจะขอพักไว้ก่อน มีหลายๆ คนถามมากับงานยาวๆ ผมก็บอกว่ายังไม่รับเลยครับ”

**ในเรื่องของค่าใช้จ่ายคือเตรียมสำรองไว้ยาวๆ แล้ว?**

แดน – “เตรียมเอาไว้แล้วครับ ตอนที่เราตัดสินใจว่าเราจะมีลูก คือเราดูเงินแล้วว่าเราสองคนดูแลเขาได้จนถึงช่วงอายุที่เราต้องการหรือยัง แต่ก็คุยกันว่าเราจะไม่ได้ส่งเขาจนถึงตลอดชีวิต เพราะมันก็จะมีช่วงอายุที่เขาจะต้องเริ่มดูแลตัวเองด้วยเช่นกัน แต่ในช่วงนี้ที่ผมอาจจะไม่ค่อยรับงานก็ยังมีเงินใช้อยู่ไม่ได้ขัดสน แล้วมันก็เป็นเรื่องของการวางแผนการลงทุนต่างๆ ที่เราจัดการเอาไว้อยู่แล้วด้วย ว่าถ้าไม่ทำงานเราจะมีเงินจากตรงไหนที่มันสามารถซัพพอร์ตเราได้ตลอดเวลาหรือเปล่า”

[![](https://www.khaosod.co.th/wpapp/uploads/2024/11/dan_pattie_081167-6_0.jpg)](https://www.khaosod.co.th/wpapp/uploads/2024/11/dan_pattie_081167-6_0.jpg)