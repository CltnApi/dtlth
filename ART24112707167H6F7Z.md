---
layout: post
code: "ART24112707167H6F7Z"
origin_url: "https://www.khaosod.co.th/special-stories/news_9523139"
image: "https://github.com/user-attachments/assets/3d750287-817d-4e84-b0a4-640b55cbdb16"
title: "\"อ.โอดะ\" บุกกองถ่าย ‘ONE PIECE’ ซีซั่น 2 แถมเขียนจดหมาย ฝากถึงแฟนๆ"
description: "สุดจริง! \"อ.โอดะ\" บุกกองถ่าย ‘ONE PIECE’ ซีซั่น 2 แถมเขียนจดหมาย ส่งตรงจากแอฟริกาใต้ ฝากข้อความถึงแฟนๆ ลุ้นความยิ่งใหญ่ในการผจญภัยครั้งใหม่"
category: "SPECIAL_STORIES"
language: "th"
date: 2024-11-27T07:42:21.665Z
---

# "อ.โอดะ" บุกกองถ่าย ‘ONE PIECE’ ซีซั่น 2 แถมเขียนจดหมาย ฝากถึงแฟนๆ

[!["อ.โอดะ" บุกกองถ่าย ‘ONE PIECE’ ซีซั่น 2 แถมเขียนจดหมาย ฝากถึงแฟนๆ](https://www.khaosod.co.th/wpapp/uploads/2024/11/one-piece-ss2-06.jpg ""อ.โอดะ" บุกกองถ่าย ‘ONE PIECE’ ซีซั่น 2 แถมเขียนจดหมาย ฝากถึงแฟนๆ")](https://www.khaosod.co.th/wpapp/uploads/2024/11/one-piece-ss2-06.jpg)

**สุดจริง! “อ.โอดะ” บุกกองถ่าย ‘ONE PIECE’ ซีซั่น 2 แถมเขียนจดหมาย ส่งตรงจากแอฟริกาใต้ ฝากข้อความถึงแฟนๆ ลุ้นความยิ่งใหญ่ในการผจญภัยครั้งใหม่**

เมื่อวันที่ 27 พฤศจิกายน 2567 ประสบความสำเร็จ และเรียกเสียงชื่นชมจากแฟน ๆ เป็นอย่างมาก สำหรับ ซีรีส์ไลฟ์แอ๊กชันกลุ่มโจรสลัดหมวกฟาง **One Piece** ที่ค่ายสตรีมมิ่งยักษ์ หยิบมังงะยอดฮิตในชื่อเดียวกันของ **เออิจิโระ โอดะ** มาดัดแปลง ให้ตัวละครโลดเล่นสู่สายตาผู้ชมทั่วโลก

กระทั่งมีการประกาศสร้าง One Piece ซีซัน 2 อย่างเป็นทางการ ก็ทำเอาแฟน ๆ ตั้งตารอดูเส้นทางการผจญภัยครั้งใหม่แทบไม่ไหว

ภาพประกอบ

ล่าสุด ก็ยิ่งทำเอาแฟน ๆ ตื่นเต้นหนักเข้าไปอีก เมื่อทาง Netflix ออกมาเปิดเผยภาพ **เออิจิโระ โอดะ** หรือ **อ.โอดะ** ผู้วาด บุกกองถ่าย **One Piece ซีซั่น 2**

โดยเขียนแคปชั่นว่า “ถึงพวกพ้องโจรสลัดที่รอ ‘ONE PIECE’ ซีซั่น 2 อาจารย์โอดะเขียนจดหมาย ส่งตรงจากแอฟริกาใต้มาครับ อาจารย์ลงพื้นที่เองถึงเคปทาวน์แบบนี้ ซีซั่นหน้าจะมีอะไรรอพวกเราอยู่ อดใจรอไว้ก่อน แล้วเจอกับเหล่าโจรสลัด ทหารเรือพร้อมกัน ที่ Netflix เท่านั้นนะ”

ภาพประกอบ

พร้อมแนบจดหมายจาก **อ.โอดะ** ระบุว่า _“ผมไปแอฟริกาใต้มา”_

_“ซีรีส์ฉบับคนแสดงจริงเรื่องนี้ ของ NETFLIX กำลังถ่ายทำกันที่เคปทาวน์!! ผมได้เห็นกับตาตัวเองเลยว่าทีมงานจากหลายฝ่ายทำงานกันหนักขนาดไหน!!”_

_“ฉากใหญ่โตมาก! เขาลงรายละเอียดกันยิบเลย! รู้สึกได้ถึงความรักที่ทีมงานมีให้โปรเจ็กต์นี้ แบบทะลุฟ้าไปเลย!! ส่วนอาหารก็ปังมาก!!”_

_“ตอนนี้ ผมรู้สึกว่าตัวเองมีหน้าที่รับผิดชอบมากกว่าเดิม ผมมีโอกาสได้คุยกับทีมนักแสดงชุดเก่าในซีซั่น 1 ที่กลับมารับบทเดิม แล้วก็ได้คุยกับนักแสดงชุดใหม่ทุกคนด้วย_ _ถึงผมจะเลือกนักแสดงมากับมือจากภาพถ่ายและวิดีโอที่ได้ดูในญี่ปุ่นก็จริง แต่พอมาเจอตัวจริงได้เห็นแล้วเชื่อเลยว่า เขาเหมาะกับบทบาทกันจริงๆ!!!”_

_“บรรยากาศในกองก็ดีสุดยอด! เชื่อผมเถอะว่าซีซั่นนี้เด็ดกว่าซีซั่น 1 แน่ๆ! รอติดตามชมซีซั่น 2 กันนะครับ!”_

ภาพประกอบ

ภาพประกอบ

