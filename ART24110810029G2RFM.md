---
layout: post
code: "ART24110810029G2RFM"
origin_url: "https://www.khaosod.co.th/breaking-news/news_9496646"
image: "https://github.com/user-attachments/assets/b6c67fb6-b8df-4c5b-8903-90a8591041b0"
title: "ผบช.น. สั่งสอบ ผกก.โรงพักบางซื่อ ปมทนายตั้ม จัดฉากโดนดูดเงิน39ล้าน อ้างมาดามอ้อย"
description: "ผบช.น. สั่งสอบ ผกก.โรงพักบางซื่อ ปมทนายตั้ม จัดฉากโดนดูดเงิน39ล้าน อ้างมาดามอ้อย ให้ ตรวจสอบข้อเท็จจริง และรายงานผลโดยด่วน"
category: "HOT_NEWS"
language: "th"
date: 2024-11-08T10:06:28.419Z
---

# ผบช.น. สั่งสอบ ผกก.โรงพักบางซื่อ ปมทนายตั้ม จัดฉากโดนดูดเงิน39ล้าน อ้างมาดามอ้อย

[![ผบช.น. สั่งสอบ ผกก.โรงพักบางซื่อ ปมทนายตั้ม จัดฉากโดนดูดเงิน39ล้าน อ้างมาดามอ้อย](https://www.khaosod.co.th/wpapp/uploads/2024/11/tum3.jpg "ผบช.น. สั่งสอบ ผกก.โรงพักบางซื่อ ปมทนายตั้ม จัดฉากโดนดูดเงิน39ล้าน อ้างมาดามอ้อย")](https://www.khaosod.co.th/wpapp/uploads/2024/11/tum3.jpg)

**ผบช.น. สั่งสอบ ผกก.โรงพักบางซื่อ ปมทนายตั้ม จัดฉากโดนดูดเงิน39ล้าน อ้างมาดามอ้อย ให้ ตรวจสอบข้อเท็จจริง และรายงานผลโดยด่วน**

วันที่ 8 พ.ย. 2567 พล.ต.ท.ธิติ แสงสว่าง ผบช.น. ได้ลงนามในหนังสือเลขที่ 0015/437 ลง 8 พ.ย. 2567 มีคำสั่งให้ พล.ต.ต.พัลลภ แอร่มหล้า รอง ผบช.น. ตั้งกรรมการสอบสวนข้อเท็จจริง พ.ต.อ.ภูวดล อุ่นโพธิ ผกก.สน.บางซื่อ ตรวจสอบข้อเท็จจริง และรายงานผลโดยด่วน

กรณี น.ส.สารินี ภรรยาของ “นายนุ” คนสนิททนายตั้ม ไปลงบันทึกประจำวันที่ สน.บางซื่อ ว่าถูกดูดเงินจากบัญชีที่ใช้โอนบิทคอยน์ จำนวน 2,276,400 บาท เพราะโอนเงินไปให้สแกมเมอร์ ที่อ้างเป็นดาราจีน แต่ “ทนายตั้ม” กลับไปแจ้งมาดามอ้อย ว่าถูกดูดเงิน 39 ล้านบาท จนเป็นที่มาที่ทำให้มาดามอ้อย โอนเงินคืน เพื่อรับผิดชอบเข้าบัญชีธนาคารของ น.ส.สารินี

ขณะที่เพจ “บิ๊กเกรียน” โพสต์ข้อความระบุว่า ทำไม บิ๊กเกรียน ถึงบอกว่าประเด็น นุ กับ Sands ต้องไปลงประจำวัน สน.บางซื่อ จึงเป็นประเด็นสำคัญ

​เที่ยงครึ่ง วันที่ 23 พ.ค. 2566​ แจ้งเงินหาย ถูกสแก​มเมอร์​ดูดเงินไปถึง 7 ครั้ง ​มูลค่าทรัพย์​สูง แต่ลงประจำวันเป็นหลักฐาน ผกก.สน.บางซื่อ ได้ทำการสืบสวนไปถึงไหน สืบสวน ได้ข้อเท็จจริง​ประการใด ยิ่งวันนั้น มีคนเห็นทนายดังอยู่ยันเย็น ไม่อยากคิดไปเป็นอย่างอื่น ประเด็นดังกล่าว จึงอยากให้ ผกก.สน.บางซื่อ ตอบสังคม พร้อมทิ้งท้ายว่า ไว้เล่าต่อความสัมพันธ์​เชื่อมโยง