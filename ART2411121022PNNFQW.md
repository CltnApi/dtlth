---
layout: post
code: "ART2411121022PNNFQW"
origin_url: "https://www.khaosod.co.th/breaking-news/news_9502141"
image: "https://github.com/user-attachments/assets/b6e6d436-f217-4973-8b1a-39d3de2a1209"
title: "คอตกนอนเรือนจำ ตี่ลี่ฮวงจุ้ย-ครอบครัวไม่ยื่นประกันตัว หลังศาลรับคำร้องฝากขัง"
description: "คอตกนอนเรือนจำ ศาลอาญารับคำร้อง ‘ตี่ลี่ฮวงจุ้ย’ หลังกองปราบคุมตัวฝากขัง ด้านเจ้าตัว-ครอบครัว ไม่มีใครยื่นประกันตัว ส่งเข้าเรือนจำทันที"
category: "HOT_NEWS"
language: "th"
date: 2024-11-12T10:27:09.239Z
---

# คอตกนอนเรือนจำ ตี่ลี่ฮวงจุ้ย-ครอบครัวไม่ยื่นประกันตัว หลังศาลรับคำร้องฝากขัง

[![คอตกนอนเรือนจำ ตี่ลี่ฮวงจุ้ย-ครอบครัวไม่ยื่นประกันตัว หลังศาลรับคำร้องฝากขัง](https://www.khaosod.co.th/wpapp/uploads/2024/11/teelee5.jpg "คอตกนอนเรือนจำ ตี่ลี่ฮวงจุ้ย-ครอบครัวไม่ยื่นประกันตัว หลังศาลรับคำร้องฝากขัง")](https://www.khaosod.co.th/wpapp/uploads/2024/11/teelee5.jpg)

**คอตกนอนคุก ศาลอาญารับคำร้อง ‘ตี่ลี่ฮวงจุ้ย’ หลังกองปราบคุมตัวฝากขัง ด้านเจ้าตัว-ครอบครัว ไม่มีใครยื่นประกันตัว ส่งเข้าเรือนจำทันที**

เมื่อวันที่ 12 พ.ย.2567 ที่ศาลอาญา ถนนรัชดาภิเษก พนักงานสอบสวน กองกับการ 1 กองบังคับการปราบปราม ได้นำตัวนายธนวันต์ จิรเจริญเวศน์ หรือ ตี่ลี่ฮวงจุ้ย ผู้ต้องหาตามหมายจับศาลอาญาที่ 5404/2567 ลงวันที่ 8 พ.ย.2567 มายื่นคำร้องฝากขังครั้งแรก

ในความผิดฐาน ฉ้อโกง และฟอกเงิน อันเป็นความผิดตามประมวลกฎหมายอาญา มาตรา 341 และ พรบ.ป้องกันและปราบปรามการฟอกเงิน พ.ศ.2542 มาตรา 3(18) มาตรา 5(1) (2) และมาตรา 60  
ในชั้นสอบสวนผู้ต้องหาให้การปฏิเสธตลอดข้อกล่าวหา

ท้ายคำร้องฝากขัง พนักงานสอบสวนคัดค้านการประกันตัว เนื่องจากคดีมีอัตราโทษสูงและมูลค่าความเสียหายสูง หากได้รับการปล่อยตัวชั่วคราวไป เกรงว่าจะหลบหนี และเข้าไปยุ่งเหยิงกับพยานหลักฐาน และจะเป็นอุปสรรคหรือก่อให้เกิดความเสียหายต่อการสอบสวนของคณะพนักงานสืบสวนสอบสวน

ในวันนี้ ทางผู้ต้องหาไม่ยื่นคำร้องขอปล่อยชั่วคราว ศาลพิจารณาคำร้อง และสอบผู้ต้องหาแล้วไม่คัดค้าน จึงอนุญาตให้ฝากขังได้ ภายหลังนายธนวันต์ไม่ได้ยื่นคำร้องขอปล่อยชั่วคราว หลังจากนั้นเจ้าหน้าที่ราชทัณฑ์นำตัวผู้ต้องหาไปคุมขังยังเรือนจำพิเศษกรุงเทพต่อไป