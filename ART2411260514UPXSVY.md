---
layout: post
code: "ART2411260514UPXSVY"
origin_url: "https://www.khaosod.co.th/special-stories/news_9521489"
image: "https://github.com/user-attachments/assets/9f106087-b9ad-49b1-85af-b4bc8298a741"
title: "ผู้ประกาศโดนด้วย! ช่อง 3 ปลดนับ 100 ชีวิต จ่ายชดเชยสูงสุด 400 วัน ให้มาเซ็นชื่อบ่ายนี้"
description: "ผู้ประกาศโดนด้วย! ช่อง 3 ปลดนับ 100 ชีวิต จ่ายชดเชยสูงสุด 400 วัน พนักงานที่ถูกประเมินว่าไม่ผ่านงาน จะได้รับอีเมลเลิกจ้าง ให้มาเซ็นชื่อบ่ายวันที่ 26-27 พ.ย.67"
category: "SPECIAL_STORIES"
language: "th"
date: 2024-11-26T14:05:46.961Z
---

# ผู้ประกาศโดนด้วย! ช่อง 3 ปลดนับ 100 ชีวิต จ่ายชดเชยสูงสุด 400 วัน ให้มาเซ็นชื่อบ่ายนี้

[![ผู้ประกาศโดนด้วย! ช่อง 3 ปลดนับ 100 ชีวิต จ่ายชดเชยสูงสุด 400 วัน ให้มาเซ็นชื่อบ่ายนี้](https://www.khaosod.co.th/wpapp/uploads/2024/11/channal3.jpg "ผู้ประกาศโดนด้วย! ช่อง 3 ปลดนับ 100 ชีวิต จ่ายชดเชยสูงสุด 400 วัน ให้มาเซ็นชื่อบ่ายนี้")](https://www.khaosod.co.th/wpapp/uploads/2024/11/channal3.jpg)

**ผู้ประกาศโดนด้วย! ช่อง 3 ปลดนับ 100 ชีวิต จ่ายชดเชยสูงสุด 400 วัน พนักงานที่ถูกประเมินว่าไม่ผ่านงาน จะได้รับอีเมลเลิกจ้าง ให้มาเซ็นชื่อบ่ายวันที่ 26-27 พ.ย.67**

เมื่อวันที่ 26 พ.ย.67 ผู้สื่อข่าวรายงาน ความคืบหน้าของการปรับโครงสร้างของสถานีโทรทัศน์ช่อง 3 ที่มีแนวทางลดค่าใช้จ่าย และลดพนักงานให้ได้ 30 เปอร์เซ็นต์ โดยส่งอีเมลแจ้งพนักงานเป็นการส่วนตัวโดยมีพนักงานในทุกระดับ ตามที่นำเสนอไปก่อนหน้านี้

ล่าสุดผู้สื่อข่าวรายงานว่า พนักงานที่ถูกประเมินว่าไม่ผ่านงาน จะได้รับอีเมลเลิกจ้างทางบริษัทเป็นการส่งเป็นการส่วนตัว โดยมีพนักงานทุกระดับที่เข้าเงื่อนไข เนื้อหาเป็นเรื่องของการบอกเลิกจ้าง และให้มาเซ็นรับทราบการเลิกจ้างดังกล่าว ในช่วงบ่ายวันที่ 26 และวันที่ 27 พ.ย.67

ทั้งนี้การชดเชยที่ทางช่อง 3 จ่ายให้พนักงานนั้น เบื้องต้นเป็นไปตามที่กฎหมายกำหนดดังนี้

1.อายุงานครบ 120 วัน แต่ไม่ครบ 1 ปี ได้ค่าชดเชยไม่น้อยกว่า 30 วัน

2.อายุงานครบ 1 ปี แต่ไม่ครบ 3 ปี ได้ค่าชดเชยไม่น้อยกว่า 90 วัน

3.อายุงานครบ 3 ปี แต่ไม่ครบ 6 ปี ได้ค่าชดเชยไม่น้อยกว่า 180 วัน

4.อายุงานครบ 6 ปี แต่ไม่ครบ 10 ปี ได้ค่าชดเชยไม่น้อยกว่า 240 วัน

5.อายุงานครบ 10 ปี แต่ไม่ครบ 20 ปี ได้ค่าชดเชยไม่น้อยกว่า 300 วัน

6.อายุงานมากกว่า 20 ปีขึ้นไป ได้รับค่าชดเชยในอัตราไม่น้อยกว่า 400 วัน

ทั้งนี้จะให้มีผลหลังจากวันที่ 31 ธ.ค.67 อย่างไรก็ตาม สามารถใช้วันลาหยุดที่คงเหลืออยู่ได้ แต่หากลาเกินกำหนดจะกระทบต่อเงินชดเชยที่จะได้รับด้วย พนักงานสามารถเลือกได้ว่าจะรับเงินชดเชยนี้ในรอบเดือนธ.ค.67 หรือเดือนม.ค.68

รายงานข่าวแจ้งว่า สำหรับการเลย์ออฟหรือเลิกจ้างครั้งนี้ ฝ่ายบริหารใช้วิธีประเมินโดยพิจารณาจากทุกระดับ ตั้งแต่บรรณาธิการไปจนถึงพนักงานทั่วไป ซึ่งพบว่ามีกลุ่มพนักงานที่ถูกเลิกจ้างครั้งนี้หลัก ร้อย

ขณะที่ผู้ประกาศของช่องส่วนหนึ่งให้พ้นจากการเป็นพนักงานประจำ แต่ยังได้รับค่าอ่านหรือค่าออกอากาศอยู่ ในกรณีที่ทำรายการให้ช่อง 3 ต่อไป ทั้งนี้อาจจะต้องปรับเปลี่ยนงานและโครงสร้างให้เหมาะสมกับกำลังคนที่เหลืออยู่ต่อไป

ที่มา [มติชน](https://www.matichon.co.th/economy/news_4920422)