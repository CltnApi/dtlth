---
layout: post
code: "ART2411280806H0ZULJ"
origin_url: "https://www.khaosod.co.th/sports/news_9525521"
image: "https://github.com/user-attachments/assets/c15d1ab6-51b6-4856-b7c0-ed8a1c25a2f0"
title: "เตรียมระเบิดศึก ฟุตบอลเชื่อมความสามัคคี 4 พันธมิตร “Chairman Cup”"
description: "สนุกแน่! เตรียมระเบิดศึก ฟุตบอลเชื่อมความสามัคคี 4 พันธ..."
category: "SPORTS"
language: "th"
date: 2024-11-28T08:46:21.315Z
---

# เตรียมระเบิดศึก ฟุตบอลเชื่อมความสามัคคี 4 พันธมิตร “Chairman Cup”

[![เตรียมระเบิดศึก ฟุตบอลเชื่อมความสามัคคี 4 พันธมิตร “Chairman Cup”](https://www.khaosod.co.th/wpapp/uploads/2024/11/uietyy.jpg "เตรียมระเบิดศึก ฟุตบอลเชื่อมความสามัคคี 4 พันธมิตร “Chairman Cup”")](https://www.khaosod.co.th/wpapp/uploads/2024/11/uietyy.jpg)

เมื่อวันที่ 27 พ.ย.67 “บิ๊กแป๊ะ” คุณถิรชัย วุฒิธรรม (วปอ.34) นายกสมาคมกีฬากรุงเทพมหานคร ในฐานะประธานจัดการแข่งขัน พร้อมด้วย พล.อ.ราชรักษ์ เรียนพืชน์ (วปอ.53) รองประธานจัดการแข่งขัน, คุณสุเมธ บุญบรรดาลสุข (วปอ.66) เลขานุการคณะกรรมการจัดการแข่งขัน ฝ่ายผู้แทนประธานอำนวยการจัดการแข่งขัน คุณฐาปน สิริวัฒนภักดี, ดร.โสภิต ภาโนมัย เลขานุการประธานจัดการแข่งขัน ฝ่ายประสานงาน และ “เดอะตุ๊ก” ปิยะพงษ์ ผิวอ่อน ตำนานกองหน้าทีมชาติไทย ในฐานะตัวแทนนักเตะทีมฟุตบอลซีเนียร์ เพื่อนราชพฤกษ์ เข้าร่วมงานแถลงข่าวเปิดการแข่งขัน ฟุตบอลเชื่อมความสามัคคี 4 พันธมิตร “Chairman Cup” ชิงถ้วยประธานราชพฤกษ์ คลับ คุณฐาปน สิริวัฒนภักดี แข่งขันวันอาทิตย์ ที่ 15 ธันวาคม 2567 เวลา 7.30 – 11.00 น. ณ สนามฟุตบอลสโมสรราชพฤกษ์

โดยมีวัตถุประสงค์เพื่อเชื่อมความสามัคคีและเป็นการออกกำลังกาย ตลอดจนพบปะสังสรรค์กันในหมู่ผู้บริหารองค์กรระดับอาวุโส ของหน่วยงานภาคราชการ และภาคเอกชน โดยใช้กีฬาฟุตบอลเป็นสื่อ อันจะแสดงออกถึงความรู้รักสามัคคี เพื่อเป็นแบบอย่างอันดีงามให้กับสังคม

สำหรับทีมที่เข้าร่วมแข่งขัน มีทั้งหมด 4 ทีม ได้แก่ ทีมฟุตบอล วปอ.66, ทีมฟุตบอลซีเนียร์ 4 เหล่าทัพ (กองทัพบก, กองทัพเรือ, กองทัพอากาศ และตำรวจ นำโดยผู้บังคับบัญชาระดับสูง ทั้งอดีตและปัจจุบัน), ทีมฟุตบอลซีเนียร์ของทุกสถาบันการศึกษา (อาทิ จุฬา, ธรรมศาสตร์, เกษตรศาสตร์, อัสสัมชัญ, สวนกุหลาบวิทยาลัย ฯลฯ) และทีมฟุตบอลซีเนียร์เพื่อนราชพฤกษ์ โดยสมาชิกอาวุโสที่ร่วมเล่นกันมาโดยตลอด 30 ปี และวีไอพีที่ได้รับเชิญ

“บิ๊กแป๊ะ” คุณถิรชัย วุฒิธรรม ให้สัมภาษณ์ว่า “ต้องขอบคุณผู้มีส่วนร่วมที่ทำให้เกิดงานนี้ขึ้นมา สำหรับงานในครั้งนี้ถือเป็นการจัดกิจกรรมดีๆ สำหรับวันครบรอบ 30 ปี สโมสรราชพฤกษ์ในเดือนธันวาคมนี้ ซึ่งสโมสรแห่งนี้เปรียบเสมือนบ้านหลังที่ 2”

**_“หากสโมสรราชพฤกษ์ไม่มี คุณฐาปน สิริวัฒนภักดี ตัดสินใจใช้เงินหลักร้อยล้านบาท ซ่อมแซม ปรับปรุงระบบน้ำ-ไฟ ช่วงหลังน้ำท่วมใหญ่กรุงเทพมหานคร เมื่อปี พ.ศ.2554 สโมสรแห่งนี้คงไม่อยู่เป็นตำนานจนถึงทุกวันนี้”_**

“คอนเซ็ปต์สำหรับการแข่งขัน ไม่ใช่เพียงการเล่นฟุตบอลอย่างเดียว แต่ยังมีการสร้างมิตรภาพให้แนบแน่นยิ่งกว่าเดิมสำหรับผู้เข้าร่วมแข่งขัน ซึ่งกีฬาฟุตบอลสิ่งที่ตอบโจทย์จะหากีฬาไหนที่เป็นที่นิยม และเล่นด้วยจำนวนคนที่เยอะแบบนี้ ทั้งหมดที่กล่าวมาจึงเป็นที่มาของการแข่งขัน ฟุตบอลเชื่อมความสามัคคี 4 พันธมิตร ‘Chairman Cup’ ชิงถ้วยประธานราชพฤกษ์ คลับ คุณฐาปน สิริวัฒนภักดี”