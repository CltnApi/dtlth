---
layout: post
code: "ART2411280406NTZXS6"
origin_url: "https://www.khaosod.co.th/breaking-news/news_9524714"
image: "https://github.com/user-attachments/assets/54545ab7-5d64-49ef-8059-30129877b0af"
title: "ทลาย ซาลอนจีน ครบวงจร มีทุกอย่างเว้นใบอนุญาต เปิดโจ่งครึ่มย่าน RCA ผงะหมอเก๊คอยฉีดยา"
description: "ทลาย ซาลอนจีน ครบวงจร ทั้งทำผม ทำเล็บ นวดเท้า ฉีดยา มีทุกอย่างเว้นใบอนุญาต เปิดโจ่งครึ่มย่าน RCA หมอเก๊คอยฉีดยา บอกจีนคู่แข่งเยอะ เปิดในไทยกำไรดีกว่า"
category: "HOT_NEWS"
language: "th"
date: 2024-11-28T04:51:16.246Z
---

# ทลาย ซาลอนจีน ครบวงจร มีทุกอย่างเว้นใบอนุญาต เปิดโจ่งครึ่มย่าน RCA ผงะหมอเก๊คอยฉีดยา

[![ทลาย ซาลอนจีน ครบวงจร มีทุกอย่างเว้นใบอนุญาต เปิดโจ่งครึ่มย่าน RCA ผงะหมอเก๊คอยฉีดยา](https://www.khaosod.co.th/wpapp/uploads/2024/11/salon.jpg "ทลาย ซาลอนจีน ครบวงจร มีทุกอย่างเว้นใบอนุญาต เปิดโจ่งครึ่มย่าน RCA ผงะหมอเก๊คอยฉีดยา")](https://www.khaosod.co.th/wpapp/uploads/2024/11/salon.jpg)

**ทลาย ซาลอนจีน ครบวงจร ทั้งทำผม ทำเล็บ นวดเท้า ฉีดยา มีทุกอย่างเว้นใบอนุญาต เปิดโจ่งครึ่มย่าน RCA หมอเก๊คอยฉีดยา บอกจีนคู่แข่งเยอะ เปิดในไทยกำไรดีกว่า**

เนื่องด้วย พล.ต.ท.ธิติ แสงสว่าง รรท. ผู้ช่วย ผบ.ตร. สมัยดำรงตำแหน่ง น.1 ได้รับเบาะแส ว่ามีบุคคลต่างด้าวลักลอบเปิดคลินิกเถื่อนของชาวจีน พร้อมการตลาดแบบใหม่ จึงสั่งให้ พล.ต.ต.ธีรเดช ธรรมสุธีร์ ผบก.สส.บช.น. จัดชุดสืบสวนบูรณาการสืบนครบาล, ตำรวจ CIB และ กรมสนับสนุนบริการสุขภาพ (สบส.) สน.มักกะสัน

[![](https://www.khaosod.co.th/wpapp/uploads/2024/11/S__61227118-696x392.jpg)](https://www.khaosod.co.th/wpapp/uploads/2024/11/S__61227118.jpg)

ร่วมกันบุกทลาย สถานบริการครบวงจร ย่าน RCA โดยเปิดให้บริการกับลูกค้าชาวต่างชาติ ในลักษณะ ศัลยกรรม, นวด / สปา จึงดำเนินการสืบสวน เพื่อทำการตรวจค้น จับกุมผู้กระทำความผิดตามกฎหมาย เกรงว่าจะเป็นอันตรายแก่นักท่องเที่ยงชาวจีนที่มาใช้บริการตามนโยบายของ พล.ต.อ.กิตติ์รัฐ พันธุ์เพ็ชร์ ผบ.ตร.

[![](https://www.khaosod.co.th/wpapp/uploads/2024/11/S__61227130-Copy-696x391.jpg)](https://www.khaosod.co.th/wpapp/uploads/2024/11/S__61227130-Copy.jpg)

พล.ต.อ.กิตติ์รัฐ พันธุ์เพ็ชร์ ผบ.ตร. สั่งการให้ พล.ต.อ.ธนา ชูวงศ์ รอง ผบ.ตร., พล.ต.ท.ธิติ แสงสว่าง ผู้ช่วย ผบ.ตร., พล.ต.ท.สยาม บุญสม ผบช.น., พล.ต.ท.จิรภพ ภูริเดช ผบช.ก.,พล.ต.ต.นพศิลป์ พูลสวัสดิ์ รอง ผบช.น. ,พล.ต.ต.วิวัฒน์ ชัยสังฆะ รอง ผบช.ก., พล.ต.ต.ธีรเดช ธรรมสุธีร์ ผบก.สส.บช.น., พล.ต.ต.วิทยา ศรีประเสริฐ ผบก.ปคบ.,

[![](https://www.khaosod.co.th/wpapp/uploads/2024/11/S__61227128-696x390.jpg)](https://www.khaosod.co.th/wpapp/uploads/2024/11/S__61227128.jpg)

พ.ต.อ.วรพจน์ รุ่งกระจ่างรอง ผบก.สส.บช.น., พ.ต.อ.อรรชวศิษฎ์ ศรีบุญยมานนท์ ผกก.สส.3 บก.สส.บช.น., พ.ต.อ.สิทธิศักดิ์ นาคามาตย์ ผกก.สส.2 บก.สส.บช.น., พ.ต.อ.วีระพงษ์ คล้ายทอง ผกก.4 บก.ปคบ., พ.ต.อ.อุรัมพร ขุนเดชสัมฤทธิ์ ผกก.สน.มักกะสัน

[![](https://www.khaosod.co.th/wpapp/uploads/2024/11/S__61227122-696x392.jpg)](https://www.khaosod.co.th/wpapp/uploads/2024/11/S__61227122.jpg)

พร้อมด้วย นายแพทย์ภานุวัฒน์ ปานเกตุ อธิบดีกรมสนับสนุนบริการสุขภาพ, นางสาวชนัดดา สืบสุข นิติกรปฏิบัติการ, นายชาตรี พินใย ปฏิบัติงานนิติกร ร่วมกันสนธิกำลังกับเจ้าหน้าที่ บก.สส.บช.น., เจ้าหน้าที่ตำรวจ บก.ปคบ. และเจ้าหน้าที่ตำรวจ สน.มักกะสัน ร่วมกันสืบสวนเข้าตรวจสอบ

[![](https://www.khaosod.co.th/wpapp/uploads/2024/11/S__61227137-696x392.jpg)](https://www.khaosod.co.th/wpapp/uploads/2024/11/S__61227137.jpg)

ร้าน YF salon แขวงบางกะปิเขตห้วยขวาง กรุงเทพ ซึ่งตั้งเป็นสถานบริการด้านสุขภาพแบบครบเครื่อง โดยจับกุมตัวผู้ต้องหา 7 ราย คือ 1. Ms.REN XUEMEI อายุ 42 ปี สัญชาติจีนถูกแจ้งข้อหา “เป็นบุคคลต่างด้าวประกอบกิจการสถานประกอบการเพื่อสุขภาพโดยไม่ได้รับอนุญาต” 2. Ms.WEN CHUN อายุ 28 ปี สัญชาติจีน (พนักงานแคชเชียร์) 3. Ms.GAO JUAN อายุ 44 ปี สัญชาติจีน (นวดเท้า)

[![](https://www.khaosod.co.th/wpapp/uploads/2024/11/S__61227139-696x393.jpg)](https://www.khaosod.co.th/wpapp/uploads/2024/11/S__61227139.jpg)

4.น.ส.หอม อายุ 18 ปี ชาวไทยใหญ่ (พนักงานสระผม) 5.น.ส.หมูแดง อายุ 19 ปี ชาวไทยใหญ่ (พนักงานสระผม) 6.น.ส.คำแก้ว อายุ 20 ปี ชาวไทยใหญ่ (พนักงานสระผม) 7.น.ส.จันทกานต์ อายุ 19 ปี ชาวไทยใหญ่ (พนักงานแคชเชียร์)

[![](https://www.khaosod.co.th/wpapp/uploads/2024/11/S__61227120-696x522.jpg)](https://www.khaosod.co.th/wpapp/uploads/2024/11/S__61227120.jpg)

ลำดับ 2-3 ถูกแจ้งข้อหา “คนต่างด้าวที่ทำงานโดยไม่มีใบอนุญาตทำงาน หรือทำงานนอกเหนือจากที่มีสิทธิจะทำได้” ลำดับ 4-7 ถูกแจ้งข้อหา “กระทำความผิดฐาน“เป็นบุคคลต่างด้าวเข้ามาอยู่ในราชอาณาจักรไทยโดยไม่ได้รับอนุญาต และเป็นบุคคลต่างด้าวที่ทำงานโดยไม่มีใบอนุญาตทำงาน หรือทำงานนอกเหนือจากที่มีสิทธิจะทำได้”

[![](https://www.khaosod.co.th/wpapp/uploads/2024/11/S__61227142.jpg)](https://www.khaosod.co.th/wpapp/uploads/2024/11/S__61227142.jpg)

ตรวจยึดของกลาง 14 รายการ 1.โบร์ชัวร์โฆษณา และ QR Code ใช้ชำระเงินจำนวน 1 ชุด 2.เมมโมรี่การ์ดกล้องวงรปิด จำนวน 4 ชิ้น 3.สมุดบัญชีนวด จำนวน 1 เล่ม 4.สำเนาใบเสร็จ จำนวน 1 ชุด 5.เอกสารเกี่ยวกับสัญญาเช่า และเอกสารที่เกี่ยวข้อง จำนวน 1 ชุด 6.ใบเสร็จรับเงินของผู้เข้ารับบริการ จำนวน 9 เล่ม 7.เสื้อกราวน์สีขาวที่ใช้ใส่ขณะทำหัตถกรรมเสริมความงาม จำนวน 2 ตัว

[![](https://www.khaosod.co.th/wpapp/uploads/2024/11/S__61227162_0-696x359.jpg)](https://www.khaosod.co.th/wpapp/uploads/2024/11/S__61227162_0.jpg)

8.ขวดน้ำเกลือยี่ห้อ NSS + ยาชา (เปิดใช้แล้ว) จำนวน 1 ชุด 9.เมโทรนาดาโซลโซเดียมคลอไรด์ จำนวน 11 ขวด 10.เข็มฉีดยาไม่ทราบยี่ห้อ ไม่ทราบขนาด จำนวน32 ชิ้น 11.ขวดน้ำเกลือยี่ห้อ NSS จำนวน 8 ขวด 12.ชุดสายให้น้ำเกลือ ไม่ทราบยี่ห้อ จำนวน 19 ชิ้น 13.ถุงมือยางสีขาว จำนวน 1 กล่อง 14.เข็มฉีดยาใช้แล้วพร้อมขยะติดเชื้อ จำนวน 1 ชุด

พฤติการณ์กล่าวคือ “ซาลอน” Start Up โมเดลธุรกิจพิสดาร สถานบริการเพื่อสุขภาพที่จัดเต็มแบบครบวงจร พร้อมแผนการตลาดใหม่ แย่งคนไทยทำกิน สืบเนื่องจาก พล.ต.ท.ธิติ แสงสว่าง ผู้ช่วย ผบ.ตร. ได้รับแจ้งเบาะแสจากพลเมืองดีว่า มีชาวจีนกลุ่มหนึ่งลักลอบเปิดกิจการสถานบริการสุขภาพแบบครบวงจร กล่าวคือ ทำผม ทำเล็บ นวดเท้า นวดพิสดาร ไปจนถึง ฉีดหน้า ฉีดวิตามิน เรียกว่ามั่วกันอยู่ในร้านแบบครบวงจร

จึงสนธิกำลังระหว่าง ชุดสืบนครบาล, บชก. (CIB), สน.มักกะสัน และกรมสนับสนุนบริการสุขภาพ (สบส.) สืบสวนจนทราบว่า สถานบริการดังกล่าวไม่มีใบอนุญาตใดๆ เปิดบริการแบบดื้อๆ โจ่งครึ่มอยู่กลางเมืองหลวง

ต่อมาวันที่ 27 พ.ย.67 เวลา 17.30 น. พล.ต.ต.ธีรเดช ธรรมสุธีร์ ผบก.สส.บช.น. นำกำลังเจ้าหน้าที่สนธิกำลังเข้าตรวจสอบร้าน YF salon แขวงบางกะปิเขตห้วยขวาง ผลการตรวจสอบพบว่าเป็นคูหา 6 ชั้น ซึ่งแต่ละชั้นจะให้บริการแตกต่างกันออกไปในแต่ละชั้น และบริเวณชั้นที่ 5 ของอาคาร มีห้องที่มีไว้ให้หมอเก๊ คอยบริการฉีดหน้าให้กับลูกค้า พบอุปกรณ์เข็มฉีดยาถูกใช้ให้กับลูกค้าไปแล้วหลายราย

โดยแรกเริ่มสาวใหญ่ชาวจีนผู้เป็นเจ้าของมีท่าทีแข็งขืนกับเจ้าหน้าที่อ้างว่าตนเองเป็นลูกค้า แต่เมื่อได้ขยายผลซักถามปากคำลูกจ้างภายในร้านโดยละเอียด ก็พบว่าเป็นเจ้าของร้าน จากการตรวจค้นมีการยึดของกลางไว้เป็นหลักฐาน 14 รายการ และจับกุมเจ้าของร้านและพนักงานภายในร้านรวมทั้งสิ้น 7 ราย

ในชั้นจับกุม สาวจีน เจ้าของร้านรับสารภาพตลอดข้อกล่าวหา โดยให้การว่า “ไม่เคยมีการขออนุญาตใดๆ เข้ามาลงทุนในประเทศไทยเพราะประเทศจีนคู่แข่งเยอะ มาเปิดในประเทศไทยน่าจะสามารถทำกำไรได้ดีกว่า ส่วนหมอที่มาฉีดหน้าให้กับลูกค้าไม่ใช่หมอจริงๆ โดยชุดกราวที่หมอสวมนั้นสั่งซื้อมาจากร้านค้าในออนไลน์ หลังจับกุมได้นำตัวผู้ต้องหาพร้อมของกลางนำส่งพนักงานสอบสวน สน.มักกะสัน ดำเนินคดีต่อไป

ด้าน พล.ต.ต.ธีรเดช ธรรมสุธีร์ กล่าวว่า การลักลอบเปิดคลินิกเสริมความงามเถื่อนโดยไม่ได้รับอนุญาต รวมถึงแอบอ้างตนเองว่าเป็นหมอ โดยไม่มีใบประกอบวิชาชีพที่ถูกต้อง เป็นเหตุการณ์ที่พบได้บ่อยในสังคมปัจจุบัน

ทั้งยังใช้เครื่องมือและอุปกรณ์ที่ไม่สะอาด ตัวยาไม่ได้มาตรฐาน ไม่ผ่านการรองรับมาตรฐาน อย. หรืออาจเป็นของปลอม ซึ่งทำให้เกิดอันตรายต่อผู้ใช้บริการได้ ทั้งใบหน้าผิดรูป บิดเบี้ยว ตาบอด ผิวเน่าเปื่อย หรือเกิดการอักเสบจนติดเชื้อ ทำให้เป็นอันตรายถึงขั้นเสียชีวิต

ดังนั้น การเลือกใช้บริการคลินิกเสริมความงามที่ปลอดภัยจึงเป็นสิ่งควรให้ความสำคัญที่สุด เพื่อลดโอกาสในการเกิดผลข้างเคียงในอนาคต ดังนั้นการหน้าจะพัง ขอให้ท่านเลือกคลินิกเสริมความงามให้ปลอดภัย มีใบอนุญาตประกอบกิจการ ที่ถูกต้องตามกฎหมายจากกระทรวงสาธารณสุข แพทย์มีใบประกอบวิชาชีพ ผ่านการรองรับจากแพทยสภา ตัวยาต้องผ่านการรองรับจาก อย. ทั้งในประเทศไทยหรือต่างประเทศ สถานที่สะอาด ปลอดเชื้อ ถูกสุขลักษณะทุกขั้นตอน



