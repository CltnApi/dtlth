---
layout: post
code: "ART2411061452VY69HZ"
origin_url: "https://www.khaosod.co.th/sports/news_9493706"
image: "https://github.com/user-attachments/assets/814d9016-ae9d-4f24-971f-21d448bb2c1f"
title: "กกท. ผนึกกำลังพาราลิมปิกไทย หารือ 5 ส.กีฬาคนพิการ จัดอาเซียนพาราเกมส์"
description: "กกท. ผนึกกำลังคณะกรรมการพาราลิมปิก และ 5 สมาคมกีฬาคนพิก..."
category: "SPORTS"
language: "th"
date: 2024-11-06T14:57:12.627Z
---

# กกท. ผนึกกำลังพาราลิมปิกไทย หารือ 5 ส.กีฬาคนพิการ จัดอาเซียนพาราเกมส์

[![กกท. ผนึกกำลังพาราลิมปิกไทย หารือ 5 ส.กีฬาคนพิการ จัดอาเซียนพาราเกมส์](https://www.khaosod.co.th/wpapp/uploads/2024/11/yrw.jpg "กกท. ผนึกกำลังพาราลิมปิกไทย หารือ 5 ส.กีฬาคนพิการ จัดอาเซียนพาราเกมส์")](https://www.khaosod.co.th/wpapp/uploads/2024/11/yrw.jpg)

![](https://www.khaosod.co.th/wpapp/uploads/2024/11/554061.jpg)

เมื่อที่ 6 พฤศจิกายน 2567 ที่ห้องประชุมที่ 1 ชั้น 4 อาคารเฉลิมพระเกียรติ 7 รอบ พระชนมพรรษา กกท. นายปรีชา ลาลุน รองผู้ว่าการฝ่ายกีฬาเป็นเลิศและวิทยาศาสตร์การกีฬา เป็นประธานในการ ประชุมการจัดการแข่งขัน อาเซียนพาราเกมส์ครั้งที่ 13 ที่ จังหวัดนครราชสีมา ประเทศไทย ซึ่งจะมีขึ้นระหว่างวันที่ 20-26 มกราคม 2569 ร่วมกับ คณะกรรมการพาราลิมปิกแห่งประเทศไทย โดยมี พ.อ.หญิง ดร.วันดี โตสุวรรณ เลขาธิการ APSF, นายไมตรี คงเรือง นายกสมาคมกีฬาคนพิการแห่งประเทศไทย ในพระบรมราชูปถัมภ์, นายวรากร กระแสร์ตานนท์ ตัวแทนสมาคมกีฬาคนตาบอดแห่งประเทศไทย สมาคมกีฬาคนพิการทางปัญญาแห่งประเทศไทย สมาคมกีฬาคนพิการทางสมองแห่งประเทศไทย และ สมาคมกีฬาคนหูหนวกแห่งประเทศไทย ร่วมประชุม

![](https://www.khaosod.co.th/wpapp/uploads/2024/11/554060.jpg)

สำหรับการประชุม มีระเบียบวาระการประชุมทั้งหมด 3 วาระ ประกอบด้วย ระเบียบวาระที่ 1 เรื่องที่ประธานแจ้งให้ที่ประชุมทราบ

ระเบียบวาระที่ 2 เรื่องเพื่อพิจารณา 2.1 กำหนดชนิดกีฬาที่จะจัดการแข่งขันในกีฬาอาเซียนพาราเกมส์ พ.ศ. ๒๕๖๙ (ค.ศ.๒๐๒๖) และ Event ในการจัดการแข่งขันของแต่ละชนิดกีฬา 2.2 กำหนดสถานที่ สนามแข่งขันชนิดกีฬาต่างๆในกาแข่งขันกีฬาอาเซียน พาราเกมส์ ครั้งที่๑๓ ณ จังหวัดนครราชสีมา ราชอาณาจักรไทย

ระเบียบวาระที่ 3 เรื่องอื่น โดยที่ประชุมเป็นไปอย่างเข้มข้นถึงประเด็นการเป็นเจ้าภาพจัดการแข่งขัน อาเซียนพาราเกมส์ครั้งที่ 13 ที่จะจัดขึ้นที่ จังหวัดนครราชสีมา ประเทศไทย ซึ่งการกีฬาแห่งประเทศไทย ได้หารือกับทุกฝ่ายที่เกี่ยวข้องและพร้อมร่วมมือผลักดันให้เกิดประสิทธิ์ภาพสูงสุดในการพัฒนาวงการกีฬาคนพิการไทย และ อาเชี่ยน อย่างยั่งยืน