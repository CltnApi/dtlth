---
layout: post
code: "ART2411200602P12CIB"
origin_url: "https://www.khaosod.co.th/sports/news_9513557"
image: "https://github.com/user-attachments/assets/8c53ebf5-fc40-49a6-8c59-5275eee982d1"
title: "สมเกียรติ ตื่นเต้นซ้อมครั้งแรก - มีล้มให้เห็นกับรถแข่งคันใหม่เตรียมสู้ศึกโมโตจีพี"
description: "สมเกียรติ จันทรา นักขับเพียงหนึ่งเดียวจากไทยที่จะขึ้นไปขับจักรยานยนต์ทางเรียบรุ่นใหญ่สุด โมโตจีพี 2025 ซ้อมครั้งแรกกับรถคันใหม่ มีล้มให้เห็น"
category: "SPORTS"
language: "th"
date: 2024-11-20T06:06:17.994Z
---

# สมเกียรติ ตื่นเต้นซ้อมครั้งแรก - มีล้มให้เห็นกับรถแข่งคันใหม่เตรียมสู้ศึกโมโตจีพี

[![สมเกียรติ ตื่นเต้นซ้อมครั้งแรก - มีล้มให้เห็นกับรถแข่งคันใหม่เตรียมสู้ศึกโมโตจีพี](https://www.khaosod.co.th/wpapp/uploads/2024/11/Chantra.jpg "สมเกียรติ ตื่นเต้นซ้อมครั้งแรก - มีล้มให้เห็นกับรถแข่งคันใหม่เตรียมสู้ศึกโมโตจีพี")](https://www.khaosod.co.th/wpapp/uploads/2024/11/Chantra.jpg)

สมเกียรติ จันทรา นักขับเพียงหนึ่งเดียวจากไทยที่จะขึ้นไปขับจักรยานยนต์ทางเรียบรุ่นใหญ่สุด โมโตจีพี 2025 ซ้อมครั้งแรกกับรถคันใหม่ มีล้มให้เห็น

สมเกียรติ จันทรา นับรถจักรยานยนต์ชาวไทย เตรียมขึ้นไปแข่งจักรยานยนต์ชิงแชมป์โลก รุ่นใหญ่สุด โมโตจีพี 2025 ได้ลงทดสอบขับกับรถคู่ใจคันใหม่ในทีมแอลซีอาร์ ฮอนด้า เมื่อช่วงดึกวันที่ 19 พ.ย. ที่สนาม เซอร์กิต เด บาร์เซโลนา – คาตาลุนญา รายการบาร์เซโลนาเทสต์ ผลปรากฏว่า “ก้อง” มีพลาดล้มในโค้งที่ 10 แต่ยังลุกขึ้นทดสอบการขับต่อไป

หลังการซ้อมสมเกียรติ กล่าวว่า “วันนี้เป็นวันแรกที่ขึ้นมาเทสต์รถในระดับโมโตจีพี ถือว่าโอเค ได้เรียนรู้อะไรหลายๆ อย่าง ปุ่มต่างๆ บนตัวรถ หรือการลองให้ทีมส่งข้อความเข้าไปยังตัวรถให้เราได้ศึกษาวิธีการใช้งาน รวมถึงการขับที่รถค่อนข้างเร็วมาก จากนี้ต้องรอสำหรับการเทสต์ครั้งต่อไปที่เซปัง (เซปัง อินเตอร์เนชั่นแนล เซอร์กิต ประเทศมาเลเซีย)