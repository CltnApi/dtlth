---
layout: post
code: "ART241127075281C48J"
origin_url: "https://www.khaosod.co.th/special-stories/news_9523196"
image: "https://github.com/user-attachments/assets/6a48075d-c033-4492-acc3-6ed3aa822b24"
title: "รู้จักเจ้าของคำพูด \"Thankyou Kateyki\" ไวรัลจน แบมแบม-ลิซ่า เล่นตาม"
description: "รู้จักไฮโซสาว \"คุณออน สมฤทัย\" CEO ร้านแบรนด์เนม เจ้าของคำพูดสุดฮิต \"Thankyou Kateyki\" ไวรัลหนักจน แบมแบม - ลิซ่า เอาไปเล่นตาม"
category: "SPECIAL_STORIES"
language: "th"
date: 2024-11-27T08:41:35.497Z
---

# รู้จักเจ้าของคำพูด "Thankyou Kateyki" ไวรัลจน แบมแบม-ลิซ่า เล่นตาม

[![รู้จักเจ้าของคำพูด "Thankyou Kateyki" ไวรัลจน แบมแบม-ลิซ่า เล่นตาม](https://www.khaosod.co.th/wpapp/uploads/2024/11/Thankyou-Kateyki-2.jpg "รู้จักเจ้าของคำพูด "Thankyou Kateyki" ไวรัลจน แบมแบม-ลิซ่า เล่นตาม")](https://www.khaosod.co.th/wpapp/uploads/2024/11/Thankyou-Kateyki-2.jpg)

**รู้จักไฮโซสาว “คุณออน สมฤทัย” CEO ร้านแบรนด์เนม เจ้าของคำพูดสุดฮิต “Thankyou Kateyki” ไวรัลหนักจน แบมแบม – ลิซ่า เอาไปเล่นตาม**

อยู่ๆ โซเซียล ก็ต้องแตกตื่น เมื่อ **“ลิซ่า”** ออกมาโพสต์คลิปวิดีโอ พูดคำว่า **“Thankyou Kateyki”** ทำเอาหลายคนสงสัยว่ามันคืออะไร

โดยเจ้าของประโยคนี้ คือ **“คุณออน สมฤทัย สางชัยภูมิ”** ดาวติ๊กต็อกซึ่งมีผู้ติดตามกว่า 4.9 ล้าน CEO ของ Perrine Porter (เพอร์รีน พอร์ทเทอร์) หรือที่รู้จักกันในนามร้าน SF Brandname ศูนย์รวมการรับซื้อ – ขายสินค้าแบรนด์เนม

คุณออน – หมอสอง

อีกทั้งยังเป็นหวานใจคนสวยของ **“หมอสอง นพ.นพรัตน์ รัตนวราห”** เจ้าของโรงพยาบาลศัลยกรรมตกแต่งชื่อดัง

คุณออน มักจะทำคอนเทนต์โชว์ชีวิตสุดหรู มีแม่บ้านและบอดี้การ์ดคู่ใจ ซึ่งเธอมักจะทักทายพวกเขาทุกครั้งที่เปิดคลิป และการทักทายนั้นก็สุดแสนจะยูนีคจนกลายเป็นไวรัล

คุณออน – แบมแบม – บอดี้การ์ด

**“Thankyou Kateyki”** คือประโยคที่คุณออนพูดทุกครั้งกับบอดี้การ์ดคนสนิท เวลาที่อีกฝ่ายช่วยถือของให้เธอ ซึ่งจริงๆแล้ว บอดี้การ์ด มีชื่อว่า คุณเต้ แต่ที่เรียกแบบนี้เพราะคุณออนอยากให้ดูน่ารัก และกลายเป็นภาพจำที่แฟนๆชอบ

ถึงขนาด **“แบมแบม”** ก็ยังบอกว่าดูคลิปคุณออนบ่อย และพูดประโยค “Thankyou Kateyki” ร่วมกับคุณออน ตอนที่เจอกันในงาน Rolling Loud Thailand 2024 ที่ผ่านมา

[![](https://www.khaosod.co.th/wpapp/uploads/2024/11/cats-26-696x464.jpg)](https://www.khaosod.co.th/wpapp/uploads/2024/11/cats-26.jpg)

[![](https://www.khaosod.co.th/wpapp/uploads/2024/11/clipboard8-horz-696x428.jpg)](https://www.khaosod.co.th/wpapp/uploads/2024/11/clipboard8-horz.jpg)

**จุดเริ่มต้นการเป็นนักธุรกิจ ของ คุณออน สมฤทัย**

คุณออน เริ่มทำธุรกิจตั้งแต่อายุ 17 ปี โดยการขายครีม ขายของออนไลน์ กระทั่งไปลองขอสินค้าแบรนด์เนมจากที่ร้านมาขายออนไลน์จนมีเงินเก็บ และเป็นจุดเริ่มต้นของการจับธุรกิจแบรนด์เนมแบบซื้อมาขายไป

คุณออน อยู่กับธุรกิจซื้อ-ขายของแบรนด์เนมมากว่า 10 ปีแล้ว ก่อตั้งบริษัทตั้งแต่อายุ 24 ปี นอกจากจะดูแลธุรกิจตัวเอง คุณออน ยังช่วยดูแลคลินิกของหมอสองอีกด้วย