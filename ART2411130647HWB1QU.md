---
layout: post
code: "ART2411130647HWB1QU"
origin_url: "https://www.khaosod.co.th/entertainment/news_9503324"
image: "https://github.com/user-attachments/assets/111b7b0d-c1bf-40ec-adef-b5b4ceb5acb6"
title: "เจษ-ไบเบิ้ล แง้มโปรเจ็กต์ปีหน้า มีซีรีส์คู่กันอีกเรื่อง หลัง ‘4MINUTES’ ประสบความสำเร็จมาก"
description: "เจษ-ไบเบิ้ล แง้มโปรเจ็กต์ปีหน้า มีซีรีส์คู่กันอีกเรื่อง หลัง ‘4MINUTES’ ประสบความสำเร็จมาก"
category: "ENTERTAINMENT"
language: "th"
date: 2024-11-13T06:51:42.613Z
---

# เจษ-ไบเบิ้ล แง้มโปรเจ็กต์ปีหน้า มีซีรีส์คู่กันอีกเรื่อง หลัง ‘4MINUTES’ ประสบความสำเร็จมาก

[![เจษ-ไบเบิ้ล แง้มโปรเจ็กต์ปีหน้า มีซีรีส์คู่กันอีกเรื่อง หลัง ‘4MINUTES’ ประสบความสำเร็จมาก](https://www.khaosod.co.th/wpapp/uploads/2024/11/4MINUTES-1.jpg "เจษ-ไบเบิ้ล แง้มโปรเจ็กต์ปีหน้า มีซีรีส์คู่กันอีกเรื่อง หลัง ‘4MINUTES’ ประสบความสำเร็จมาก")](https://www.khaosod.co.th/wpapp/uploads/2024/11/4MINUTES-1.jpg)

เจษ-ไบเบิ้ล แง้มโปรเจ็กต์ปีหน้า มีซีรีส์คู่กันอีกเรื่อง หลัง ‘4MINUTES’ ประสบความสำเร็จมาก

2 นักสดงหนุ่มจากซีรีส์ ‘4MINUTES’ **‘เจษ-เจษฎ์พิพัฒ ติละพรพัฒน์ และ ไบเบิ้ล-วิชญ์ภาส สุเมตติกุล’** มาร่วมงาน “centralwOrld X J.P. Toys Gallery Presents Merry Ville 2025” ที่ศูนย์การค้าเซ็นทรัลเวิลด์ และได้ให้สัมภาษณ์หลังได้เจอ น้องเลลูก ชมพู่ อารยาครั้งแรก พร้อมทั้งแง้มถึงโปรเจ็กต์ปีหน้าที่จะมีซีรีส์คู่กันอีกครั้ง

![](https://www.khaosod.co.th/wpapp/uploads/2024/11/4MINUTES-2.jpg)

**วันนี้ได้มาเจอน้องเกลด้วย?**  
เจษ : ดีใจมาก ไม่เคยเจอเลยติดตามโซเชียลมาตลอด ติดตามในพาร์ทความตลกความน่ารัก น่ารักมาก แล้วตอนนี้ผมเพิ่งมีหลานด้วยยิ่งเจอเด็กแล้วตายเลย เรายิ่งความเฟรนลี่ของน้อง เวลาคนเจอน้องก็จะเข้าหากันแทบทุกคน แล้วน้องก็ตอบก็เล่นกับทุกคนเลย ผมว่าเป็นความน่ารัก และสร้างความสุขให้คนได้เยอะมาก

ไบเบิ้ล : น้องเขาน่ารักมากเลยครับ แล้วก็อยากจะเจอมานานแล้วจริงๆ ที่บ้านก็ฝากมาให้ถ่ายรูปคู่กับน้องด้วย (หัวเราะ)

**เดือนหน้าเคาท์ดาวน์เราเตรียมตัวยังไงบ้างกับกิจกรรมค่ายเรา?**  
ไบเบิ้ล : ส่วนตัวก็ต้องเตรียมร่างกายเพราะว่าต้องเต้นทั้งคืนแน่เลย

ADVERTISEMENT

เจษ : ของผมครั้งแรกครับ ก็ต้องเตรียมร่างกายแล้วก็ต้องลาวันต่อไป (หัวเราะ) ว่าจะลาซักอาทิตย์นึง เพราะเราต้องเอนเตอร์เทนคนมาด้วยเขาต้องสนุกไปกับเราเราต้องเล่นดนตรี

**คนมองว่าถ้าเจษไปไม่ต้องปรับตัวเข้ากับคนอื่นได้เลย?**  
เจษ : ต้องปรับตัว ผมยังเด็กน้อยมากนัก

**ไบเบิ้ล มีแนะนำรุ่นน้องยังไงบ้าง?**  
ไบเบิ้ล : ก็บริหารเวลาดีๆ เพราะกลางคืนมันยาวไกล แต่จอยๆ ไปเรื่อยๆ ไม่ต้องรีบ คือบางคนเค้าอาจจะเที่ยงคืนแล้วจัดเต็มได้แต่ของเราไปเรื่อยๆ ครับผม

**ของไบเบิ้ลปีที่แล้วภาพตัดกี่โมง?**  
ไบเบิ้ล : ไม่ตัดๆ (หัวเราะ) พี่เจษเขาก็ได้อยู่แล้วไม่ต้องห่วง

เจษ : ประสบการณ์ที่สั่งสมมาน่าจะพอช่วยได้บ้าง ชื่อเสียงทุกคนก็พอจะรู้อยู่ประมาณนึง ว่าเรียบร้อย (ไม่ทำให้ผิดหวังแน่นอน?) ไม่ทำให้ผิดหวังแน่นอน วันที่คุณเดินออกจากงานตอนงานจบจะเห็นว่าผมยืนลาคุณอยู่

**เห็นภาพที่หลายคนแคปมาไหม ที่มีโชว์หุ่นในซีรีส์?**  
เจษ : หรอ.. จริงๆ เราก็ตั้งใจทำให้รูปร่างดี เพื่อที่จะถ่ายฉากนั้น คนโฟกัสก็ไม่ได้เขินครับเพราะผมมองว่ามันเป็นงานแหละ แล้วก็จะเขินมากกว่าถ้าสมมติว่าตอนนั้นรูปร่างเราไม่พร้อม ตอนนั้นเราค่อนข้างจะมั่นใจประมาณนึงว่ามันจะออกมาดี

**กลัวคนเห็นภาพแล้วคิดไปไกลไหม?**  
เจษ : ผมว่าไม่ได้คิดไปไกลกว่านั้นหรอกครับ น่าจะคิดไปไกลสุดขอบแล้ว

**พอคนมีภาพจำแบบนี้รู้สึกกันยังไง?**  
ไบเบิ้ล : จะมีภาพจำอะไรก็ตามเราก็รู้สึกดีเพราะเราตั้งใจเราทำเต็มที่อยู่แล้ว ถ้าเขาอินกับพาร์ทนี้ก็ไม่เป็นไรให้เขาอินไปก็ดีใจที่เขาชอบผลงานของเรา

**ปีหน้าจะมีซีรี่ส์คู่อีก คนก็อาจจะคาดหวังมากขึ้น?**  
เจษ : เราว่าแตกต่างจากเดิมครับเราจะได้เห็นมู้ดอื่นๆ นอกจากที่อยู่ใน 4minute แต่ว่าก็ยังบอกไม่ได้ครับว่ามันจะเป็นประมาณไหนแต่มันมีอะไรที่คุณรู้สึกว่าคุณไม่ได้ดูใน 4minute อ่ะ

**ยากไหมเพราะตอน 4minute มันประสบความสำเร็จมากก็อาจจะมีความคาดหวังมาว่าต้องดีกว่าเดิม?**  
ไบเบิ้ล : จริงๆ ผมไม่ได้รู้สึกกดดันเลยผมรู้สึกว่ามันเป็นธรรมชาติของการต่อเนื่องของเรื่องราวของตัวละคร มันเป็นอะไรที่แปลกใหม่

เจษ : ผมจะดีใจมากกว่าที่คุณคาดหวังเพราะแปลว่าคนรอดูเรา ส่วนตัวผมพยายามที่จะไม่คาดหวังถ้าเราคาดหวังไปถึงผลลัพธ์ก็จะกลายเป็นว่าระหว่างทางเราไม่ตั้งใจมากพอเราก็จะคิดไปถึงผลลัพธ์ ก็แค่ทำงานทุกอย่างทุกวันให้เต็มที่ ก็ต้องรอดูครับ

ไบเบิ้ล : มันจะมีอะไรที่เราอยากเห็นมากกว่าเดิมแน่นอนครับ แล้วผมเชื่อว่ามันเป็นอะไรที่คนจะดูแล้วสามารถเข้าถึงง่ายกว่าพูดได้แค่นี้จริงๆ ครับ

**อันนี้จะถ่ายก่อนหรือหลังแฟนคอนที่ต่างประเทศ?**  
เจษ : ทุกอย่างควรจะจะจบหมดก่อนแล้วค่อยเริ่มเปิดกล้อง

**ได้สอนน้องหรือเปล่าเรื่องการตอบโซเชียล?**  
เจษ : ผมไม่ได้ทำอะไรเลย

ไบเบิ้ล : จริงๆ ก็มีบ้างถ้าออกงานด้วยกัน ผมก็ยื่นโทรศัพท์ให้เขาตอบเลย

เจษ : ก็ตอบให้รู้ไปเลยว่าผมตอบ มันจะมีอยู่วันนึงที่แฟนคลับดูออกเลยว่าผม ด้วยความรุนแรงและชั่วร้ายแล้วไม่น่าจะเป็นเขา น่าจะเป็นผมมากกว่า

**ไม่คิดว่าจะออกมาจากไบเบิ้ล?**  
เจษ : ไม่ใช่

**แล้วทำไมไบเบิ้ลส่งให้เขาตอบอ่ะ?**  
ไบเบิ้ล : แฟนคลับเขาน่าจะชอบอะไรแบบนี้

**ไบเบิ้ลไม่กลัวเสียภาพเราหรอ?**  
เจษ : ภาพผมมันทำไมหรอ (หัวเราะ)

ไบเบิ้ล : คิดว่าแฟนคลับน่าจะรู้จักตัวผมดีครับ รู้ว่าไม่น่าจะใช่ผม ให้แฟนคลับได้เห็นหลายๆ แบบ

**แฟนคลับแยกออกว่าอันไหนคือใคร?**  
ไบเบิ้ล : น่าจะแยกออกครับ