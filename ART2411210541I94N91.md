---
layout: post
code: "ART2411210541I94N91"
origin_url: "https://www.khaosod.co.th/breaking-news/news_9515014"
image: "https://github.com/user-attachments/assets/93d4cb50-1a40-4961-ad59-c27eeefc124d"
title: "ร.ร.นายร้อยตำรวจ สั่งอาจารย์หื่น อนาจารลูกศิษย์ หยุดสอน ถอดชื่อทุกวิชา"
description: "ร.ร.นายร้อยตำรวจ สั่งอาจารย์หื่น อนาจารลูกศิษย์ หยุดปฏิบัติหน้าที่ ถอดชื่อจากการเป็นอาจารย์ทุกวิชา ตั้งคณะกรรมการสอบข้อเท็จจริง ยื่นเรื่องให้ต้นสังกัดลงโทษ"
category: "HOT_NEWS"
language: "th"
date: 2024-11-21T05:45:53.671Z
---

# ร.ร.นายร้อยตำรวจ สั่งอาจารย์หื่น อนาจารลูกศิษย์ หยุดสอน ถอดชื่อทุกวิชา

[![ร.ร.นายร้อยตำรวจ สั่งอาจารย์หื่น อนาจารลูกศิษย์ หยุดสอน ถอดชื่อทุกวิชา](https://www.khaosod.co.th/wpapp/uploads/2024/11/police-17.jpg "ร.ร.นายร้อยตำรวจ สั่งอาจารย์หื่น อนาจารลูกศิษย์ หยุดสอน ถอดชื่อทุกวิชา")](https://www.khaosod.co.th/wpapp/uploads/2024/11/police-17.jpg)

**ร.ร.นายร้อยตำรวจ สั่งอาจารย์หื่น อนาจารลูกศิษย์ หยุดปฏิบัติหน้าที่ ถอดชื่อจากการเป็นอาจารย์ทุกวิชา ตั้งคณะกรรมการสอบข้อเท็จจริง ยื่นเรื่องให้ต้นสังกัดลงโทษ**

เมื่อวันที่ 21 พ.ย.67 ผู้สื่อข่าวรายงานว่า โรงเรียนนายร้อยตำรวจ แจ้งผลการดำเนินการ กรณีนักเรียนนายร้อยตำรวจ ถูกกระทำการอันไม่สมควร จากกรณีที่มีข่าวเกี่ยวกับนักเรียนนายร้อยตำรวจ (นรต.) ถูกกระทำการอันไม่สมควร ปรากฏตามสื่อสังคมต่างๆ โรงเรียนนายร้อยตำรวจ ขอแจ้งผลการดำเนินการที่เกี่ยวข้องกับกรณีดังกล่าว โดยมีสาระสำคัญ ดังนี้

[![](https://www.khaosod.co.th/wpapp/uploads/2024/11/S__4350025_0-492x696.jpg)](https://www.khaosod.co.th/wpapp/uploads/2024/11/S__4350025_0.jpg)

1.กองบังคับการปกครองได้มีการรวบรวมพยานหลักฐานแวดล้อม ตรวจสอบกล้องวงจรปิด และเรียกผู้มีส่วนเกี่ยวข้องให้ปากคำในทันที

2.คณะนิติศาสตร์ ต้นสังกัดของข้าราชการตำรวจผู้ถูกกล่าวหา ตั้งคณะกรรมการตรวจสอบข้อเท็จจริง ขณะนี้อยู่ระหว่างดำเนินการรวบรวมรายละเอียดที่เกี่ยวข้อง เมื่อได้ข้อสรุปจะชี้แจงให้ทราบ โดยเร็ว

3.คณะนิติศาสตร์ แจ้งให้ผู้ถูกกล่าวหาหยุดปฏิบัติหน้าที่การสอน และเสนอให้พิจารณาถอดถอนรายชื่อผู้ถูกกล่าวหา ออกจากการเป็นอาจารย์ผู้สอนในทุกรายวิชา

4.โรงเรียนนายร้อยตำรวจ ประสานส่งข้อมูลให้กองบัญชาการตำรวจนครบาล ซึ่งเป็นผู้บังคับบัญชาต้นสังกัดของผู้ถูกกล่าวหาอีก 1 ราย เพื่อทราบและดำเนินการในส่วนที่เกี่ยวข้องต่อไป

[![](https://www.khaosod.co.th/wpapp/uploads/2024/11/S__5644592.jpg)](https://www.khaosod.co.th/wpapp/uploads/2024/11/S__5644592.jpg)

ทั้งนี้โรงเรียนนายร้อยตำรวจมิได้นิ่งนอนใจ ทำความเข้าใจกับนักเรียนนายร้อยตำรวจ รวมทั้งสั่งการให้ทุกหน่วยให้ความสำคัญและหาแนวทางในการป้องกัน ไม่ให้มีเหตุการณ์ลักษณะดังกล่าวเกิดขึ้นอีก และจะเร่งรัดติดตามผลการดำเนินการ ในกรณีดังกล่าวให้เป็นไปตามระเบียบที่เกี่ยวข้องต่อไปโดยเร็ว