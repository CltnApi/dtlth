---
layout: post
code: "ART2411020552PCTFRL"
origin_url: "https://www.khaosod.co.th/entertainment/news_9487061"
image: "https://github.com/user-attachments/assets/0a5b1401-66c7-4f62-af51-73ef436bacb8"
title: "เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที"
description: "เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที แต่ทำอะไรไม่ได้ เผยเคยมีคนเอาตังค์มาให้ 500 เพื่อให้ดื่มหมดขวด"
category: "ENTERTAINMENT"
language: "th"
date: 2024-11-02T05:56:09.517Z
---

# เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที

[![เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที](https://www.khaosod.co.th/wpapp/uploads/2024/11/aimaue_021167-1.jpg "เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที")](https://www.khaosod.co.th/wpapp/uploads/2024/11/aimaue_021167-1.jpg)

**เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที แต่ทำอะไรไม่ได้ เผยเคยมีคนเอาตังค์มาให้ 500 เพื่อให้ดื่มหมดขวด**

นักแสดงและอินฟลูฯสายเอนเตอร์เทน **“เอม วิทวัส”** เปิดใจในรายการ **“เมนูของพี่ใส่พริกกี่เม็ด”** เคลียร์ใจเป็นคนขี้วีนจริงไหม? และเล่าเหตุการณ์โดนปาของใส่หน้าบนเวทีแต่ทำอะไรไม่ได้

![เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที](https://www.khaosod.co.th/wpapp/uploads/2024/11/aimaue_021167-4.jpg)

**ได้ข่าวว่าเป็นคนขี้วีน** **?**

**เอม วิทวัส :** มันไม่ได้ขี้วีนขนาดนั้น แต่เราจะชอบใช้สายตามากกว่า ด้วยสายตาก่อน ถ้าไม่ได้จริงๆค่อยด่า

**มีครั้งไหนที่คนเขาหาว่าเราวีนจนเป็นเรื่องเป็นราว** **?**

ADVERTISEMENT

**เอม วิทวัส :** เรามันไม่ได้ยิ้มหวานขนาดนั้นนึกออกไหม คือเราก็ยิ้มกับคนที่เราควรจะยิ้ม เจอแฟนคลับเรายิ้ม บางทีมองไม่เห็นจริงๆ แล้วเราสายตาสั้น

![เอม วิทวัส เคลียร์ใจเป็นคนขี้วีนจริงไหม? เล่าประสบการณ์โดนปาของใส่หน้าบนเวที](https://www.khaosod.co.th/wpapp/uploads/2024/11/aimaue_021167-5.jpg)

**เคยเจอเหตุการณ์พีคๆ ไหมเวลาเราไปร้องเพลงบนเวที** **?**

**เอม วิทวัส :** ข่าวที่ศิลปินโดนกันบนเวทีเบาไปเลย คือคนกลางคืนจะไปดราม่าเขา 100% ไม่ได้ เพราะมันเป็นสถานที่อโคจร เอมเจอแบบว่าเอาลูกอมเขวี้ยงใส่หน้า แล้วก็บอกว่าขอถ่ายรูปหน่อย เราก็ทำอะไรไม่ได้ คือเราเฟียร์สข้างล่างได้ แต่บนเวทีมันมีแต่กล้องไง เขาไม่ได้มาถ่ายต้นตอหรอกว่าเราโดนเขวี้ยงยังไง เขาถ่ายแค่ว่าเอมวีนแฟนคลับ

แล้วก็เคยมีคนเอาตังค์มาให้ 500 ให้กินเบียร์หมดขวด เราก็บอกพี่หนูกินไม่ได้หรอกมันเยอะเกินไป เราก็พูดขำ ๆ เลยบอกทีมงานเอาตังค์มา 1000 ให้พี่เขาไปสิ เขาก็ไม่เอาเดินทำหน้างงๆ ไป

**สามารถติดตาม** **“****เมนูของพี่ใส่พริกกี่เม็ด****”** **ได้ที่ช่องทาง** **Facebook:** **WE DO** **, Youtube: WE DO** **วันพฤหัสบดี เวลา** **19.00 น.**