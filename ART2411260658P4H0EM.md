---
layout: post
code: "ART2411260658P4H0EM"
origin_url: "https://www.khaosod.co.th/entertainment/news_9521596"
image: "https://github.com/user-attachments/assets/d6db74d3-a5d9-4127-a752-4f5436b769b3"
title: "สรยุทธ - น้องไบรท์ มุดอ่านข่าวใต้โต๊ะแล้ว สั่นสะเทือนของจริง ช่อง 3 หลังข่าวเลิกจ้างพนง."
description: "สั่นสะเทือนของจริง ช่อง 3  สรยุทธ - น้องไบรท์ ถึงกับมุดอ่านข่าวใต้โต๊ะ รู้สึกถึงความสะเทือนตึก ช่อง 3 เกิดจากอะไร ยิ่งมีข่าวเลิกจ้าง ผู้ประกาศก็โดนด้วย"
category: "ENTERTAINMENT"
language: "th"
date: 2024-11-26T15:07:54.239Z
---

# สรยุทธ - น้องไบรท์ มุดอ่านข่าวใต้โต๊ะแล้ว สั่นสะเทือนของจริง ช่อง 3 หลังข่าวเลิกจ้างพนง.

[![สรยุทธ - น้องไบรท์ มุดอ่านข่าวใต้โต๊ะแล้ว สั่นสะเทือนของจริง ช่อง 3 หลังข่าวเลิกจ้างพนง.](https://www.khaosod.co.th/wpapp/uploads/2024/11/sorayuthbrightch32611679998.jpg "สรยุทธ - น้องไบรท์ มุดอ่านข่าวใต้โต๊ะแล้ว สั่นสะเทือนของจริง ช่อง 3 หลังข่าวเลิกจ้างพนง.")](https://www.khaosod.co.th/wpapp/uploads/2024/11/sorayuthbrightch32611679998.jpg)

สั่นสะเทือนของจริง ช่อง 3 สรยุทธ – น้องไบรท์ ถึงกับมุดอ่านข่าวใต้โต๊ะ รู้สึกถึงความสะเทือนตึก ช่อง 3 เกิดจากอะไร ช่วงนี้ยิ่งมีข่าวสะเทือน ช่อง 3 เลิกจ้าง ผู้ประกาศก็โดนด้วย

_ท่ามกลางสถานการณ์สะเทือนสถานีโทรทัศน์ยักษ์ใหญ่ กับการปรับโครงสร้างช่องโทรทัศน์อย่าง ช่อง 3 ที่มีการประกาศเลิกจ้างพนักงานหลายร้อยคน รวมถึง ผู้ประกาศ ก็โดนด้วย_

ล่าสุด รายการ กรรมการข่าวคุยนอกจอ วันนี้ (26 พ.ย.67) ช่วงท้ายรายการ ขณะนั่งอ่านข่าวแล้วเกิดมีความสั่นไหว จน น้องไบรท์ (พิชญทัฬห์) ถามว่า _“อะไรไหวๆ หรือ พี่ยุทธ (สรยุทธ) ขยับ”_ ซึ่ง พี่ยุทธ ก็ตอบว่า “พี่ไม่ใช่ปลาอะไรนะ…”

[![](https://www.khaosod.co.th/wpapp/uploads/2024/11/sorayuthbrightch32611671.jpg)](https://www.khaosod.co.th/wpapp/uploads/2024/11/sorayuthbrightch32611671.jpg)

กระทั่งเกิดการสั่นสะเทือนกลางจออีก น้องไบรท์ บอกมีแฟนๆ ส่งข้อความว่า _“จอสั่นคาฉากเลย_ เหมือนแผ่นดินไหว” พี่ยุทธ ก็ถามทีมงานว่า “จอสั่นนี่ขยับอะไรหรือเปล่า ขาไปโดนหรือเปล่า ”

ADVERTISEMENT

[![](https://www.khaosod.co.th/wpapp/uploads/2024/11/sorayuthbrightch32672.jpg)](https://www.khaosod.co.th/wpapp/uploads/2024/11/sorayuthbrightch32672.jpg)

โดยฉากรายการยังสั่นอีก น้องไบรท์ บอกอีกว่า _“ไฟก็สั่น เวียนหัวด้วย”_ พี่ยุทธ ถาม “รถสิบล้อวิ่งผ่านหรือเปล่า มันต้องดูที่อื่นด้วย ” น้องไบรท์ ก็ตอบว่า “เราอยู่ชั้น 10 นะคะ”

[![](https://www.khaosod.co.th/wpapp/uploads/2024/11/sorayuthbrightch32611673.jpg)](https://www.khaosod.co.th/wpapp/uploads/2024/11/sorayuthbrightch32611673.jpg)

หน้าจอรายการยังสั่นไม่หยุด ทั้งกล้อง จอ ไฟ แต่ สรยุทธ ไม่รู้สึก บอกว่า “สงสัยอดนอน ” **_สุดท้ายทั้ง พี่ยุทธ กับ น้องไบรท์ มุดโต๊ะจัดรายการแล้ว_** _ทำเอางงเกิดจากอะไร เช็กกองเฝ้าระวังแผ่นดินไหว ไม่พบมีรายงานแต่อย่างใด_

[![](https://www.khaosod.co.th/wpapp/uploads/2024/11/sorayuthbrightch32611674.jpg)](https://www.khaosod.co.th/wpapp/uploads/2024/11/sorayuthbrightch32611674.jpg)

