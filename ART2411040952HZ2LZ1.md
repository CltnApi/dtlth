---
layout: post
code: "ART2411040952HZ2LZ1"
origin_url: "https://www.khaosod.co.th/special-stories/news_9489863"
image: "https://github.com/user-attachments/assets/a6faf4b3-ef98-43de-bfbf-f40ed3158435"
title: "ไม่ได้เห็นกันง่ายๆ เปิดบ้าน ‘อ.ธนวันต์’ หมอดูฮวงจุ้ยชื่อดัง ช่วยพลิกชีวิตคน รุ่นที่15"
description: "ไม่ได้เห็นกันง่ายๆ! เปิดบ้านหรู ‘อ.ธนวันต์ จิรเจริญเวศน์’ หมอดูฮวงจุ้ยชื่อดัง ทำเลทอง - ถูกหลักตี่ลี่ 100% แนะวิธีจัดบ้านรับทรัพย์ ช่วยพลิกชีวิตคน"
category: "SPECIAL_STORIES"
language: "th"
date: 2024-11-04T09:57:22.526Z
---

# ไม่ได้เห็นกันง่ายๆ เปิดบ้าน ‘อ.ธนวันต์’ หมอดูฮวงจุ้ยชื่อดัง ช่วยพลิกชีวิตคน รุ่นที่15

[![ไม่ได้เห็นกันง่ายๆ เปิดบ้าน ‘อ.ธนวันต์’ หมอดูฮวงจุ้ยชื่อดัง ช่วยพลิกชีวิตคน รุ่นที่15](https://www.khaosod.co.th/wpapp/uploads/2024/11/house041167-16.jpg "ไม่ได้เห็นกันง่ายๆ เปิดบ้าน ‘อ.ธนวันต์’ หมอดูฮวงจุ้ยชื่อดัง ช่วยพลิกชีวิตคน รุ่นที่15")](https://www.khaosod.co.th/wpapp/uploads/2024/11/house041167-16.jpg)

**ไม่ได้เห็นกันง่ายๆ! เปิดบ้านหรู ‘อ.ธนวันต์ จิรเจริญเวศน์’ หมอดูฮวงจุ้ยชื่อดัง ที่ดินทำเลทอง – ถูกหลักตี่ลี่ 100% แนะวิธีจัดบ้านรับทรัพย์ ช่วยพลิกชีวิตคน**

ต้องบอกเลยว่า นอกจาก **“โหราศาสตร์”** การดูดวงแล้ว อีกหนึ่งทางเลือกของเหล่าสายมู ที่ได้รับความนิยมไม่แพ้ศาสตร์ไหน ๆ คือ **“ฮวงจุ้ย”** ซึ่งเป็นศาสตร์จีนโบราณ ที่ว่าด้วยการจัดสภาพแวดล้อมให้สอดคล้องกับธรรมชาติ เพื่อเสริมพลังชีวิต เสริมโชคลาภ

โดย ในประเทศไทยมีซินแสฮวงจุ้ยชื่อดังมากมาย หนึ่งในนั้น ที่หลายคนรู้จัก คือ **“****ธนวันต์ จิรเจริญเวศน์”** หรือ อ.อ๊อด ผู้สืบทอดศาสตร์ **“ตี่ลี่ ฮวงจุ้ย”** รุ่นที่ 15 ปัจจุบันทำหน้าที่เป็นนักโหราศาสตร์คอยให้ความช่วยเหลือผู้คน

ควบคู่ไปกับการทำเพจเฟซบุ๊กชื่อว่า “ตี่ลี่ ฮวงจุ้ย” ศาสตร์ที่ช่วยพลิกชีวิตคุณ พื้นที่ให้ความรู้เกี่ยวกับศาสตร์ความเชื่อ

**อ่านต่อ :** [รู้จัก “อ.ธนวันต์ จิรเจริญเวศน์” ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15](https://www.khaosod.co.th/special-stories/news_9489325)

[![](https://www.khaosod.co.th/wpapp/uploads/2024/11/house041167-2.jpg)](https://www.khaosod.co.th/wpapp/uploads/2024/11/house041167-2.jpg)

ท่ามกลางความสนใจของเหล่าสายมู และสังคมโซเชียลฯ วันนี้ทีมข่าวสด เลยถือโอกาสขอพาไปส่องบ้านพักตากอากาศของ **‘อ.อ๊อด’** ใน ต.ป่าไผ่ อ.สันทราย จ.เชียงใหม่ ที่เคยเปิดบ้านผ่าน **‘รายการเปอร์สเปคทีฟ (PERSPECTIVE)’** เมื่อ 25 ต.ค. 63 ที่ผ่านมา โดยพื้นที่บ้าน ถือเป็นทำเลทอง ถูกหลักตี่ลี่ 100%

เนื่องจากด้านหน้าของที่ดินหันไปทางทิศใต้เพื่อรับลม ส่วนด้านหลังโอบล้อมไปด้วยภูเขาลูกใหญ่ เชื่อกันว่าผู้ที่อยู่อาศัยในบ้านหลังนี้ จะมีสุขภาพแข็งแรง อำนาจ-บารมี และความรุ่งโรจน์ในการทำงาน และการค้าขายอย่างมาก

[![](https://www.khaosod.co.th/wpapp/uploads/2024/11/house041167.jpg)](https://www.khaosod.co.th/wpapp/uploads/2024/11/house041167.jpg)

เรียกว่างานนี้ **อ.ธนวันต์** พาทัวร์ทุกมุมของบ้าน พร้อมอธิบายว่าหลังคาของบ้านสร้างเป็น **‘ทรงปันหยา’** หรือแบบเทหน้าเทหลัง เชื่อกันว่าทรัพย์จะตกจากหน้าบ้านและหลังบ้าน

ส่งผลให้คนในบ้านมีทรัพย์สินเงินทองใช้ ส่วนหน้าบ้านนั้นนำสิงห์มาตั้งไว้ 1 คู่ เนื่องจากพื้นที่บ้านนั้นตั้งอยู่บริเวณทาง 3 แพร่ง ซึ่งเชื่อกันว่าอาจมีเรื่องไม่ดีเกิดขึ้น จึงนำสิงห์คู่นี้มานั่งรับแทนผู้อยู่อาศัย

[![](https://www.khaosod.co.th/wpapp/uploads/2024/11/house041167-6.jpg)](https://www.khaosod.co.th/wpapp/uploads/2024/11/house041167-6.jpg)

เมื่อเดินเข้ามาในตัวบ้าน ส่วนแรกที่เป็นสิ่งสำคัญตามหลักฮวงจุ้ย คือ **‘ประตูบ้าน’** ซึ่งเป็นสิ่งที่เชื่อมต่อระหว่างหยิน-หยาง ตามหลักแล้วควรมีขนาด 89, 107 และ 120 เซนติเมตร

ดยส่วนใหญ่แล้วต้องสั่งทำเป็นพิเศษ ส่วน **‘ธรณีประตู’** ถือเป็นฮวงจุ้ยที่พาเงินเข้าบ้าน ควรมีขนาดสูง 5 ซม. กว้าง 5 ซม. หรือ สูง 5 ซม. กว้าง 10 ซม.

สำหรับเจ้าที่ หรือ **‘ตี่จู้เอี๊ยะ’** เจ้าที่ของคนจีนต้องวางหันออกหน้าบ้านเสมอ ไม่ว่าบ้านจะหันไปทางทิศใดก็ตาม เพราะเมื่อเดินเข้าสู่ประตูบ้านแล้วเจอเจ้าที่ หากมีสิ่งใดไม่มีติดตามมาจะสามารถกันออกไป โดยไม่ให้ผ่านเข้าไปในตัวบ้านได้

[![](https://www.khaosod.co.th/wpapp/uploads/2024/11/house041167-10.jpg)](https://www.khaosod.co.th/wpapp/uploads/2024/11/house041167-10.jpg)



[![](https://www.khaosod.co.th/wpapp/uploads/2024/11/house041167-9.jpg)](https://www.khaosod.co.th/wpapp/uploads/2024/11/house041167-9.jpg)

เมื่อผ่านประตูหน้าบ้านเข้ามาแล้วจะเจอกับ **‘ช่องประตูบานโค้ง’** เรียกว่าช่องประตู 107 ซึ่งเป็นตัวกำหนดว่าบ้านหลังนี้ผู้ชายหรือผู้หญิงเป็นใหญ่

**วิธีสังเกต** คือ เมื่อหันหน้าเข้าตัวบ้านแล้วประตูอยู่ฝั่งซ้าย หมายถึงบ้านหลังนี้ผู้ชายเป็นใหญ่ หรือเรียกว่า ประตูมังกรเปิด แต่หากประตูอยู่ฝั่งขวา หมายถึง ผู้ใหญ่เป็น หรือที่เรียกว่า ทางเดินเสือเปิด

[![](https://www.khaosod.co.th/wpapp/uploads/2024/11/house041167-8.jpg)](https://www.khaosod.co.th/wpapp/uploads/2024/11/house041167-8.jpg)

อีกประเด็นหนึ่งที่หลายคนสงสัยคือ มุม **‘โต๊ะกินข้าว’** ทางอ.ธนวันต์ แนะนำเป็นโต๊ะทรงกลมและทรงรี

ส่วนจำนวนเก้าอี้ที่นั่งควรเป็นเลขคู่ เพราะเป็นโต๊ะที่นั่งใกล้ชิดกัน ไม่มีคนนั่งหัวโต๊ะ ทำให้ครอบครัวใกล้ชิดกันมากขึ้น

ทั้งนี้ เมื่อพูดถึงหัวใจหลักของบ้านที่ขาดไม่ได้เลยคือ **‘ห้องน้ำ’** โดยพื้นควรต่ำลงมาจากห้องน้ำประมาณ 10 ซม. และเมื่อเดินเข้ามาแล้วควรจะมีขั้นลงมาอีก 10 ซม. ซึ่งอ.ธนวันต์ เปิดเผยว่า ยิ่งต่ำยิ่งดี เพราะสามารถเก็บทรัพย์ได้เยอะ

[![](https://www.khaosod.co.th/wpapp/uploads/2024/11/house041167-7.jpg)](https://www.khaosod.co.th/wpapp/uploads/2024/11/house041167-7.jpg)

นอกจากนี้ อ.ธนวันต์ ยังแนะนำขั้นตอน **‘การนับขั้นบันได’** หากจำนวนขั้นบันไดเป็นเลขคี่ หมายถึงบ้านหลังนี้มีมนุษย์อาศัยอยู่ แต่ถ้าหากเป็นเลขคู่เป็นทางเดินของวิญญาณ

เมื่อเดินเข้ามาในห้องนอน อ.อ๊อด เผยว่าการ **‘ติดตั้งแอร์’** ไม่ควรวางแอร์บนหัวเตียง เพราะเป็นตัวซับความชื้น อาจทำให้ผู้อยู่อาศัยเป็นเชื้อราในสมองได้

อย่างไรก็ดี อาจารย์ธนวันต์ มองว่า **‘หลักตี่ลี่ฮวงจุ้ย’** นั้น ทุกอย่างมันไม่มีอะไรเกิดมาเป็นสิ่งเดียวในโลก เมื่อมีสิ่งที่เป็นธรรมชาติ ก็ต้องมีสิ่งที่ไม่เป็นไปตามธรรมชาติเช่นเดียวกัน

ดังเช่น ผู้หญิงเกิดมาคู่ผู้ชาย มีกลางวันก็ต้องมีกลางคืน เมื่อมีฮวงจุ้ย ก็ต้องมีตี่ลี่ด้วย เนื่องจากฮวงจุ้ยคือความเป็นธรรมชาติ ส่วนตี่ลี่คือสิ่งที่ไม่เป็นธรรมชาติ หมายถึงสิ่งที่มนุษย์สร้างขึ้น ทั้งชีวิตจะเป็นไปในทางใด

[![](https://www.khaosod.co.th/wpapp/uploads/2024/11/house041167-5.jpg)](https://www.khaosod.co.th/wpapp/uploads/2024/11/house041167-5.jpg)

[![](https://www.khaosod.co.th/wpapp/uploads/2024/11/house041167-4.jpg)](https://www.khaosod.co.th/wpapp/uploads/2024/11/house041167-4.jpg)

**ที่มา : รายการเปอร์สเปคทีฟ (PERSPECTIVE)**

