---
layout: post
code: "ART2411160856VM2EJ9"
origin_url: "https://www.khaosod.co.th/sports/news_9508451"
image: "https://github.com/user-attachments/assets/1a3f9a66-08a7-4d9f-a717-0fc7fa908cc4"
title: "วิว เยาวภา นำทัพจัด The Legend Jump Rope หวังสร้างเยาวชนเข้าทีมชาติ"
description: "เมื่อ 16 พ.ย. ณ ศูนย์การค้า บลูพอร์ต หัวหิน จ.ประจวบคีรีขันธ์ โดย ศูนย์กีฬาเดอะเลเจ้นด์อารีน่า ศูนย์การค้าบลูพอร์ต หัวหิน ร่วม กับ สมาคมกีฬาจั้มพ์โร้ปไทย"
category: "SPORTS"
language: "th"
date: 2024-11-16T09:01:57.781Z
---

# วิว เยาวภา นำทัพจัด The Legend Jump Rope หวังสร้างเยาวชนเข้าทีมชาติ

[![วิว เยาวภา นำทัพจัด The Legend Jump Rope หวังสร้างเยาวชนเข้าทีมชาติ](https://www.khaosod.co.th/wpapp/uploads/2024/11/Jump-Rope.jpg "วิว เยาวภา นำทัพจัด The Legend Jump Rope หวังสร้างเยาวชนเข้าทีมชาติ")](https://www.khaosod.co.th/wpapp/uploads/2024/11/Jump-Rope.jpg)

เมื่อ 16 พ.ย. ณ ศูนย์การค้า บลูพอร์ต หัวหิน จ.ประจวบคีรีขันธ์ โดย ศูนย์กีฬาเดอะเลเจ้นด์อารีน่า ศูนย์การค้าบลูพอร์ต หัวหิน ร่วม กับ สมาคมกีฬาจั้มพ์โร้ปไทย จัดกิจกรรม The Legend Jump Rope Challenge by Bluport โดดไป ห่างไกลยาเสพย์ติด ในวันที่ 16-17 พฤศจิกายน 2567 โดยเปิดรับสมัคร เด็ก เยาวชน และ บุคคลทั่วไป สามารถเข้าร่วมกิจกรรมการฝึกสอน และ สาธิตการแข่งขัน

โดยมีวัตถุประสงค์ เพื่อเผยแพร่กีฬาจั้มพ์โร้ป สู่ โรงเรียนในพื้นที่ เพื่อเข้าถึง เด็ก และ เยาวชน ประชาชนทั่วไป รวมถึง เป็นการเฟ้นหานักกีฬาจั้มโร้ป รุ่นใหม่ เข้าเป็นนักกีฬาตัวแทนทีมชาติไทยในอนาคต และ เพื่อให้เด็ก เยาวชนไทย และ ต่างชาติได้ใช้กิจกรรมกีฬา ห่างไกลยาเสพย์ติด รวมถึงเป็นโครงการนำร่อง เพื่อการจัดการแข่งขันชิงแชมป์ประเทศไทย และ ชิงแชมป์โลก ในพื้นที่ อ.หัวหิน จ.ประจวบคีรีขันธ์

โดยในงานได้รับเกียรติจาก คุณโชคชัย วงศ์จักรภัชร์ กรรมการผู้จัดการบลูพอร์ต หัวหิน ดร.ณัชพล ตันเจริญ นายกสมาคมกีฬาจั้มพ์โร้ปไทย คุณเยาวภา บุรพลชัย ผู้อำนวยการศูนย์กีฬา เดอะเลเจ้นท์อารีน่า พร้อมด้วยผู้บริหารสมาคมฯ ร่วมพิธีเปิด โดยในพิธีเปิด มี นายนันทวัฒน์ ทองอินทรา นักกีฬาจัมพ์โร้ปทีมชาติไทย “สถิติความเร็วสูงสุดประเทศไทย” และ นางสาวพีรญา พลับพลา นางสาวพีรชยา พลับพลา นักกีฬาแชมป์โลก รุ่นเยาวชน รายการ “Wheel Pair Freestyle” ร่วมโชว์ทักษะกระโดดเชือก และ เป็นผู้ฝึกสอนสำหรับผู้เข้าร่วมกิจกรรม

นายโชคชัย กล่าวว่า มีความยินดีเป็นอย่างยิ่งที่สมาคมกีฬาจั้มพ์โร้ปไทย นำคณะ มาเผยแพร่กีฬา ในพื้นที่ อำเภอ หัวหิน และ ทราบว่า ยังต้องการที่จะหานักกีฬารุ่นใหม่ เพื่อเข้าร่วมเป็นนักกีฬาจั้มพ์โร้ปทีมชาติไทย ซึ่งพื้นที่หัวหิน และ ใกล้เคียง ยังไม่มีนักกีฬาในระดับนั้น ทางบลูพอร์ต หัวหิน ยินดีที่เป็นศูนย์กลาง ที่จะเผยแพร่กีฬาสู่ เด็ก และ เยาวชน ในพื้นที่ หวังว่าในอนาคต อ.หัวหิน และ พื้นที่ใกล้เคียง จะมีชาวประจวบคีรีขันธ์ เป็นนักกีฬาทีมชาติไทยต่อไป

นางสาวเยาวภา บุรพลชัย นายกสมาคมนักกีฬาโอลิมปิกไทย อดีตนักกีฬาเทควันโดทีมชาติไทย เหรียญทองแดงโอลิมปิกเกมส์ 2004 ผู้อำนวยการศูนย์กีฬา เดอะเลเจ้นท์อารีน่า กล่าวว่า ทาง ศูนย์กีฬาเดอะเลเจ้นท์อารีน่า นำกิจกรรมกีฬาทุกชนิด เข้ามาในพื้นที่หัวหิน เพื่อหวังว่า เราหวังจะเป็นส่วนหนึ่งในการสร้างเมืองหัวหิน ให้เป็นเมืองกีฬาแห่งหนึ่งของประเทศไทย เรามีศูนย์กีฬา เดอะเลเจ้นท์ อารีน่า ซึ่งสอนกีฬาหลากหลายชนิด เพื่อความเป็นเลิศ

รวมถึงตลอด 3 ปีที่ผ่านมา เราดำเนินการจัดแข่งขันกีฬาหลากหลายชนิด เช่น การจัดการแข่งขันเทควันโดการจัดการแข่งขันยูยิตสู สตรีทฟุตบอล บาสเก็ตบอล 3×3 และในช่วงเดือน ตุลาคม 2567 – มกราคม 2568 เราจะจัดการแข่งขันมวยไทย รายการ Legend Fighting Championships ถึง 7 รายการต่อเนื่อง

ซึ่งในสัปดาห์ผ่านมาเราจัดกิจกรรม การแข่งขันมวยไทย Legend Fighting Championships ศึก มวยรองครองแชมป์ ซึ่งได้ผลตอบรับเป็นอย่างดี มีนักท่องเที่ยว ชาวต่างชาติ และ พี่น้องคนไทย มากกว่า 1,500 คน เข้าร่วมชมการแข่งขัน เป็นการตอกย้ำว่า กีฬาสามารถสร้างมูลค่าเพิ่มทางเศรษฐกิจให้กับประเทศได้ และ การส่งเสริมกีฬาทำให้ เด็ก เยาวชน และ ประชาชนทั่วไป มีสุขภาพที่แข็งแรง และ ห่างไกล ยาเสพย์ติด มีคุณค่าในตัวเอง และ รักตัวเองมากขึ้น ซึ่งเป็นเหตุผลหลักของการผลักดันเรื่องกีฬาของ เดอะเลเจ้นท์อารีน่า

ดร.ณัชพล กล่าวว่า ทางสมาคมฯ ขอขอบคุณ ศูนย์การค้าบลูพอร์ตหัวหิน ศุนย์กีฬาเดอะเลเจ้นท์อารีน่า ที่มาร่วมจัดกิจกรรมในครั้งนี้ โดย ทางสมาคมฯหวังจะเผยแพร่กิจกรรมของสมาคมไปทั่วประเทศ เพื่อเป็นการเผยแพร่กีฬาจั้มพ์โร้ปไทย และ เฟ้นหานักกีฬารุ่นใหม่ๆ เข้าเป็นนักกีฬาของสมาคมฯต่อไปในอนาคต โดยปัจจุบันเรามีการจัดการแข่งขันกีฬากระโดดเชือกมาอย่างต่อเนื่องทุกปี ซึ่งในปีนี้จะมีการจัดการแข่งขันกีฬากระโดดเชือก ชิงถ้วยพระราชทาน ครั้งที่15 ประจำปี 2567 ในช่วงสิ้นเดือนที่จะถึงนี้ ขอเชิญประชาชนเข้าร่วมชมการแข่งขัน อาคารยิมเนเซียม มหาวิทยาลัยเกษตรศาสตร์ บางเขน