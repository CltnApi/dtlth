---
layout: post
code: "ART2411260026PB3MRK"
origin_url: "https://www.matichon.co.th/economy/news_4920279"
image: "https://github.com/user-attachments/assets/604fe9d2-80c1-4df4-ab8a-1ed00c281ab6"
title: "กรมอุตุ เตือน ทั่วไทยอุณหภูมิสูงขึ้น ‘ใต้’ เจอฝนร้อยละ 70 ระวังน้ำท่วมฉับพลัน"
description: "สำหรับมรสุมตะวันออกเฉียงเหนือที่พัดปกคลุมอ่าวไทยและภาคใต้ยังคงมีกำลังปานกลางถึงค่อนข้างแรง ทำให้ภาคใต้ตอนล่างมีฝนตกหนักถึงหนักมากบางแห่ง"
category: "ECONOMY"
language: "th"
date: 2024-11-26T00:31:45.130Z
---

# กรมอุตุ เตือน ทั่วไทยอุณหภูมิสูงขึ้น ‘ใต้’ เจอฝนร้อยละ 70 ระวังน้ำท่วมฉับพลัน

[![กรมอุตุ](https://www.matichon.co.th/wp-content/uploads/2024/11/payakorn1.jpg "payakorn1")](https://www.matichon.co.th/wp-content/uploads/2024/11/payakorn1.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

#### **กรมอุตุ เตือน ทั่วไทยอุณหภูมิสูงขึ้น ‘ใต้’ เจอฝนร้อยละ 70 ระวังน้ำท่วมฉับพลัน**

เมื่อวันที่ 26 พฤศจิกายน **[กรมอุตุนิยมวิทยา](https://www.tmd.go.th/forecast/daily)** พยากรณ์ลักษณะอากาศทั่วไปในอีก 24 ชั่วโมงข้างหน้า ว่า  
บริเวณความกดอากาศสูงหรือมวลอากาศเย็นกำลังปานกลางที่ปกคลุมประเทศไทยตอนบนและทะเลจีนใต้มีกำลังอ่อนลง ลักษณะเช่นนี้ทำให้ประเทศไทยตอนบนมีอุณหภูมิสูงขึ้นกับมีหมอกบางในตอนเช้า แต่ยังคงทำให้ภาคเหนือและภาคตะวันออกเฉียงเหนือมีอากาศเย็นในตอนเช้า ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลงและระมัดระวังในการสัญจรผ่านบริเวณที่มีหมอกไว้ด้วย

สำหรับมรสุมตะวันออกเฉียงเหนือที่พัดปกคลุมอ่าวไทยและภาคใต้ยังคงมีกำลังปานกลางถึงค่อนข้างแรง ทำให้ภาคใต้ตอนล่างมีฝนตกหนักถึงหนักมากบางแห่ง ขอให้ประชาชนในบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่ม ส่วนบริเวณอ่าวไทยตอนล่างมีคลื่นสูงประมาณ 2 เมตร อ่าวไทยตอนบนมีคลื่นสูง 1-2 เมตร และทะเลอันดามันมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ขอให้ชาวเรือเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนองไว้ด้วย

อนึ่ง ในช่วงวันที่ 27–30 พ.ย. 67 มรสุมตะวันออกเฉียงเหนือที่พัดปกคลุมอ่าวไทยและภาคใต้จะมีกำลังแรงขึ้น ประกอบกับหย่อมความกดอากาศต่ำกำลังแรงบริเวณทะเลจีนใต้ตอนล่างมีแนวโน้มเคลื่อนผ่านอ่าวไทยตอนล่างและประเทศมาเลเซียลงสู่ทะเลอันดามันตอนล่าง ทำให้ภาคใต้ตอนล่างมีฝนตกหนักถึงหนักมากหลายพื้นที่ ขอให้ประชาชนบริเวณภาคใต้ตอนล่างระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

สำหรับคลื่นลมบริเวณอ่าวไทยมีจะมีกำลังแรงขึ้น โดยอ่าวไทยตอนบนมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 3 เมตร ส่วนอ่าวไทยตอนล่างมีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร ขอให้ชาวเรือควรเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งในช่วงวันดังกล่าวไว้ด้วย

**ฝุ่นละอองในระยะนี้:** ประเทศไทยตอนบนมีการสะสมฝุ่นละออง/หมอกควันอยู่ในเกณฑ์น้อย เนื่องจากลมที่พัดปกคลุมประเทศไทยมีกำลังปานกลางและมีการระบายอากาศดี

พยากรณ์อากาศสำหรับประเทศไทย 06.00 น. วันนี้ ถึง 06.00 น. วันพรุ่งนี้

##### **ภาคเหนือ**

อากาศเย็นกับมีหมอกในตอนเช้า อุณหภูมิจะสูงขึ้นเล็กน้อย

*   อุณหภูมิต่ำสุด 19-22 องศาเซลเซียส
*   อุณหภูมิสูงสุด 32-34 องศาเซลเซียส
*   บริเวณยอดดอยอากาศหนาว อุณหภูมิต่ำสุด 8-15 องศาเซลเซียส
*   ลมตะวันออกเฉียงเหนือ ความเร็ว 5-15 กม./ชม.

##### **ภาคตะวันออกเฉียงเหนือ**

อากาศเย็นกับมีหมอกบางในตอนเช้า อุณหภูมิจะสูงขึ้นเล็กน้อย

*   อุณหภูมิต่ำสุด 21-24 องศาเซลเซียส
*   อุณหภูมิสูงสุด 32-33 องศาเซลเซียส
*   บริเวณยอดภูอากาศเย็นถึงหนาว อุณหภูมิต่ำสุด 14-18 องศาเซลเซียส
*   ลมตะวันออกเฉียงเหนือ ความเร็ว 10-20 กม./ชม.

##### **ภาคกลาง**

มีหมอกบางในตอนเช้า อุณหภูมิจะสูงขึ้นเล็กน้อย

*   อุณหภูมิต่ำสุด 25-26 องศาเซลเซียส
*   อุณหภูมิสูงสุด 33-34 องศาเซลเซียส
*   ลมตะวันออกเฉียงเหนือ ความเร็ว 10-20 กม./ชม.

##### **ภาคตะวันออก**

มีหมอกบางในตอนเช้า อุณหภูมิจะสูงขึ้นเล็กน้อย โดยมีฝนเล็กน้อยบางแห่ง  
อุณหภูมิต่ำสุด 23-26 องศาเซลเซียส  
อุณหภูมิสูงสุด 32-34 องศาเซลเซียส  
ลมตะวันออกเฉียงเหนือ ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร

##### **ภาคใต้(ฝั่งตะวันออก)**

มีฝนฟ้าคะนอง ร้อยละ 70 ของพื้นที่ และมีฝนตกหนักถึงหนักมากบางแห่ง บริเวณจังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส

*   อุณหภูมิต่ำสุด 23-26 องศาเซลเซียส อุณหภูมิสูงสุด 29-33 องศาเซลเซียส
*   ตั้งแต่จังหวัดนครศรีธรรมราชขึ้นมา : ลมตะวันออกเฉียงเหนือ ความเร็ว 15-35 กม./ชม.  
    ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร
*   ตั้งแต่จังหวัดสงขลาลงไป : ลมตะวันออกเฉียงเหนือ ความเร็ว 20-35 กม./ชม.  
    ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

##### **ภาคใต้(ฝั่งตะวันตก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง บริเวณจังหวัดกระบี่ ตรัง และสตูล

*   อุณหภูมิต่ำสุด 24-25 องศาเซลเซียส
*   อุณหภูมิสูงสุด 29-32 องศาเซลเซียส
*   ลมตะวันออก ความเร็ว 15-30 กม./ชม.
*   ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

##### **กรุงเทพและปริมณฑล**

มีหมอกบางในตอนเช้า อุณหภูมิจะสูงขึ้นเล็กน้อย

*   อุณหภูมิต่ำสุด 25-26 องศาเซลเซียส
*   อุณหภูมิสูงสุด 33-35 องศาเซลเซียส
*   ลมตะวันออกเฉียงเหนือ ความเร็ว 10-20 กม./ชม.

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)