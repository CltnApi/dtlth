---
layout: post
code: "ART2411101102SI3JO2"
origin_url: "https://www.khaosod.co.th/entertainment/news_9499041"
image: "https://github.com/user-attachments/assets/b6d7f4c6-ef82-434b-8953-45240f0d9ee6"
title: "งานเข้าหนัก! ชาวเน็ตขุดต่อ นี่ไม่ใช่ครั้งแรกที่ค่ายดัง 'วางยาสัตว์' หรือเปล่า"
description: "งานเข้าหนัก! ชาวเน็ตขุดต่อ นี่ไม่ใช่ครั้งแรกที่ค่ายดัง 'วางยาสัตว์' หรือเปล่า งัดคลิปย้อนภาพละคร \"ชีวิตภาคสอง\" และ \"แสงสูรย์\" ซีนหมาและแมว วอนชี้แจงด่วน"
category: "ENTERTAINMENT"
language: "th"
date: 2024-11-10T11:06:48.588Z
---

# งานเข้าหนัก! ชาวเน็ตขุดต่อ นี่ไม่ใช่ครั้งแรกที่ค่ายดัง 'วางยาสัตว์' หรือเปล่า

[![งานเข้าหนัก! ชาวเน็ตขุดต่อ นี่ไม่ใช่ครั้งแรกที่ค่ายดัง 'วางยาสัตว์' หรือเปล่า](https://www.khaosod.co.th/wpapp/uploads/2024/11/cat-dog-film-02.jpg "งานเข้าหนัก! ชาวเน็ตขุดต่อ นี่ไม่ใช่ครั้งแรกที่ค่ายดัง 'วางยาสัตว์' หรือเปล่า")](https://www.khaosod.co.th/wpapp/uploads/2024/11/cat-dog-film-02.jpg)

**งานเข้าหนัก! ชาวเน็ตขุดต่อ นี่ไม่ใช่ครั้งแรกที่ค่ายดัง ‘วางยาสัตว์’ หรือเปล่า งัดคลิปย้อนภาพละคร “ชีวิตภาคสอง” และ “แสงสูรย์” ซีนหมาและแมว วอนชี้แจงด่วน**

เมื่อวันที่ 10 พฤศจิกายน 2567 จากกรณีดราม่า **#แบนแม่หยัว** ที่สังคมออนไลน์วิพากษ์วิจารณ์ ซีรีส์ฟอร์มยักษ์ “แม่หยัว” Ep.5 ซึ่งมีฉากการวางยาสัตว์ โดยเป็นการวางยาแมวในเรื่อง

ในฉากดังกล่าว แมวได้กระตุก ตัวเกร็ง ทำให้หลายคอมเมนต์ตั้งข้อสงสัยว่า **การถ่ายทำฉากดังกล่าวได้ทำถูกต้องตามหลักทางการแพทย์หรือไม่? รวมทั้งอยู่ภายใต้การควบคุมของผู้เชี่ยวชาญไหม?**

พร้อมทั้งมีคอมเมนต์ที่วิพากษ์วิจารณ์การทำงานเบื้องหลังว่า มีการให้ความสำคัญกับสวัสดิภาพและความปลอดภัยของสัตว์อย่างเหมาะสมหรือไม่

ภาพประกอบ

จนผู้กำกับอย่าง **“สันต์ ศรีแก้วหล่อ”** เร่งออกมาชี้แจงพร้อมโพสต์ภาพแมวดำที่อ้างว่าเป็นแมวตัวดังกล่าวใจความว่า _“การถ่ายทำ มีการวางยาสลบจริง แต่ได้รับการดูแลจากเจ้าของและผู้เชี่ยวชาญอย่างดีในทุกๆขั้นตอน”_

ADVERTISEMENT

พร้อมยืนยัน น้องแมวฟื้นขึ้นมาและใช้ชีวิตเป็นปกติ ทั้งยังมีการติดต่อโมเดลลิ่งสัตว์ที่ดูแลรับผิดชอบ ให้นำแมวไปตรวจสุขภาพ เพื่อยืนยันถึงสุขภาพแมวอีกครั้ง เพื่อความสบายใจของทุกฝ่าย ก่อนทิ้งท้าย ตนไม่นิ่งนอนใจ กำลังรวบรวมข้อมูลเพื่อมาชี้แจง

กระทั่งในเวลาต่อมา ทาง **ช่อง one31** ผู้จัดสร้าง ได้ออกมาแถลงการณ์ แจงคำนึงถึงสวัสดิภาพและความปลอดภัยของสัตว์เป็นสำคัญ

ทั้งยังบอกว่า **ทางบริษัทรู้สึกเสียใจและขอโทษกับเหตุการณ์ครั้งนี้** จะนำข้อชี้แนะ ความคิดเห็น กลับไปพิจารณาในการทำงานร่วมกับสัตว์ และระมัดระวังไม่ให้เหตุการณ์ในลักษณะนี้เกิดขึ้นอีก

ภาพประกอบ

แต่งานนี้ดูเหมือนดราม่าจะไม่จบ เมื่อชาวเน็ตบางส่วนขุดคุ้ยข้อมูล ย้อนคลิปจากละครในอดีต พร้อมตั้งคำถามถึงมาตรการณ์ความปลอดภัยและสวัสดิภาพของสัตว์ในการถ่ายทำกับต้นสังกัดค่ายดังกล่าว

โดยผู้ใช้บัญชีเอ็กซ์(X)รายหนึ่ง โพสต์ข้อความว่า _“ช่วยดูหน่อย 2 เรื่องนี้ ฝึกมาดี หรือ มีการวางยา? ก่อนนี้คิดว่าหมาแมวแสดงดี คนฝึกเก่งมาตลอด ตอนนี้ไม่ไว้ใจไปหมดแล้ว ฝากช่อง ผู้จัด เจ้าของ อีก 2 เรื่องนี้ ชี้แจงหน่อยค่ะ น้องหมา จากเรื่อง ละคร **ชีวิตภาคสอง** แมวส้มจากเรื่อง **บ้านแสงสูรย์** (เก่า)”_

พร้อมแนบภาพและคลิปวิดีโอจากละครทั้ง 2 เรื่อง

ภาพประกอบ

โดยละครเรื่อง **ชีวิตภาคสอง Second Chance** ฉายในปี 2566 ผลิตโดย _เดอะ วัน เอ็นเตอร์ไพรส์_ ซึ่งก็มีฉากที่สุนัขในเรื่อง ชื่อ **“ไฟเตอร์”** นอนแน่นิ่งน้ำลายฟูมปาก เช่นเดียวกัน

ขณะที่อีกเรื่องที่มีประเด็น คือ **แสงสูรย์** ตอนที่ 23 มีฉากที่แมวโดนวางยา นอนสลบแน่นิ่ง ลิ้นจุกปาก

งานนี้ชาวเน็ตจับผิดแต่ละจุดละเอียดยิบ **วอนให้ผู้จัด หรือทีมงานที่เกี่ยวข้องออกมาชี้แจงด่วน** ว่านี่คือ การแสดงที่สมจริงจากสัตว์ หรือมีการวางยาในสัตว์หรือไม่ พร้อมรณรงค์ให้ทีมงานเบื้องหลังให้ความสำคัญกับสวัสดิภาพและความปลอดภัยของสัตว์เป็นสิ่งสำคัญ

ภาพประกอบ

ความคิดเห็นส่วนหนึ่งจากโลกโซเชียล :

อย่างไรก็ดี ยังไม่มีบทสุปจากการตั้งข้อสงสัยของชาวเน็ต ซึ่งทางต้นสังกัดหรือทีมงานที่เกี่ยวข้องจะมีการออกมาเคลื่อนไหวชี้แจงหรือไม่ คงต้องติดตามกันต่อไป

**อ่านข่าวเพิ่มเติม :**