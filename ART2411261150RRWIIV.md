---
layout: post
code: "ART2411261150RRWIIV"
origin_url: "https://www.khaosod.co.th/entertainment/news_9522500"
image: "https://github.com/user-attachments/assets/9aad2f60-a66b-4535-a96c-6dfbcf8f0822"
title: "'แพทริเซีย กู๊ด' รู้เพศลูกคนที่2แล้ว กำหนดคลอดมกราคมปี 68 สามี 'โน๊ต วิเศษ' อยากมีอีก"
description: "แพทริเซีย กู๊ด รู้เพศลูกคนที่2แล้ว กำหนดคลอดมกราคมปี 2568 เตรียมหัวฟูเลี้ยงลูก2คน ด้านสามี โน๊ต วิเศษ อยากมีลูกอีก"
category: "ENTERTAINMENT"
language: "th"
date: 2024-11-26T18:56:34.117Z
---

# 'แพทริเซีย กู๊ด' รู้เพศลูกคนที่2แล้ว กำหนดคลอดมกราคมปี 68 สามี 'โน๊ต วิเศษ' อยากมีอีก

[!['แพทริเซีย กู๊ด' รู้เพศลูกคนที่2แล้ว กำหนดคลอดมกราคมปี 68 สามี 'โน๊ต วิเศษ' อยากมีอีก](https://www.khaosod.co.th/wpapp/uploads/2024/11/PatNote-2.jpg "'แพทริเซีย กู๊ด' รู้เพศลูกคนที่2แล้ว กำหนดคลอดมกราคมปี 68 สามี 'โน๊ต วิเศษ' อยากมีอีก")](https://www.khaosod.co.th/wpapp/uploads/2024/11/PatNote-2.jpg)

แพทริเซีย กู๊ด รู้เพศลูกคนที่2แล้ว กำหนดคลอดมกราคมปี 2568 เตรียมหัวฟูเลี้ยงลูก2คน ด้านสามี โน๊ต วิเศษ อยากมีลูกอีก

เตรียมตัวเป็นคุณแม่ลูก2 สำหรับนางเอกสาว **“แพทริเซีย กู๊ด”** ที่อุ้มท้องลูกคนที่ 2 มาร่วมงาน แถลงข่าวโครงการ “เด็กไทยฉลาด ต้องไม่ขาดธาตุเหล็ก” ขานรับวันโลหิตจาง จากการขาดธาตุเหล็กโลก ณ ห้อง Royal Maneeya B ชั้น 2 โรงแรม เรอเนสซองซ์ กรุงเทพฯ ราชประสงค์

![](https://www.khaosod.co.th/wpapp/uploads/2024/11/PatNote-3.png)

โดย แพทริเซีย ได้มาอัพเดตชีวิตคุณแม่ที่อุ้มท้องไปด้วย ทำงานไปด้วย เลี้ยงลูกไปด้วย ว่า “ใกล้ 8 เดือนแล้วค่ะ ท้องนี้แตกต่างจากท้องแรกเยอะ เรามีความสบายหลายด้าน รู้สึกชิลเป็นเพราะเราผ่านมาแล้ว พร้อมรับมือกับคนที่สองมากขึ้น ยังตื่นเต้นแต่อาจจะคล่องขึ้นแต่ก็ไม่ได้กังวลอย่างรอบแรก มือใหม่ร้อยเปอร์เซนต์เลย”

**เพศใด?**  
“ทราบแล้ว แต่ยังไม่ได้เฉลย ทางคุณโน้ตก็อยากจัดงานกับเพื่อนๆ ครอบครัวด้วย เดาได้เลยค่ะมีอยู่ 2 เพศ (หลายคนเดาว่าลูกชายไง?) เดี๋ยวรอลุ้นกัน ตั้งใจเฉลยธันวาคม อยากบอกก่อนน้องคลอดเดือนมกราคม (เตรียมของสีอะไร?) ไม่ได้เตรียมเลย ตอนนี้ว่าจะให้ใช้ของพี่เอา พวกเราไม่ได้ซีเรียสจะมาเพศไหนก็ได้”

**เติมเต็มครบถ้วนไหม?**  
“รู้สึกว่า 2 คนก็เต็มไม้เต็มมือมากขึ้นนะ (เตรียมตัวให้เขาเจอกันยังไงบ้าง?) พยายามสอนเขานะ มีเบบี๋นะ แต่เขารับรู้นะ เขาชอบเล่นเลี้ยงเด็ก แล้วมาจุ๊บท้อง เขารู้ได้ยังไง 1ขวบ5เดือนเอง รู้เรื่องมาก เขารู้ว่ามีน้องอยู่ในนี้ จะมาจุ๊ท้อง แต่เดี๋ยวมาดูกันว่าออกมาแล้วยังไง (หัวเราะ)

ADVERTISEMENT

แต่คิดว่าเขาซึมซับนะ พยายามบอกเขา สอนเขา เดี๋ยวสอนกันไปเรื่อยๆ จริงๆ เรื่องเลี้ยงน้องเราไม่ได้ซีเรียส ค่อยๆเป็นค่อยๆ ไป แต่พยายามให้เขารับรู้ว่าเดี๋ยวเราจะมีสมาชิกใหม่ เพื่อที่เขาจะได้ไม่รู้สึกแตกตื่น ถูกดึงความรักไป

เค้าก็คือลูกคนแรกของเรานะ แล้วสมองเขาพัฒนาไปเยอะแล้วเราก็ต้องให้ความสำคัญกับเขาก่อน คุณหมอก็ให้คำแนะนำเยอะ ถ้ายังไงคุณแม่ก็ต้องเอาลูกคนโตเป็นหลักนะ เพราะเขารู้เรื่องแล้วถ้าเค้างอแงก็โอ๋เค้าก่อน คนเล็กอย่างมากก็ปั๊มนมให้คนอื่นป้อนก่อนได้”

![](https://www.khaosod.co.th/wpapp/uploads/2024/11/PatNote-2.png)

**กังวลอะไรไหมจะมีลูกสองคนแล้วนะ?**  
“ตอนนี้ยัง แต่มีคุยกับแม่แม่ท่านอื่น เค้าบอกกันมาว่าเหนื่อยมาก คูณสองหัวฟู แต่เราก็รู้สึกว่าเราเอ็นจอยนะ รู้ว่ามันไม่ง่ายแต่จะทำให้ดีที่สุด”

**เลี้ยงลูกด้วยตัวเองมาตลอด?**  
“แพทโชคดีที่มีคุณแม่ ซึ่งลูกค่อนข้างติด มีพี่เลี้ยงด้วย ทุกอย่างรู้สึกรับมือไหว ทุกอย่างยังสามารถออกมาทำงานด้วยความไว้ใจ ทิ้งลูกไว้กับพี่เลี้ยง คุณยายได้ ไม่ใช่ว่าแบบเครียดแล้วต้องพกลูกไปทุกที่ขนาดนั้น”

**คุณสามียังไงบ้าง?**  
“คุณสามีเค้าก็เน้นให้แพทเลี้ยง คุณสามีเป็นแผนกให้กำลังใจ เค้าจะดูแลเรื่องสุขภาพแม่”

**แผนมีลูกยังไงบ้าง?**  
“คุณโน้ตเค้าอยากมีอีกค่ะ แต่คุณแม่ยังไม่แน่ใจว่าจะไหวหรือเปล่า แต่บอกไปแล้วว่าขอดูคนที่สองนี้ก่อน เอาซักขวบนึงแล้วคุยกันใหม่ เราเองเอาจริงๆคิดถึงงาน รู้สึกว่าการที่เราท้องคนหนึ่งต้องหยุดงานไปแป๊บนึง พอคลอดเขาออกมาแล้วก็อยากอยู่กับเขาอย่างน้อยหกเดือนแรก ให้นมให้เต็มที่ มันฟื้นฟูร่างกายยากนิดนึง เดี๋ยวค่อยว่ากันอีกปีหนึ่งมาถามแล้วกัน”

**แต่ไม่ได้ขัดใจสามีใช่ไหม?**  
“คุณสามีเตรียมไว้สำหรับสามแล้ว ถึงตอนนั้นเดี๋ยวมารอลุ้นกันนะคะ (หัวเราะ) แต่คุณสามีบอกสามแหละกำลังดีกำลังอบอุ่น เค้ากลัวว่า เค้าบอกว่าเค้าอายุเยอะกว่าเนอะเค้ากลัวเค้าไปก่อนแล้วเราจะเหงา อยากมีลูกเยอะๆ จริงจังค่ะ อยากให้มีคนดูแลเราเยอะๆ”

**แผนยาวต่อเนื่องแบบนี้ เรื่องแผนกลับมาทำงาน?**  
“คิดไว้แล้วว่าปีหน้าคงต้องกลับมาถ่ายละคร สักนิดนึงเพราะเราคิดถึงการแสดงมาก เดี๋ยวไปดูว่าจะซีรี่ส์ ละครหรือหนังค่อยว่ากัน (มีบทที่น่าสนใจแล้วถึงอยากกลับมา?) คือหลักๆเรารักอาชีพการแสดง สนุกกับการได้ไปกองถ่าย ฉะนั้นถ้าเป็นโอกาสก็อยากกลับมาทำ สามีไม่ห้าม อยู่ที่เราเลยว่า จัดแจงชีวิตเรางานกับลูกยังไง”

![](https://www.khaosod.co.th/wpapp/uploads/2024/11/PatNote-1.png)

**พอมีลูกแล้วบทบาทการแสดงก็จะเปลี่ยนไป?**  
“คิดอยู่นะว่าต่อไปนี้ต้องรับแต่บทแม่แน่เลย (หัวเราะ) ด้วยอายุด้วยมั้ยคะด้วยโตแล้ว ช่องก็อาจจะให้โอกาสพลิกบทบาท กลับหมดอะไรที่ท้าทายมากขึ้น ทุกอย่างตามความเหมาะสม ผู้ใหญ่เค้าก็ดูแล้ว ไม่ยึดติดเล่นอะไรก็ได้ นี่แหละคือการสนุกที่ได้แสดง”

**แต่ก็เป็นคุณแม่ยังสวย?**  
“ขอบคุณค่ะ แต่แม่ๆเดี๋ยวนี้ แต่ละคนสวยกันหมดเลย เราก็หมองถ้าเราไม่สู้ (ดูไม่ออกเลยนะ?) จริงเหรอ ขึ้นมาตอนนี้ 10 กิโลแล้วค่ะ ก็ออกนะนี่ก็ชุดซ่อนรูปสุดฤทธิ์ (หัวเราะ) ก็พยายามดูแลสุขภาพนะไม่ใช่แค่ลูกแต่ตัวเราเองก็จะได้ฟื้นฟูเร็วค่ะ”

**ได้ดูฤกษ์ไหม?**  
“กำหนดคือสิ้นเดือนมกราคม แต่ไม่ได้ดูฤกษ์ค่ะ เดี๋ยวดูอีกทีใกล้ๆ หมอแนะนำผ่าคลอด ชื่อก็มีคิดไว้บ้าง อย่างคนแรกเราก็ไม่ได้ฟันธงไว้พอเห็นหน้าเราว่าถึงเลือกชื่อ แต่นี่ในใจคุณพ่อเค้าตั้งไว้เหมือนเดิมค่ะ”