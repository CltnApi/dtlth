---
layout: post
code: "ART2411211413ERGFLY"
origin_url: "https://www.khaosod.co.th/special-stories/news_9515947"
image: "https://github.com/user-attachments/assets/d09336d1-bfc7-49cc-ae09-1f24d9b15864"
title: "หมอถึงขั้นเข้าไปถาม คนไข้หนังเหนียว เข็มแทงไม่เข้า ขอดูพระห้อยไว้เต็มคอ"
description: "หมอถึงขั้นเข้าไปถาม คนไข้หนังเหนียว เข็มแทงไม่เข้า ขอดู..."
category: "SPECIAL_STORIES"
language: "th"
date: 2024-11-21T14:43:15.846Z
---

# หมอถึงขั้นเข้าไปถาม คนไข้หนังเหนียว เข็มแทงไม่เข้า ขอดูพระห้อยไว้เต็มคอ

[![หมอถึงขั้นเข้าไปถาม คนไข้หนังเหนียว เข็มแทงไม่เข้า ขอดูพระห้อยไว้เต็มคอ](https://www.khaosod.co.th/wpapp/uploads/2024/11/ngung.jpg "หมอถึงขั้นเข้าไปถาม คนไข้หนังเหนียว เข็มแทงไม่เข้า ขอดูพระห้อยไว้เต็มคอ")](https://www.khaosod.co.th/wpapp/uploads/2024/11/ngung.jpg)

**หมอถึงขั้นเข้าไปถาม คนไข้หนังเหนียว เข็มแทงไม่เข้า ขอดูพระ ห้อยไว้เต็มคอ บางองค์หลักล้าน ไล่ถามทีละองค์ หลวงพ่อไหนทำให้เจาะเลือดไม่เข้า**

วันที่ 21 พ.ย.67 สมาชิก **[TikTok @doctor.pracha\_neuro\_surg](https://www.tiktok.com/@doctor.pracha_neuro_surg/video/7439244955442302216)** ของหมอประชา ซึ่งเป็นหมอผ่าตัดสมอง ได้โพสต์คลิปชวนสงสัยและเหลือเชื่อ หลังมีคนไข้ท่านหนึ่งคล้องพระเต็มคอ แล้วพยาบาลพยายามใช้เข็มเจาะเลือด แต่เจาะเท่าไรก็ไม่เข้า จึงต้องเข้าไปคุยว่าพระองค์ไหนที่ทำให้เหนียวขนาดนี้

โดยในคลิปหมอประชาเล่าว่า **“พยาบาลบอกว่าเจาะเลือดคนไข้ เจาะไม่เข้า เดี๋ยวไปดูพระที่คอเลยบอกว่าที่คอพ่อนิมนต์ไปก่อน”** จากนั้นก็ได้เข้าไปถามคนไข้ซึ่งคล้องพระเต็มคอ แล้วไล่ถามที่ละองค์มาเป็นเหรียญหลวงพ่ออะไรบ้าง

องค์แรงท้าวเวสสุวรรณ องค์ที่สองสมเด็จวัดระฆัง องค์ที่สามพระรอดลำพูน องค์ที่สี่หลวงพ่อทอง วัดเขาตะเครา องค์ที่ห้า หลวงปู่หลิว วัดไร่แตงทอง องค์ที่หกหลวงปู่หลิวรุ่น 1 องค์ที่เจ็ดหลวงปู่เอี่ย วัดบ้านด่าน และองค์ที่แปดหลวงพ่อทบ จากนั้นคุณหมอก็ได้บอกว่า ถึงว่าเจาะเลือดไม่เข้า ต้องนิมนต์ออกก่อน พร้อมกับถามท้ายคลิปว่า “**องค์ไหนที่ทำให้เจาะเลือดไม่เข้าครับ”**

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก โดยส่วนใหญ่ชาวเน็ตที่เป็นเซียนพระต่างยกให้หลวงพ่อทบ คิดว่าคงเป็นหลวงพ่อทบที่ทำให้หนังเหนียว เข็มเจาะไม่เข้าก็เป็นได้

