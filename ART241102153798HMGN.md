---
layout: post
code: "ART241102153798HMGN"
origin_url: "https://www.khaosod.co.th/sports/news_9487915"
image: "https://github.com/user-attachments/assets/e541ab62-f4ff-4f3b-befd-822961a4f311"
title: "โค้ชอ้น รังสรรค์ ประกาศลาออก หลัง การท่าเรือ พ่าย ทรู แบงค็อก"
description: "โค้ชอ้น รังสรรค์ วิวัฒน์ชัยโชค ประกาศแสดงความรับผิดชอบด้วยการลาออกจากตำแหน่งเฮดโค้ช การท่าเรือ หลังพ่าย ทรู แบงคอก ยูไนเต็ด 0-2 ในฟุตบอล ไทย ลีก เกมล่าสุด"
category: "SPORTS"
language: "th"
date: 2024-11-02T15:40:57.719Z
---

# โค้ชอ้น รังสรรค์ ประกาศลาออก หลัง การท่าเรือ พ่าย ทรู แบงค็อก

[![โค้ชอ้น รังสรรค์ ประกาศลาออก หลัง การท่าเรือ พ่าย ทรู แบงค็อก](https://www.khaosod.co.th/wpapp/uploads/2024/11/Port11.jpg "โค้ชอ้น รังสรรค์ ประกาศลาออก หลัง การท่าเรือ พ่าย ทรู แบงค็อก")](https://www.khaosod.co.th/wpapp/uploads/2024/11/Port11.jpg)

โค้ชอ้น รังสรรค์ วิวัฒน์ชัยโชค ประกาศแสดงความรับผิดชอบด้วยการลาออกจากตำแหน่งเฮดโค้ช การท่าเรือ หลังพ่าย ทรู แบงคอก ยูไนเต็ด 0-2 ในฟุตบอล ไทย ลีก เกมล่าสุด

“วันนี้ผมขอบุติบทบาทในการเป็นโค้ชของทีมการท่าเรือ ผมขอรับผิดชอบผลงานตัวเอง อยากขอบคุณผู้บริหาร และท่านประธาน ตั้งแต่ผมเข้ามาที่นี่ ผมไม่เคยถูกประธานแทรกแซงเลย ผมบริหารจัดการทีมด้วยตัวเองมาตลอด”

“ขอขอบคุณนักเตะ ขอบคุณแฟนบอล ที่ตามซัพพอร์ตตัวผม ขอบคุณท่านประธานสโมสร แต่วันนี้ผมคิดว่าตัวเองไม่ดีพอ ผมขอยุติบทบาทและจะเป็นกำลัวงใจให้กับทีมการท่าเรือ”

โดยการท่าเรือลงเตะในลีกไปแล้ว 12 นัด รั้งอันดับ 3 ชนะ 6 เสมอ 4 แพ้ 2 มี 22 คะแนน ตามหลัง ทรู แบงค็อก จ่าฝูง 5 คะแนน และตามหลัง บุรีรัมย์ ยูไนเต็ด อันดับ 2 อยู่แค่ 1 คะแนน แต่บุรีรัมย์เตะน้อยกว่า 3 นัด