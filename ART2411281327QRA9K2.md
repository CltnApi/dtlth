---
layout: post
code: "ART2411281327QRA9K2"
origin_url: "https://www.khaosod.co.th/entertainment/news_9526156"
image: "https://github.com/user-attachments/assets/c7d0c3c9-6bd5-4267-b974-53125e53f77e"
title: "NewJeans ประกาศยกเลิกสัญญากับ Ador ค่ายเพลงที่ก่อตั้งโดย HYBE"
description: "NewJeans ประกาศยกเลิกสัญญากับ Ador ค่ายเพลงที่ก่อตั้งโดย HYBE สมาชิกยันจะสู้เพื่อสิทธิให้ได้ใช้ชื่อ NewJeans ต่อไป"
category: "ENTERTAINMENT"
language: "th"
date: 2024-11-28T13:37:26.189Z
---

# NewJeans ประกาศยกเลิกสัญญากับ Ador ค่ายเพลงที่ก่อตั้งโดย HYBE

[![NewJeans ประกาศยกเลิกสัญญากับ Ador ค่ายเพลงที่ก่อตั้งโดย HYBE](https://www.khaosod.co.th/wpapp/uploads/2024/11/NJ.jpg "NewJeans ประกาศยกเลิกสัญญากับ Ador ค่ายเพลงที่ก่อตั้งโดย HYBE")](https://www.khaosod.co.th/wpapp/uploads/2024/11/NJ.jpg)

**NewJeans ประกาศยกเลิกสัญญากับ Ador ค่ายเพลงที่ก่อตั้งโดย HYBE สมาชิกยันจะสู้เพื่อสิทธิให้ได้ใช้ชื่อ NewJeans ต่อไป**

กลายเป็นดราม่า ที่แฟนเพลงหลายคนเฝ้าจับตามอง ประเด็นความขัดแย้งระหว่าง HYBE ค่ายเพลงยักษ์ใหญ่ กับ มิน ฮี-จิน อดีตซีอีโอ ADOR บริษัทในเครือของ HYBE ซึ่งเป็นผู้ก่อร่างสร้าง NewJeans (นิวจีนส์) เกิร์ลกรุ๊ปดังในยุคนี้

ทั้งปัญหาการถูกกลั่นแกล้งในที่ทำงานของ Hanni (ฮันนิ) 1 ในสมาชิกวง ที่เธอไม่ได้รับการปกป้องใด ๆ รวมถึงกรณีเรียกร้องให้ มิน ฮี-จิน กลับมาบริหารงาน ADOR อีกครั้ง

รวมถึงล่าสุดเมื่อวันที่ 13 พ.ย. ที่ NewJeans ได้ยื่นหนังสือแจ้งไปทางค่ายว่า หากค่าย ADOR ไม่ตอบรับตามข้อเรียกร้องในการแก้ไขปัญหาที่เคยร้องเรียนภายใน 14 วันนับจากวันที่ได้รับหนังสือฉบับนี้ ทั้งวงจะยกเลิกสัญญากับค่าย

ล่าสุดทวิตเตอร์ (X) **[newjeans\_loop](https://twitter.com/newjeans_loop?ref_src=twsrc%5Egoogle%7Ctwcamp%5Eserp%7Ctwgr%5Eauthor)** ได้ออกมาเปิดเผยว่า NewJeans ประกาศสิ้นสุดสัญญากับ ADOR และ HYBE แล้ว ในเที่ยงคืนวันที่ 29 พ.ย. นี้

ในงานแถลง Haerin (แฮริน) ระบุช่วงหนึ่งว่า พวกเธอไม่ได้ละเมิดสัญญาพิเศษแต่อย่างใด และวงได้ทำงานอย่างเต็มที่ในทุกกิจกรรม ดังนั้นจึงไม่จำเป็นต้องจ่ายค่าปรับใด ๆ

ADVERTISEMENT

ขณะที่ Hyein (ฮเยอิน) กล่าวว่า หลังเที่ยงคืนนี้ พวกเราจะไม่สามารถใช้ชื่อ NewJeans ได้อีกต่อไป แต่พวกเราจะไม่ยอมแพ้ เราจะพยายามเพื่อทวงคืนชื่อ NewJeans กลับมา

ส่วนงานต่าง ๆ ที่ดีลไว้แล้วภายใต้สัญญากับค่าย จะยังดำเนินต่อไป

**Photo : [FB NewJeans](https://www.facebook.com/official.newjeans?__tn__=-UC*F)**