---
layout: post
code: "ART2411100146AJ7X1V"
origin_url: "https://www.khaosod.co.th/entertainment/news_9498291"
image: "https://github.com/user-attachments/assets/6b4269a2-e561-4a80-9336-82e7440a8aff"
title: "เมียน้ำตาไหลรู้สามีนอนร้องไห้ เอ วีระชัย สู้แต่ยังไม่ดีขึ้น ไม่อายขายหมู ตั๊ก ชมไม่ทิ้งกัน"
description: "เมียน้ำตาไหลรู้สามีนอนร้องไห้ เอ วีระชัย สู้แต่ยังไม่ดีขึ้น ไม่อายตกงานมาขายหมูสะเต๊ะ ทำดีที่สุดทำไมมันไม่ดีสักที  ตั๊ก กอดให้กำลังใจคู่ชีวิตไม่ทิ้งกัน"
category: "ENTERTAINMENT"
language: "th"
date: 2024-11-10T01:50:57.259Z
---

# เมียน้ำตาไหลรู้สามีนอนร้องไห้ เอ วีระชัย สู้แต่ยังไม่ดีขึ้น ไม่อายขายหมู ตั๊ก ชมไม่ทิ้งกัน

[![เมียน้ำตาไหลรู้สามีนอนร้องไห้ เอ วีระชัย สู้แต่ยังไม่ดีขึ้น ไม่อายขายหมู ตั๊ก ชมไม่ทิ้งกัน](https://www.khaosod.co.th/wpapp/uploads/2024/11/atuckbb1011679998.jpg "เมียน้ำตาไหลรู้สามีนอนร้องไห้ เอ วีระชัย สู้แต่ยังไม่ดีขึ้น ไม่อายขายหมู ตั๊ก ชมไม่ทิ้งกัน")](https://www.khaosod.co.th/wpapp/uploads/2024/11/atuckbb1011679998.jpg)

เมียน้ำตาไหลรู้สามีนอนร้องไห้ เอ วีระชัย สู้แต่ยังไม่ดีขึ้น ไม่อายตกงานมาขายหมูสะเต๊ะ ทำดีที่สุดทำไมมันไม่ดีสักที ตั๊ก กอดให้กำลังใจชื่นชมคู่ชีวิตตัวจริงไม่ทิ้งกัน

ในช่วงวงการละครดิ่งสุด มาช่วยอุดหนุนพี่น้องในวงการบันเทิง ตั๊ก บริบูรณ์ มาหานักแสดงรุ่นพี่ เอ วีระชัย หัตถโกวิท ถึงที่ร้านหมูสะเต๊ะ มาชิมหมูสะเต๊ะ พร้อมทั้งช่วยอุดหนุนหมูสะเต๊ะด้วย _เอ ยอมรับว่า หลายช่องไม่ทำละครเลย ก็ต้องหาอาชีพเสริม_

ตั๊ก เล่าว่า “เดินอยู่ในกองถ่ายตั้งแต่วัยรุ่น มีงานละครกัน ตอนนั้น พี่เอ เฟี้ยวมาก กระทั่งห่างกันไป ไม่ได้เจอกันอีกเลย ได้ยินข่าว เศรษฐกิจด้วย ช่องก็ปลดพนักงานด้วย ดารา นักแสดงก็ได้ผลกระทบด้วย”

[![](https://www.khaosod.co.th/wpapp/uploads/2024/11/atuckbb1011672.jpg)](https://www.khaosod.co.th/wpapp/uploads/2024/11/atuckbb1011672.jpg)

เอ วีระชัย เผยว่า _“ไม่คิดว่าตัวเองจะตกงาน_ เราทำงานมา เราระเบียบเป๊ะ อยู่ดีๆก็มาตกงาน ก็เลยงงมันมีแบบนี้ด้วยเหรอ ก็โทรไปหาผู้จัดที่สนิทๆกัน ช่วงนี้พี่ไปหาอะไรทำก่อน _เฮ้ย มันเป็นขนาดนั้น จริงพี่ พี่ไปหาอะไรทำก่อน ”_

ADVERTISEMENT

_“พี่ตกงานจริงๆด้วย แล้วเงินส่วนใหญ่ จากเงินเล่นละครที่พยุงเรามา_ บ้านก็เพิ่งซื้อด้วย จะเอาเงินที่ไหน ก็เครียดอยู่พักหนึ่ง โควิดแรกๆ ก็ยังมีละครอยู่ ไม่คิดว่าผลกระทบจะขนาดนี้ ก็มาซื้อบ้าน กะว่าพอได้ ขายของผสมผสานกัน อยู่ดีๆ งานละครมันไม่มี ”

[![](https://www.khaosod.co.th/wpapp/uploads/2024/11/atuckbb1011671.jpg)](https://www.khaosod.co.th/wpapp/uploads/2024/11/atuckbb1011671.jpg)

_**ถามว่าวันหนึ่งต้องมายืนปิ้งหมูสะเต๊ะพี่อายเขาไหม**_ เอ ตอบว่า _“พี่เฉยๆ”_  
ด้าน ตั๊ก ชื่นชมว่า “อันนี้ผมชอบ _เพราะตอนผมสิบขวบ ก็ยืนหมักหมูปิ้งกับแม่_ เช้าๆก็เข็นรถมาขาย อยากจะบอกว่าอย่าไปอายทำกิน ผมเองเชื่อว่าเราอาจจะตกหรือเราอาจจะขึ้นได้ แต่สุดท้ายถ้าเรายอมแพ้ ทุกสิ่งทุกอย่างก็จะแย่ลงไปอีก ภาพรวมโดนกันถ้วนหน้า แต่ถ้าเราท้อแท้ มานั่งรอโทรศัพท์เมื่อไหร่เขาจะจ้างเรา ผิดครับ ลุกขึ้นมาสู้ดีกว่า ”

เอ ยังบอกด้วยว่า “คนบางคนก็ยังพูดเป็นดาราแล้วมาขายหมูสะเต๊ะ จะเอาเงินไปเก็บที่ไหน จะบ้าเหรอ มีเงินเก็บแล้วจะมาขายหมูสะเต๊ะทำไม มันไม่มีมันถึงมาขาย บางคนก็ชอบพูด ถ้าพี่ไม่มีตังค์แล้วผมจะมีเหรอ คนชอบคิดว่าเราไม่เก็บตังค์มั่ง เราก็ต้องสู้ ”

ภรรยาที่อยู่กันมา 29-30 ปี ตั้งแต่ตอนเจอ ตั๊ก ที่ มีเดีย ออฟ มีเดีย เปิดใจว่า “กำลังใจไม่มี เขาชอบด่า เราได้กำลังใจจากการด่า (เอ : กระตุ้นเขา) ด้วยความที่เราอายุน้อย เราก็ฟังเขา แต่บางอย่างเราก็ไม่ใช่นะ ก็ทะเลาะกันเรื่องปกติ ทุกครอบครัวมีหมด”

_**ถามว่าตอนพี่ไม่มีงาน แฟนพี่ก็ชวนมาทำนี่สิ แฟนพี่ดีมาก**_ เมีย เอ วีระชัย กล่าวว่า “รับหมดงานการ เพื่อนฝูงที่รู้จักกัน ซ่อมไฟ พี่เอ ทำได้ไหม ทำได้ ”

[![](https://www.khaosod.co.th/wpapp/uploads/2024/11/atuckbb1011674.jpg)](https://www.khaosod.co.th/wpapp/uploads/2024/11/atuckbb1011674.jpg)

“ทำประปา ติดผ้าม่านทั้งวัน 1,500 ติดผ้าม่าน 10 ผืน ถึงขั้นตอนนั้นเรายังไม่มีงาน ขายหมูยังไม่ถึง 10 ชุดเลย เต็มที่ก็ 2 ชุด พอเรามีพี่ๆในวงการช่วยเหลือเปิดทางให้เรา ก็จะมีแว้บๆ แล้วก็หายไปอีก แว้บไม่เกิน 4-5 วันก็หายไป บ้านเราอยู่หลังโรงเรียน หาร้านเรายาก เราต้องอาศัยออกสื่อ ให้พี่ๆเขาช่วยเหลือ”

_**ถามว่าวันที่เขาท้อแท้ฐานะเราเป็นเมียได้บอกอะไรบ้าง**_ ภรรยา เอ วีระชัย กล่าวว่า “เป็นคำพูดทั่วไป แต่บางครั้งคนเราบอกว่า มันสู้แล้วไม่เห็นจะดี สู้แล้วก็ยังเหมือนเดิม บางทีมันก็ท้อ _เข้าใจบางทีเขาบอกเขานอนร้องไห้ เครียด แต่เขาพยายามไม่ให้เราเห็นหรอก เหมือนเขาแข็งแรง_ ”

[![](https://www.khaosod.co.th/wpapp/uploads/2024/11/atuckbb1011675.jpg)](https://www.khaosod.co.th/wpapp/uploads/2024/11/atuckbb1011675.jpg)

“แต่ตัวเราก็น้ำตาตกในเหมือนกัน เวลาที่เขาด่า ไม่ได้ด่าเรื่องไม่ดี ด่าเรื่องดีนี่แหละ แต่เรารู้สึกบางครั้งเราทำดีที่สุดแล้ว ทำไมไม่เห็นมันดีขึ้นมาสักที เหมือนอยู่ด้วยกัน เป็นพี่เป็นน้องเป็นทุกอย่าง ให้มันดีขึ้น _พูดแล้วน้ำตาก็จะมา”_

_ตั๊ก ชื่นชมอีกว่า “ชีวิตคู่ของจริงจะไม่ทอดทิ้งกันด้วย”_  
ภรรยา เอ วีระชัย ยังบอกว่า “เขาเป็นภูมิแพ้ผิวหนังด้วย”  
เอ ยอมรับว่า “ถ้าเครียดก็จะขึ้น เกิดเป็นคนเรื่องเยอะ ถ้าผมไม่สู้ ผมไม่ดิ้นรน…”

[![](https://www.khaosod.co.th/wpapp/uploads/2024/11/atuckbb1011676.jpg)](https://www.khaosod.co.th/wpapp/uploads/2024/11/atuckbb1011676.jpg)

_**พร้อมทั้งฝากถึงคนที่กำลังท้อแท้อยู่ตอนนี้ว่า**_ “ตราบใดที่คุณยังมีลมหายใจอยู่ คุณก็ต้องต่อสู้ ต้องใช้ลมหายใจให้เป็นประโยชน์ อย่านอนหายใจไปวันๆ จะมีวันที่คุณสู้แล้วผ่านไปได้ ”  
ด้าน ตั๊ก ก็ได้เข้าสวมกอดให้กำลังใจ เอ วีระชัย