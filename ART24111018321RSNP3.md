---
layout: post
code: "ART24111018321RSNP3"
origin_url: "https://www.khaosod.co.th/sports/news_9499379"
image: "https://github.com/user-attachments/assets/55f184e3-fcc5-4f2f-9926-e02a57329921"
title: "กินกันไม่ลง เชลซี เปิดบ้านไล่เจ๊า อาร์เซนอล ศึกลอนดอน ดาร์บีแมตช์"
description: "เปโดร เนโต ยิงประตูสุดสวยพา เชลซี เปิดบ้านไล่ตีเสมอ อาร์เซนอล 1-1 ศึกพรีเมียร์ลีกนัดดอน ดาร์บีแมตช์ ทว่าขยับขึ้นตำแหน่งท็อปโฟร์ทั้งคู่"
category: "SPORTS"
language: "th"
date: 2024-11-10T18:37:20.566Z
---

# กินกันไม่ลง เชลซี เปิดบ้านไล่เจ๊า อาร์เซนอล ศึกลอนดอน ดาร์บีแมตช์

[![กินกันไม่ลง เชลซี เปิดบ้านไล่เจ๊า อาร์เซนอล ศึกลอนดอน ดาร์บีแมตช์](https://www.khaosod.co.th/wpapp/uploads/2024/11/chelsea-arsenal-54336.jpg "กินกันไม่ลง เชลซี เปิดบ้านไล่เจ๊า อาร์เซนอล ศึกลอนดอน ดาร์บีแมตช์")](https://www.khaosod.co.th/wpapp/uploads/2024/11/chelsea-arsenal-54336.jpg)

**เปโดร เนโต ยิงประตูสุดสวยพา เชลซี เปิดบ้านไล่ตีเสมอ อาร์เซนอล 1-1 ศึกพรีเมียร์ลีกนัดดอน ดาร์บีแมตช์ ทว่าขยับขึ้นตำแหน่งท็อปโฟร์ทั้งคู่**

การแข่งขันฟุตบอลพรีเมียร์ลีก อังกฤษ 2024-25 คู่บิ๊กแมตช์ เป็นศึก “ลอนดอน ดาร์บีแมตช์” ระหว่าง “สิงโตน้ำเงินคราม” เชลซี เปิดสนาม สแตมฟอร์ด บริดจ์ รับการมาเยือนของ “ปืนใหญ่” อาร์เซนอล

**11 ผู้เล่นตัวจริงที่ลงสนามของทั้ง 2 ทีม**

**เชลซี (4-2-3-1)** : โรเบิร์ต ซานเชซ : มาโล กุสโต, เวสเลย์ โฟฟานา, ลีวาย โคลวิลล์, มาร์ก กูกูเรยา : มอยเซส ไคเซโด, โรเมโอ ลาเวีย : โนนี มาดูเอเก, โคล พาลเมอร์, เปโดร เนโต : นิโคลัส แจ๊กสัน

**อาร์เซนอล (4-3-3) :** ดาบิด รายา : เบน ไวต์, กาเบรียล มากัลเญส, วิลเลียม ซาลิบา, เยอร์เรียน ทิมเบอร์ : โธมัส ปาร์เตย์, เดแคลน ไรซ์, มาร์ติน โอเดการ์ด : บูคาโย ซากา, ไค ฮาแวร์ตซ์, กาเบรียล มาร์ติเนลลี

นาที 32 อาร์เซนอล ส่งบอลเข้าสู่ตาข่ายจากจังหวะที่ ไค ฮาแวตช์ หลุดเข้าไปยิงผ่านมือ โรเบิร์ต ซานเชซ ทว่าเจ้าตัวยืนอยู่ในตำแหน่งล้ำหน้าไปก่อนทำให้สกอร์ยังเสมอกัน 0-0 และจบครึ่งไปด้วยสกอร์นี้

นาที 60 อาร์เซนอล บุกนำ เชลซี 1-0 จากจังหวะที่ มาร์ติน โอเดการ์ด ยกบอลเข้ากรอบเขตโทษไปที่เสาแรกให้ กาเบรียล มาร์ติเนลลี ที่ยืนว่างอยู่ และไม่ล้ำหน้าจับบอลหนึ่งจังหวะก่อนเจ้าตัวจะซัดมุมแคบผ่าน โรเบิร์ต ซานเชซ ตุงตาข่าย

Arsenal’s Gabriel Martinelli celebrates after scoring the opening goal during the English Premier League soccer match between Chelsea and Arsenal at Stamford Bridge stadium in London, Sunday, Nov. 10, 2021. (AP Photo/Kirsty Wigglesworth)



นาที 70 เชลซี ตีเสมอ อาร์เซนอล 1-1 จากจังหวะที่ เอ็นโซ เฟร์นานเดซ จ่ายบอลเร็วให้ เปโดร เนโต ที่วิ่งสอดมารับบริเวณหน้ากรอบเขตโทษก่อนเจ้าตัวจะซัดไกลด้วยซ้ายเสียบมุมชนิด ดาบิด รายา หมดสิทธิ์เซฟ พร้อมเป็นประตูแรกในลีกของเขากับ “สิงโตน้ำเงินคราม” ด้วย

Soccer Football – Premier League – Chelsea v Arsenal – Stamford Bridge, London, Britain – November 10, 2024 Chelsea’s Pedro Neto scores their first goal Action Images via Reuters/Peter Cziborra EDITORIAL USE ONLY.



นาที 87 อาร์เซนอล น่าได้ประตูแซงนำ 2-1 จากจังหวะที่ กาเบรียล เชซุส หลุดมาจนถึงสุดเส้นของกรอบเขตโทษ เชลซี ก่อนจะปาดเข้ากลางให้ มิเกล เมริโน ยิงแบบไขว์หลังไปติดเซฟ โรเบิร์ต ซานเชซ ก่อนจะมาเข้าทาง เลอันโดร ตรอสซาร์ด ได้ตามซ้ำดาบสองทว่ายิงไม่ถนัดนักทำให้บอลข้ามคาน

ช่วงเวลาที่เหลอไม่มีฝ่ายใดทำอะไรกันเพิ่มได้ทำให้จบเกม เชลซี เปิดบ้านเสมอกับ อาร์เซนอล ไป 1-1

จากผลที่เกิดขึ้นทำให้ “สิงโตน้ำเงินคราม” มีเพิ่มเป็น 19 คะแนนจาก 11 นัดขึ้นมาอยูjอันดับ 3 ส่วน “ปืนใหญ่” มี 19 คะแนนจาก 11 นัดเท่ากันทว่าลูกได้เสียเป็นรองทำให้ขึ้นมาอยู่อันดับ 4

แมนเชสเตอร์ ยูไนเต็ด 3-0 เลสเตอร์ ซิตี้

ท็อตแนม ฮอตสเปอร์ 1-2 อิปสวิช ทาวน์

