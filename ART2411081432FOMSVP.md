---
layout: post
code: "ART2411081432FOMSVP"
origin_url: "https://www.khaosod.co.th/special-stories/news_9497142"
image: "https://github.com/user-attachments/assets/8d51ddb7-bfc6-45c6-87a9-825cde91123f"
title: "ไม่รู้เผลอหรือตั้งใจแฉ! คาหนังคาเขา ตร.รีดเงินหนุ่มรถบรรทุก เจ้าตัวบอกชัด เดี๋ยวเอาเงินไปให้ป๋าก่อน"
description: "ไม่รู้เผลอหรือตั้งใจแฉ! คาหนังคาเขา ตร.รีดเงินหนุ่มรถบร..."
category: "SPECIAL_STORIES"
language: "th"
date: 2024-11-08T14:36:28.188Z
---

# ไม่รู้เผลอหรือตั้งใจแฉ! คาหนังคาเขา ตร.รีดเงินหนุ่มรถบรรทุก เจ้าตัวบอกชัด เดี๋ยวเอาเงินไปให้ป๋าก่อน

[![ไม่รู้เผลอหรือตั้งใจแฉ! คาหนังคาเขา ตร.รีดเงินหนุ่มรถบรรทุก เจ้าตัวบอกชัด เดี๋ยวเอาเงินไปให้ป๋าก่อน](https://www.khaosod.co.th/wpapp/uploads/2024/11/police-money.jpg "ไม่รู้เผลอหรือตั้งใจแฉ! คาหนังคาเขา ตร.รีดเงินหนุ่มรถบรรทุก เจ้าตัวบอกชัด เดี๋ยวเอาเงินไปให้ป๋าก่อน")](https://www.khaosod.co.th/wpapp/uploads/2024/11/police-money.jpg)

**ไม่รู้เผลอหรือตั้งใจแฉ! คาหนังคาเขา ตร.รีดเงินหนุ่มรถบรรทุก เจ้าตัวบอกชัด เดี๋ยวเอาเงินไปให้ป๋าก่อน ค่าผ่านทาง ไม่ยอมรับกับมือ ให้ไปซุกไว้ที่รถ**

วันที่ 8 พ.ย.67 สมาชิก **[TikTok @usertklw07r7v2](https://www.tiktok.com/@usertklw07r7v2/video/7434359127863840008)** โพสต์คลิปเจ้าหน้าที่ตำรวจนายหนึ่ง ซึ่งชายในคลิปอ้างว่ากำลังเอาเงินไปจ่าย เชื่อว่าอาจจะเป็นเงินส่วยก็เป็นได้ โดยระบุว่า **“จับจริงครับ# รถยังไม่ออกจากซอยเลย ผมจอดอยู่ครับ ติดเวลา”**

โดยในคลิปคาดว่าเป็นกล้องที่ถ่ายจากในรถบรรทุกที่จอดอยู่ โดยมีตำรวจจอดรถจยย.อยู่ข้างหน้า ซึ่งเป็นปากซอยที่จะออกไปถนนใหญ่ พร้อมมีผู้ชายพูดว่า **“เดี๋ยวผมเดินเอาเงินไปให้ป๋าก่อนครับ ค่าผ่านทาง คอยดูเอานะครับ”**

จากนั้นก็เปิดประตูเดินเข้าไปหาตำรวจที่จอดรถจยย.อยู่ เมื่อเดินไปถึงตำรวจก็ชี้มือไปที่รถจยย. หนุ่มคนดังกล่าวก็เดินตรงไป โดยมีตำรวจคอยบอกอะไรบางอย่างอยู่ข้างหลัง พร้อมกับชี้มือไปข้างหน้ารถ หนุ่มคนดังกล่าวก็เดินอ้อมไปแล้วใส่ของบางอย่างลงไป

และขณะกำลังเดินกลับ ตำรวจก็ยกมือเหมือนทำสัญลักษณ์ ชายหนุ่มพยักหน้ารับ แล้วเดินกลับมาขึ้นรถตัวเอง เพื่อนในรถก็ถามว่า **จ่ายหรือยัง** หนุ่มคนนี้ก็บอกว่า **จ่ายแล้ว** พร้อมกับหัวเราะ แล้วบอกว่า _**จ่ายแล้วไปได้แล้ว วัยรุ่นเสียเงินอีกแล้วว่ะ**_



