---
layout: post
code: "ART2411180032PFVAPU"
origin_url: "https://www.khaosod.co.th/entertainment/news_9509898"
image: "https://github.com/user-attachments/assets/1905d088-42d7-4a8b-8b55-7969c5855963"
title: "กลัวมาก หม่ำ จ๊กมก เตรียมขายทรัพย์สินให้หมด เอาเงินมากองจัดการมรดก"
description: "หม่ำ จ๊กมก เตรียมขายทรัพย์สินให้หมด เอาเงินมากองจัดการมรดก ลั่นมันเกิดทุกยุคสมัยปัญหานี้กลัวมาก ไม่อยากให้เกิดปัญหานี้กับลูกสองคน พ่อลูกกอดกันร่ำไห้"
category: "ENTERTAINMENT"
language: "th"
date: 2024-11-18T00:37:27.864Z
---

# กลัวมาก หม่ำ จ๊กมก เตรียมขายทรัพย์สินให้หมด เอาเงินมากองจัดการมรดก

[![กลัวมาก หม่ำ จ๊กมก เตรียมขายทรัพย์สินให้หมด เอาเงินมากองจัดการมรดก](https://www.khaosod.co.th/wpapp/uploads/2024/11/mumemboy1811679998.jpg "กลัวมาก หม่ำ จ๊กมก เตรียมขายทรัพย์สินให้หมด เอาเงินมากองจัดการมรดก")](https://www.khaosod.co.th/wpapp/uploads/2024/11/mumemboy1811679998.jpg)

หม่ำ จ๊กมก เตรียมขายทรัพย์สินให้หมด เอาเงินมากองจัดการมรดก ลั่นมันเกิดทุกยุคสมัยปัญหานี้กลัวมาก ไม่อยากให้เกิดปัญหานี้กับลูกสองคน พ่อลูกกอดกันร่ำไห้ เอ็ม เผยคำชมที่อยากได้ยินจากพ่อ

บอย ภิษณุ เผยคลิปไม่เคยเห็นโมเมนต์นี้ที่ไหนของ ตลกดัง หม่ำ จ๊กมก กับ เอ็ม บุษราคัม ลูกสาว _“ให้พ่อลูกเค้าคุยกัน เมื่อลูกสาวสุดแกร่ง อยากได้ยินคำชมจากพ่อหม่ำ คนปากแข็ง”_ ทางช่องยูทูบ Bradboy

โดย เอ็ม ลูกสาว เผยปมในใจ ด้วยห่างกับ มิกซ์ น้องชายถึง 9 ปี ตอนน้องเกิดมาไม่ชอบน้อง เคยคิดว่า พ่อรักน้องชายมากกว่า น้องมาแย่งความรักแย่งทุกอย่างไป และไม่ได้บอกพ่อถึงความรู้สึกนี้

หม่ำ ผู้เป็นพ่อ บอกลูกว่า _“ก็รักเอ็มที่สุด แต่เราไม่พูดหรอก ไม่ใช่ไม่รักน้องมิกซ์ก็รัก เป็นห่วงทั้งคู่ แต่เรารู้สึกกูจะพูดทำไมว่ะ”_

_**ถามว่าย้อนไปได้อยากแก้อะไรไหม**_ หม่ำ ตอบว่า _“อยากบอกว่ากูรักมึงทุกวัน ไม่มีวันไหนกูไม่รักมึงหรอกลูก ”_ เอ็ม ลูกสาวน้ำตาไหลเลย

“เมียก็เหมือนกัน มึงจะให้กูบอกรักมึงเหรอ แต่รู้ว่าเขาก็ต้องการแหละ กูรักมึงนะ จะให้พูดทำไม จนถึงวันนี้ ไม่รู้ว่ารักเหรอ ตอนนั้นเราป่วย ก็ไม่ได้บอกว่าป่วย ไม่รู้จะพูดทำไม จะไม่ออกจากปาก ขอให้เขามีความสุข ”

ADVERTISEMENT

มีอะไรก็ให้ลูกเมียหมด ไปต่างประเทศรูดซื้อกระเป๋าเป็นแสนๆ ให้เมีย แล้วก็ไม่ได้ใช้ รูดให้ลูกอีก 2-3 แสน

_**ถามว่าให้อะไรตัวเองบ้าง**_ หม่ำ กล่าวว่า “ไม่มี แทบจะไม่มีกับตัวเองเลย นั่งรถอะไรก็ได้ เมียบอกทำไมไม่ซื้อรถดีๆ นั่งอะไรก็ถึงเหมือนกัน เงิน 6-7-8 ล้าน เอามาซื้อข้าวไม่ดีกว่าเหรอ เอามาให้หลานไม่ดีกว่าเหรอ”

“บอกเมียตลอด _เนี่ยๆใกล้แล้วเนี่ย รู้ว่าตัวเองอายุมากแล้ว จะไล่ขายทรัพย์สินนะ เอาเงินมากองไว้ เผื่อตัวเองตายไปแล้วทำไง ไม่อยากให้มันสองคนทะเลาะกัน_ เดี๋ยวทำไมกูได้น้อยได้มาก กูแบ่งเลย มันมีผัวแล้ว นั่นก็มีเมียแล้ว”

[![](https://www.khaosod.co.th/wpapp/uploads/2024/11/mumemboy1811675.jpg)](https://www.khaosod.co.th/wpapp/uploads/2024/11/mumemboy1811675.jpg)

“ความคิดมันต่างกัน แบ่งกันออกไป หารครึ่งเลย จบ มึงพอใจไหม เอาทนายมาดูเลย ทรัพย์สินมีเท่านี้ เหลือเท่านี้นะ แบ่งกันคนละครึ่งให้หมดนะ คิดแล้ว”

_**ตัวเองก็ยังโคตรแข็งแรงยังมีแรงทำงาน**_ หม่ำ ตอบว่า _“มันไม่แน่ไง มึงคิดว่ามึงแข็งแรง ขับรถออกไป มึงถูกรถชนตายก็ได้ใครจะไปรู้_ (บอย : ถ้าวันที่เดินออกไปแล้ว อยู่ดีๆเกิดอะไรขึ้น สิ่งอะไรที่ห่วงที่สุด) ความคิดของเขา”

เอ็ม กล่าวเสริมว่า _“ความคิดของแม่_ (หม่ำ : รู้อยู่แล้ว) เขาไม่ได้ห่วง เอ็ม กับ น้องมิกซ์ เขากลัวว่า คือแม่เป็นคนที่รักพ่อมาก เขาร่วมทุกข์ร่วมสุขกันมานานมาก ชีวิตแม่มีแต่พ่อ เพราะแม่เขามาจากครอบครัวที่ไม่สมบูรณ์ ไม่เคยได้รับความรักจากพ่อ พอมาเจอสามี ทั้งชีวิตเขาผู้ชายที่ดีที่สุดในโลกคือสามีเขา”

หม่ำ กล่าวว่า _“เห็นมั้ยถ้าตายกะทันหัน คำแรกที่บอก ดูแลแม่ด้วยนะ_ ทั้งๆที่ ไม่เคยพูดกับเขาเลยนะ นี่เพิ่งพูดเนี่ย และไม่พูดกับน้องมิกซ์นะ _(เอ็ม : มีโอกาสที่เขาจะตรอมใจเลยอ่ะแม่) ”_

หม่ำ ยังบอกอีกว่า “จะพูดกับเอ็ม ไม่พูดกับน้องมิกซ์ เพราะวุฒิความคิด มิกซ์ จะน้อยกว่าเอ็มนิดเดียว นี่ดีนะ 4-5 ปีนี้คุยรู้เรื่อง เป็นผู้ใหญ่ขึ้น ก่อนหน้านั้นคุยไม่รู้เรื่อง ตอนนี้ เอ็ม ไม่ห่วงแล้ว ห่วง มิกซ์ มากกว่า การใช้ชีวิตวันข้างหน้า”

โดยตอนหนึ่ง หม่ำ ยังบอกว่า _“บางที่ได้เงินมานึกอะไรไม่ออกก็ซื้อแต่ทอง เงินซื้อแต่ที่ อย่างที่บอกกูจะขายให้หมด เอาเงินมากองไว้เลย กูแบ่งมึงเลย มึงไม่ต้องทะเลาะกันเลย”_

_**ถามว่ากลัวลูกจะทะเลาะกันเรื่องมรดกเหรอ**_ เอ็ม บอกเลย _“พ่อเขากลัวมาก_ (หม่ำ : มันเกิดขึ้นมาเยอะทุกยุคทุกสมัย)”

[![](https://www.khaosod.co.th/wpapp/uploads/2024/11/mumemboy1811673.jpg)](https://www.khaosod.co.th/wpapp/uploads/2024/11/mumemboy1811673.jpg)

_**ไม่อยากให้ความสัมพันธ์ของเขาถูกแยก**_ หม่ำ ยอมรับว่า “ถูกต้อง ไอ้นี่มีผัวแล้ว ผัวอาจจะคิด นี่คิดเฉยๆนะ ทำไมเราได้เท่านี้ หรือเมียน้องมิกซ์คิดว่าทำไมเราได้เท่านี้ พี่น้องทะเลาะกัน เพราะผัวมัน เมียมัน ต้องจบที่กู เพราะมึงเอาทนายมาดูทั้งสองคนมึงเลย ให้เคลียร์ ตกลงพอใจกันเซ็น มึงเหลือข้าวไว้ให้เมียกูกับกูแล้วกัน เดี๋ยวกูกินกันเอง”

_**อะไรมีความสุขที่สุดกับลูกสองคน**_ หม่ำ ตอบว่า _“เห็นเขามีความสุข มีลูกมีผัวที่ดี ลูกชายมีเมียดี มีงานการทำที่ดี ไม่คาดหวังอะไร”_

เอ็ม ยังได้เผยปมในใจอีกเรื่องว่า “ทั้งชีวิตไม่ได้ถูกเลี้ยงมาด้วยคำชม แต่อยากได้คำชมจากพ่อ แต่พ่อบอกว่าจะไม่พูดให้เอ็มได้ยินเด็ดขาด เพราะเขาไม่อยากให้เอ็มเหลิง แม้วันที่เขาตายก็จะไม่พูด เอ็มถามว่าพ่อจะพูดตอนไหน พ่อจะพูดตอนที่พ่อไม่อยู่แล้วเหีอ ตอนนั้นเอ็มไม่ได้ยินแล้วนะพ่อ (ร้องไห้)”

[![](https://www.khaosod.co.th/wpapp/uploads/2024/11/mumemboy1811674.jpg)](https://www.khaosod.co.th/wpapp/uploads/2024/11/mumemboy1811674.jpg)

_“เอ็มแค่อยากได้ยินว่า เก่งมากลูก ดีมากลูก พ่อดีใจมากเลย แค่นี้เอง เอ็มไม่ได้อยากได้อะไรเลย”_  
_ทำเอา หม่ำ ก็ลุกขึ้นพูดว่า_ _“พ่อพูดอ่ะ เอ็มเก่งมาก”_ _พร้อมสวมกอดลูกสาว กลั้นน้ำตาไม่อยู่ร้องไห้กันทั้งพ่อลูก และยังบอกลูกสาวอีกว่า “แค่พ่อไม่พูดแค่นั้นเองลูก พ่อรักเอ็มที่สุด ”_

[![](https://www.khaosod.co.th/wpapp/uploads/2024/11/mumemboy1811671.jpg)](https://www.khaosod.co.th/wpapp/uploads/2024/11/mumemboy1811671.jpg)

โดย เอ็ม กล่าวว่า “พ่อเคยพูดคำหนึ่ง เสียดายที่ปู่กับย่าไม่ได้เห็นวันที่พ่อประสบความสำเร็จ ถ้าปู่กับย่ายังอยู่ พ่อก็คงได้รับคำชมนี้เหมือนกัน เอ็มก็อยากได้ยินคำนี้ในวันที่เขายังอยู่ ”

[![](https://www.khaosod.co.th/wpapp/uploads/2024/11/mumemboy1811672.jpg)](https://www.khaosod.co.th/wpapp/uploads/2024/11/mumemboy1811672.jpg)

_**ด้าน หม่ำ บอกลูกสุดซึ้งด้วยว่า**_ “ที่พ่อไม่พูด วันเวลาที่ผ่านมาตั้งแต่เอ็มเกิด จนถึงวันนี้ 38-39-40 – 60 อะไรก็ได้หลังจากที่พ่อตาย _นั่นแหละพ่อพูดไปหมดแล้ว เพียงแต่พ่อไม่ได้เปล่งเสียงออกมาเท่านั้นเอง”_