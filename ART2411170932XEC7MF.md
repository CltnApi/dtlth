---
layout: post
code: "ART2411170932XEC7MF"
origin_url: "https://www.khaosod.co.th/special-stories/news_9509541"
image: "https://github.com/user-attachments/assets/73a87215-a518-4228-9c95-c9c1a2dc54c1"
title: "เจอแล้ว เทสล่าขาวหัวร้อน เจ้าของรถเผยสาเหตุขับปาดบนทางด่วน อยากขอโทษ"
description: "เจอแล้ว เทสล่าขาวหัวร้อน เจ้าของรถเผยสาเหตุปาดบนทางด่วน อยากขอโทษ ยืนยันไม่ได้ดื่มสุราหรือมีอาการมึนเมา แต่เจ้าของมีอาการเครียดมาก"
category: "SPECIAL_STORIES"
language: "th"
date: 2024-11-17T09:47:15.812Z
---

# เจอแล้ว เทสล่าขาวหัวร้อน เจ้าของรถเผยสาเหตุขับปาดบนทางด่วน อยากขอโทษ

[![เจอแล้ว เทสล่าขาวหัวร้อน เจ้าของรถเผยสาเหตุขับปาดบนทางด่วน อยากขอโทษ](https://www.khaosod.co.th/wpapp/uploads/2024/11/Tesla455-9.jpg "เจอแล้ว เทสล่าขาวหัวร้อน เจ้าของรถเผยสาเหตุขับปาดบนทางด่วน อยากขอโทษ")](https://www.khaosod.co.th/wpapp/uploads/2024/11/Tesla455-9.jpg)

**เจอแล้ว เทสล่าขาวหัวร้อน เจ้าของรถเผยสาเหตุปาดบนทางด่วน อยากขอโทษ ยืนยันไม่ได้ดื่มสุราหรือมีอาการมึนเมา แต่เจ้าของมีอาการเครียดมาก**

จากกรณีเพจ **ควายหลุดถนน v1** เผยแพร่คลิปรถยนต์เทสล่า สีขาว ขับในลักษณะปาดซ้ายปาดขวารถคันอื่นบนทางด่วน สร้างความหวาดเสียวให้กับผู้ใช้รถใช้ถนน ตามที่เคยเสนอข่าวไปแล้วนั้น

สำหรับความคืบหน้า ช่วงบ่ายวันที่ 17 พ.ย.67 ที่งานศูนย์ควบคุมจราจรด่วน 2 ทนายความเจ้าของรถเทสล่าขาว พร้อมด้วยรุ่นน้องเจ้าของรถ นำรถที่ก่อเหตุมามอบให้ตำรวจ กก.2 บก.จร. เพื่อตรวจสอบกรณีดังกล่าว โดยเจ้าของรถยังไม่เข้ามามอบตัวกับตำรวจ

[![](https://www.khaosod.co.th/wpapp/uploads/2024/11/Tesla455-3.png)](https://www.khaosod.co.th/wpapp/uploads/2024/11/Tesla455-3.png)

ด้านทนายความ กล่าวว่า กรณีดังกล่าวทางเจ้าของรถรู้สึกกังวลต่อเหตุการณ์ที่เกิดขึ้น จึงอยากนัดคู่กรณีเข้ามาเพื่อขอโทษ โดยวันนี้มอบหมายทนายมา เพื่อเข้าพบ ในส่วนข้อเท็จจริงที่เกิดเหตุนั้น เนื่องจากทะเลาะกับคนในรถ บอกทางไม่เคลียร์ ประกอบกับคู่กรณีมาจึงทำให้เกิดเหตุการณ์ดังกล่าว

[![](https://www.khaosod.co.th/wpapp/uploads/2024/11/Tesla455-2.png)](https://www.khaosod.co.th/wpapp/uploads/2024/11/Tesla455-2.png)

“ยืนยันไม่ได้ดื่มสุราหรือมีอาการมึนเมา แต่เจ้าของมีอาการเครียดมาก ถึงขั้นมีบุคคลภายนอกไปตามแฮ็กเฟซบุ๊กของเขา ขอให้ว่ากันตามกระบวนการทางกฎหมาย”

[![](https://www.khaosod.co.th/wpapp/uploads/2024/11/Tesla455-1.png)](https://www.khaosod.co.th/wpapp/uploads/2024/11/Tesla455-1.png)

ด้านพ.ต.ท.ทศพร กลีบแก้ว รองผกก.2 บก.จร. ฐานะรองโฆษกบก.จร. กล่าวว่า ทางเจ้าของรถมอบหมายทนายนำรถดังกล่าวมอบให้ตำรวจตรวจสอบ เนื่องจากรถคันดังกล่าวเป็นรถต้องสงสัยที่อาจใช้ในการกระทำความผิดปรากฎในคลิปตามภาพ ส่วนการดำเนินคดีจะเป็นในส่วนของพนักงานสอบสวนดำเนินการ สาเหตุจากการสอบถามเบื้องต้นเครียดเรื่องแฟนบอกทางในรถ ทางทนายจะติดต่อนัดคู่กรณีเข้ามาพบพนักงานสอบสวนอีกครั้ง

[![](https://www.khaosod.co.th/wpapp/uploads/2024/11/Tesla455-7.jpg)](https://www.khaosod.co.th/wpapp/uploads/2024/11/Tesla455-7.jpg)



