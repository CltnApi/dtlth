---
layout: post
code: "ART2411041303QR6FVZ"
origin_url: "https://www.khaosod.co.th/sports/news_9490167"
image: "https://github.com/user-attachments/assets/602d0b38-2976-4e8f-8b01-c8c061fe196d"
title: "เอดู ขอลาออกผอ.กีฬา อาร์เซนอล ฟ้าผ่า - ย้ายทำงานทีมร่วมศึก พรีเมียร์ลีก"
description: "เอดู กาสปาร์ ผู้อำนวยการกีฬา อาร์เซนอล เตรียมลาออกจากตำแหน่งแบบฟ้าผ่า พร้อมมีรายงานว่าจะย้ายไปทำงานกับ น็อตติงแฮม ฟอเรสต์ สโมสรร่วมศึกพรีเมียร์ลีก"
category: "SPORTS"
language: "th"
date: 2024-11-04T13:07:45.544Z
---

# เอดู ขอลาออกผอ.กีฬา อาร์เซนอล ฟ้าผ่า - ย้ายทำงานทีมร่วมศึก พรีเมียร์ลีก

[![เอดู ขอลาออกผอ.กีฬา อาร์เซนอล ฟ้าผ่า - ย้ายทำงานทีมร่วมศึก พรีเมียร์ลีก](https://www.khaosod.co.th/wpapp/uploads/2024/11/edu-arsenal-6224.jpg "เอดู ขอลาออกผอ.กีฬา อาร์เซนอล ฟ้าผ่า - ย้ายทำงานทีมร่วมศึก พรีเมียร์ลีก")](https://www.khaosod.co.th/wpapp/uploads/2024/11/edu-arsenal-6224.jpg)

**เอดู กาสปาร์ ผู้อำนวยการกีฬา อาร์เซนอล เตรียมลาออกจากตำแหน่งแบบฟ้าผ่า พร้อมมีรายงานว่าจะย้ายไปทำงานกับ น็อตติงแฮม ฟอเรสต์ สโมสรร่วมศึกพรีเมียร์ลีก**

สำหรับ เอดู อดีตกองกลาง อาร์เซนอล กลับมาทำงานกับ “ปืนใหญ่” ในฐานะผู้อำนวยการเทคนิคคนแรกของสโมสรเมื่อเดือน ก.ค. 2018 ก่อนจะเลื่อนตำแหน่งเป็นผู้อำนวยการฝ่ายกีฬาในเวลาต่อมา

อย่างไรก็ตามล่าสุด “เดลี เมล” รายงานว่า เอดู ตัดสินใจขอลาออกจากตำแหน่งแบบกะทันหัน และได้แจ้งเรื่องไปให้กับผู้บริหาร อาร์เซนอล ได้ทราบแล้ว

ส่วนสาเหตุนั้นคาดว่า เกิดจากการที่ “ปืนใหญ่” มีการปรับตำแหน่งสำคัญในผู้บริหารระดับสูงของสโมสร ขณะเดียวกันเจ้าตัวได้รับการติดต่อจาก เอวานเจลอส มารินาคิส เจ้าของทีม น็อตติงแฮม ฟอเรสต์ รวมถึง โอลิมเปียกอส และ ริโอ อาฟ ให้ไปทำงานด้วยในตำแหน่งซีอีโอฟุตบอลของเครือ และการเจรจาก็เป็นไปในเชิงบวก

ทั้งนี้ เอดู ถือเป็นคนที่มีบทบาทสำคัญในยุคของ มิเกล อาร์เตตา หลังเจ้าตัวคือมีส่วนช่วยสำหรับการเซ็นสัญญากับนักเตะบิ๊กเนมหลายราย เช่น มาร์ติน โอเดการ์ด, วิลเลียม ซาลิบา, เดแคลน ไรซ์ และไค ฮาแวร์ตซ์ เป็นต้น และทำให้ทีม อารเซนอล ยกระดับกลายเป็นทีมที่มีลุ้นแย่งแชมป์พรีเมียร์ลีก กับ แมนฯ ซิตี้ ในสองปีที่ผ่านมา

ขอบคุณภาพจากเฟซบุ๊ก : arsenal