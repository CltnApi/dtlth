---
layout: post
code: "ART2411221311WSKCA0"
origin_url: "https://www.khaosod.co.th/breaking-news/news_9517525"
image: "https://github.com/user-attachments/assets/85006360-6e9c-49cc-be69-325154d3e9bb"
title: "ด่วน! พระปีนเสา ถูกชายฉกรรจ์ 3 คน บุกทำร้ายหน้าช่อง 8 'กัน จอมพลัง' เผยโดนเตะกระเด็น"
description: "ด่วน! พระปีนเสา ถูกชายฉกรรจ์ 3 คน บุกทำร้ายหน้าช่อง 8 โร่แจ้งความแล้ว ตร.กำลังเช็กกล้องวงจรปิด ด้าน 'กัน จอมพลัง' เผยโดนเตะกระเด็น "
category: "HOT_NEWS"
language: "th"
date: 2024-11-22T13:21:03.732Z
---

# ด่วน! พระปีนเสา ถูกชายฉกรรจ์ 3 คน บุกทำร้ายหน้าช่อง 8 'กัน จอมพลัง' เผยโดนเตะกระเด็น

[![ด่วน! พระปีนเสา ถูกชายฉกรรจ์ 3 คน บุกทำร้ายหน้าช่อง 8 'กัน จอมพลัง' เผยโดนเตะกระเด็น](https://www.khaosod.co.th/wpapp/uploads/2024/11/attack-monk.jpg "ด่วน! พระปีนเสา ถูกชายฉกรรจ์ 3 คน บุกทำร้ายหน้าช่อง 8 'กัน จอมพลัง' เผยโดนเตะกระเด็น")](https://www.khaosod.co.th/wpapp/uploads/2024/11/attack-monk.jpg)

**ด่วน! พระปีนเสา ถูกชายฉกรรจ์ 3 คน บุกทำร้ายหน้าช่อง 8 โร่แจ้งความแล้ว ตร.กำลังเช็กกล้องวงจรปิด ด้าน ‘กัน จอมพลัง’ เผยโดนเตะกระเด็น**

วันที่ 22 พ.ย. 2567 **พระครูปลัดธีรธนัชณฤทธา เมตตฺตธมฺโม (เสาวภาคย์โชติรส) หรือที่รู้จักกันในชื่อ “พระครูปลัดธีระ” หรือ “พระปีนเสา”** ได้เดินทางไปออกรายการคนดังนั่งเคลียร์ ที่สถานีโทรทัศน์ ช่อง 8

โดยมีผู้ร่วมรายการ ประกอบด้วย “อ.เบียร์ คนตื่นธรรม” และ “อ.จตุรงค์ จงอาษา” ระหว่างการออกอากาศ นายกัณฐัศว์ พงศ์ไพบูลย์เวชย์ หรือ กัน จอมพลัง ได้โฟนอินเข้ามาในรายการด้วย

[![](https://www.khaosod.co.th/wpapp/uploads/2024/11/cac3c93d-6e3e-4068-a903-899c775817cb.jpg)](https://www.khaosod.co.th/wpapp/uploads/2024/11/cac3c93d-6e3e-4068-a903-899c775817cb.jpg)

โดย **กัน จอมพลัง** ระบุว่า การถูกพาดพิงในรายการ ตนไม่ยอมให้ใครด่าฟรีอยู่แล้ว พร้อมดำเนินการตามกฎหมาย ยืนยันว่าจะฟ้องอยู่แล้ว พร้อมทิ้งท้ายว่า “รอรับหมายครับ”

ผู้สื่อข่าวรายงานว่า **หลังจากจบรายการ พระครูปลัดธีระ ได้ออกมาให้สัมภาษณ์ด้านนอกอาคารช่อง 8 ปรากฏว่าได้เกิดเหตุมีชาย 3 คน บุกเข้ารุมทำร้ายพระครูปลัดธีระ**

ซึ่ง [กัน จอมพลัง](https://www.facebook.com/gunjompalang1) ได้โพสต์เฟซบุ๊กว่า “ด่วนปีนเสาถูกชายปริศนาเตะกระเด็นหน้าช่อง 8”

[![](https://www.khaosod.co.th/wpapp/uploads/2024/11/Screenshot-2024-11-22-193837.jpg)](https://www.khaosod.co.th/wpapp/uploads/2024/11/Screenshot-2024-11-22-193837.jpg)

ขณะที่เฟซบุ๊กของ [**นายประพันธุ์ กิตติฤดีกุล**](https://www.facebook.com/profile.php?id=100035839958327&__cft__[0]=AZX-pp8rvUwDrDU9WM2KeC1ncIfs2VezCXZFmxsRwTNlk0KzowgYWENobalfRjQua1_8dlqTFOSz_rZ7EoMnW_1Z-9pZEL1UuWZbUdxe2TttXIsmn0z5uZgRWQnQhIO_JhhsuKkDMPb6JW_FKI3VNQfWqsVr_A_flnnXxBqiTFl8rsWkzBx4SFdSIFRfeTQ6Gko&__tn__=-UC%2CP-R) จากองค์กรปกป้องพระพุทธศาสนาเพื่อสันติภาพ (อปพส.) ได้โพสต์ข้อความว่า “ข่าวด่วน​ มีคนบาป​ 3​ คนรุมทำร้ายพระครูปลัดธีระ​(พระปีน​เสา)  
ที่ช่อง​ 8″

[![](https://www.khaosod.co.th/wpapp/uploads/2024/11/Screenshot-2024-11-22-193853.jpg)](https://www.khaosod.co.th/wpapp/uploads/2024/11/Screenshot-2024-11-22-193853.jpg)

จากนั้น นายประพันธุ์ ได้ไลฟ์ผ่านเพจ **[ปราบ กบฏมุสลิม](https://www.facebook.com/prab.kbt.muslim?__cft__[0]=AZX-pp8rvUwDrDU9WM2KeC1ncIfs2VezCXZFmxsRwTNlk0KzowgYWENobalfRjQua1_8dlqTFOSz_rZ7EoMnW_1Z-9pZEL1UuWZbUdxe2TttXIsmn0z5uZgRWQnQhIO_JhhsuKkDMPb6JW_FKI3VNQfWqsVr_A_flnnXxBqiTFl8rsWkzBx4SFdSIFRfeTQ6Gko&__tn__=-]C%2CP-y-R)** ระบุว่า เกิดเหตุการณ์รุมทำร้าย พระครูปลัดธีระ ที่ช่อง 8 ขณะกำลังจะกลับ มีการเอาคน 3 คนเป็นผู้ชายไปรุมทำร้าย ตำรวจกำลังพาไปที่เกิดเหตุ เพราะเกรงว่าจะมีการทำลายหลักฐานกล้องวงจรปิด มีกระบวนการทำร้ายพระสงฆ์ ตอนไปช่อง 3 ก็โดนทำร้ายไปแล้ว พฤติกรรมแบบนี้ไม่ใช่คนไทยแล้ว ใช้กำลังทำร้ายพระได้

โดยมีรายงานว่า พระครูปลัดธีระ ได้ไปแจ้งความที่ สน.บางเขน และจะไปตรวจร่างกายที่โรงพยาบาล เพื่อนำมาเป็นหลักฐานในการแจ้งความดำเนินคดี ด้านฝ่ายสืบสวน สน.บางเขน อยู่ระหว่างตรวจสอบกล้องวงจรปิด

[![](https://www.khaosod.co.th/wpapp/uploads/2024/11/a1f64a66-7b71-4344-bcee-fc1c7960213a.jpg)](https://www.khaosod.co.th/wpapp/uploads/2024/11/a1f64a66-7b71-4344-bcee-fc1c7960213a.jpg)