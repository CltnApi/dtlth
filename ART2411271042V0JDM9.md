---
layout: post
code: "ART2411271042V0JDM9"
origin_url: "https://www.khaosod.co.th/breaking-news/news_9523909"
image: "https://github.com/user-attachments/assets/f1d8c702-acb7-476f-9c6b-d382664e75db"
title: "'ธิติ' ส่งมอบเก้าอี้ น.1 'สยาม' เชื่อประชาชนกลับมาศรัทธา การทำงานตำรวจ"
description: "'ธิติ' ส่งมอบเก้าอี้ น.1 'สยาม' ยืนยันไม่ลืมพระคุณ พี่เจ้า สร้างมาตรฐานผบช.น. สูงมาก เชื่อประชาชนกลับมาศรัทธา การทำงานตำรวจ"
category: "HOT_NEWS"
language: "th"
date: 2024-11-27T11:36:19.760Z
---

# 'ธิติ' ส่งมอบเก้าอี้ น.1 'สยาม' เชื่อประชาชนกลับมาศรัทธา การทำงานตำรวจ

[!['ธิติ' ส่งมอบเก้าอี้ น.1 'สยาม' เชื่อประชาชนกลับมาศรัทธา การทำงานตำรวจ](https://www.khaosod.co.th/wpapp/uploads/2024/11/Metropolitan-Police-Bureau.jpg "'ธิติ' ส่งมอบเก้าอี้ น.1 'สยาม' เชื่อประชาชนกลับมาศรัทธา การทำงานตำรวจ")](https://www.khaosod.co.th/wpapp/uploads/2024/11/Metropolitan-Police-Bureau.jpg)

_**‘ธิติ’ ส่งมอบเก้าอี้ น.1 ‘สยาม’ ยืนยันไม่ลืมพระคุณ พี่เจ้า สร้างมาตรฐานผบช.น. สูงมาก เชื่อประชาชนกลับมาศรัทธา การทำงานตำรวจ**_

เมื่อเวลา 10.30 น. วันที่ 27 พ.ย. 2567 ที่กองบัญชาการตำรวจนครบาล (บช.น.) พล.ต.ท.ธิติ แสงสว่าง รรท.ผู้ช่วยผบ.ตร. พร้อมด้วย พล.ต.ท.สยาม บุญสม รรท.ผบช.น. พิธีรับ-ส่งมอบหน้าที่ผบช.น. พร้อมด้วย รองผบช.น. ผบก.น.1-9 ผบก.สส.บช.น. ผบก.อคฝ. ผบก.สปพ. ผบก.จร. ผบก.อก.บช.น. ผกก.สน. 88 สน. และเจ้าหน้าที่ผู้เกี่ยวข้องเข้าร่วมพิธีดังกล่าว พร้อมสักการะสิ่งศักดิ์สิทธิ์เพื่อความเป็นสิริมงคลพร้อมเพียงกัน

โดยจุดแรก พล.ต.ท.ธิติ และพล.ต.ต.สยาม นำข้าราชการตำรวจ ถวายพวงมาลัยสักการะ พระบรมราชานุสาวรีย์ พระบาทสมเด็จพระมหาภูมิพลอดุลยเดชมหาราช บรมนาถบพิตร (ในหลวงรัชกาลที่ 9 ) บริเวณศาลาด้านหน้าอาคาร บช.น.

[![](https://www.khaosod.co.th/wpapp/uploads/2024/11/Metropolitan-Police-Bureau-1-696x392.jpg)](https://www.khaosod.co.th/wpapp/uploads/2024/11/Metropolitan-Police-Bureau-1.jpg)

จากนั้นทางคณะ พล.ต.ท.ธิติ ได้นำพวงมาลัยสักการะอนุสาวรีย์พระเจ้าบรมวงษ์เธอ พระองค์เจ้ากฤษดาภินิหาร กรมพระนเรศวรฤทธิ์ พระราชโอรสในพระบาทสมเด็จพระจอมเกล้าเจ้าอยู่หัวรัชกาลที่ 4 ดำรงตำแหน่งเสนาบดีกรมพระนตรบาล และกระทรวงนครบาล

ส่วนจุดที่ 3 ทาง พล.ต.ท.ธิติ นำคณะสักการะศาลพระภูมิชัยมงคล บริเวณศูนย์เยาวชนสัมพันธ์ บช.น. และจุดที่ 4 สักการะศาลเจ้าแม่ทับทิม ซึ่งตั้งอยู่ด้านหลังพิพิธภัณฑ์ตำรวจ วังปารุสกวัน

[![](https://www.khaosod.co.th/wpapp/uploads/2024/11/Metropolitan-Police-Bureau-2-696x392.jpg)](https://www.khaosod.co.th/wpapp/uploads/2024/11/Metropolitan-Police-Bureau-2.jpg)

พล.ต.ท.ธิติ กล่าวว่า วันนี้เป็นวันส่งมอบหน้าที่ให้กับ ผบช.น. คนใหม่ จึงขอเป็นตัวแทนของพี่น้องทุกคน ให้ช่วยกันทำงานให้กับสังคม ตลอดระยะเวลาที่ผ่านมาตนเห็นความเปลี่ยนแปลงของทุก บก. และเพื่อนร่วมงานทุกหน่วยงาน มีวิวัฒนาการการทำงานที่ดีขึ้นเป็นที่ยอมรับของผู้บังคับบัญชา

ถ้าไม่คิดเข้าข้างตัวเองมากเกินไปคิดว่าสังคมให้การยอมรับมากขึ้น ในระบบรูปแบบการทำงานที่มีมาตรฐาน จะเห็นได้จากบางคดีที่เกิดขึ้นย้อนหลังไป 4-5 เดือนผ่านมา ประชาชน ไม่เดินเข้าไปหาอินฟูเลเซอร์แต่เดินเข้ามาหาตำรวจนครบาล

[![](https://www.khaosod.co.th/wpapp/uploads/2024/11/Metropolitan-Police-Bureau-4-696x392.jpg)](https://www.khaosod.co.th/wpapp/uploads/2024/11/Metropolitan-Police-Bureau-4.jpg)

ตนจึงได้ถ่ายทอดข้อมูลไปจนถึงผู้การ รองผู้การและตัวผู้กำกับบ้าง เพราะประชาชนแจ้งข้อมูลมาที่กองบัญชาการตำรวจนครบาล ว่ามีเรื่องลักษณะนี้ ช่วยดูช่วยตรวจสอบ และช่วยแก้ไขให้หน่อย นั่นคือเหตุผลและตัวดัชนีชี้วัดที่ทำให้รู้ว่าพวกเรากลับมามีพันธมิตรเป็นประชาชนอยู่ข้าง ๆ ถึงอาจจะไม่มากแต่เริ่มมาแล้ว ทำให้ตนเดินออกจาก กองบัญชาการตำรวจนครบาล อย่างภาคภูมิใจ

[![](https://www.khaosod.co.th/wpapp/uploads/2024/11/Metropolitan-Police-Bureau-5-696x392.jpg)](https://www.khaosod.co.th/wpapp/uploads/2024/11/Metropolitan-Police-Bureau-5.jpg)

ด้าน พล.ต.ท.สยาม กล่าวว่า ตนรู้สึกยินดี เป็นเกียรติอย่างยิ่ง ขอขอบคุณทุกท่านร่วมแสดงความยินดี พล.ต.ท. ธิติ ทำงานอย่างเต็มความสามารถอย่างดี ขณะนี้ขอรับตำแหน่งแทน ด้วยความวิริยะอุตสาหะ เบื้องหลัง พล.ต.ท.ธิติ หรือ พี่เจ้า เป็นผู้ผลักดันชี้แจงกับก.ตร. ให้ตนเป็น ผบช.น. การันตียืนยันตนมีความรู้ความสามารถในตำแหน่งดังกล่าว

[![](https://www.khaosod.co.th/wpapp/uploads/2024/11/Metropolitan-Police-Bureau-6-696x465.jpg)](https://www.khaosod.co.th/wpapp/uploads/2024/11/Metropolitan-Police-Bureau-6.jpg)

ยืนยันไม่ลืมพระคุณ พี่เจ้าสร้างมาตรฐานผบช.น. สูงมาก จะดำเนินรอยตาม อาจจะไม่เท่าพี่ แต่ติดขัดอะไรก็จะสอบถามพี่ต่อไป ผมเป็นน้องพี่ ถึงเกษียณไปแล้วก็จะเป็นน้องพี่ตลอดไป

[![](https://www.khaosod.co.th/wpapp/uploads/2024/11/Metropolitan-Police-Bureau-7-696x392.jpg)](https://www.khaosod.co.th/wpapp/uploads/2024/11/Metropolitan-Police-Bureau-7.jpg)

ผู้สื่อข่าวรายงานว่า ภายหลังเสร็จพิธี ทาง ข้าราชการตำรวจ ตั้งแต่ระดับรองผู้บัญชาการ ไปจนถึงผู้กำกับการ และตำรวจในสังกัด บช.น. รวมกันตั้งแถวพร้อมนำดอกกุหลาบมอบให้กับ พล.ต.ท.ธิติ เพื่อมารอส่งขึ้นรถในวาระการรับตำแหน่งใหม่ ท่ามกลางบรรยากาศเป็นไปด้วยความชื่นมื่นคึกคัก

[![](https://www.khaosod.co.th/wpapp/uploads/2024/11/Metropolitan-Police-Bureau-8-696x392.jpg)](https://www.khaosod.co.th/wpapp/uploads/2024/11/Metropolitan-Police-Bureau-8.jpg)

[![](https://www.khaosod.co.th/wpapp/uploads/2024/11/Metropolitan-Police-Bureau-9-696x392.jpg)](https://www.khaosod.co.th/wpapp/uploads/2024/11/Metropolitan-Police-Bureau-9.jpg)