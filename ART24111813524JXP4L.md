---
layout: post
code: "ART24111813524JXP4L"
origin_url: "https://www.khaosod.co.th/sports/sports-inter/news_9511350"
image: "https://github.com/user-attachments/assets/59b8d580-d818-4ec5-874d-fb2b4164d781"
title: "มองต่างมุม ดีนีย์ อดีตแข้ง วัตฟอร์ด ชี้ ซาลาห์ ยังไม่ใช่นักเตะระดับโลก"
description: "ทรอย ดีนีย์ อดีตนักเตะ วัตฟอร์ด แสดงความเห็นว่า โมฮาเหม็ด ซาลาห์ แนวรุก ลิเวอร์พูล และทีมชาติอียิปต์ยังไม่ใช้นักเตะระดับโลก"
category: "SPORTS"
language: "th"
date: 2024-11-18T13:56:37.019Z
---

# มองต่างมุม ดีนีย์ อดีตแข้ง วัตฟอร์ด ชี้ ซาลาห์ ยังไม่ใช่นักเตะระดับโลก

[![มองต่างมุม ดีนีย์ อดีตแข้ง วัตฟอร์ด ชี้ ซาลาห์ ยังไม่ใช่นักเตะระดับโลก](https://www.khaosod.co.th/wpapp/uploads/2024/11/salah-deeney-643.jpg "มองต่างมุม ดีนีย์ อดีตแข้ง วัตฟอร์ด ชี้ ซาลาห์ ยังไม่ใช่นักเตะระดับโลก")](https://www.khaosod.co.th/wpapp/uploads/2024/11/salah-deeney-643.jpg)

**ทรอย ดีนีย์ อดีตนักเตะ วัตฟอร์ด แสดงความเห็นว่า โมฮาเหม็ด ซาลาห์ แนวรุก ลิเวอร์พูล และทีมชาติอียิปต์ยังไม่ใช้นักเตะระดับโลก**

โดย ซาลาห์ คือกำลังหลักของทั้ง ลิเวอร์พูล และทีมชาติอียิปต์ ด้วยสถิติลงสนาม 366 นัดทุกรายการทำได้ 221 ประตู และลงสนาม 101 นัดทุกรายการทำได้ 58 ประตูตามลำดับ

ขณะที่ในฤดูกาลนี้ดาวเตะวัย 32 ปีทำไปแล้ว 10 ประตูกับ 10 แอสซิสต์จากการลงสนาม 17 นัดทุกรายการ

Soccer Football – Premier League – Liverpool v Brighton & Hove Albion – Anfield, Liverpool, Britain – November 2, 2024 Liverpool’s Mohamed Salah celebrates scoring their second goal REUTERS/Molly Darlington EDITORIAL USE ONLY.



อย่างไรก็ตามล่าสุด ดีนีย์ อดีตแข้ง วัตฟอร์ด แสดงความเห็นโดยมองว่า สำหรับตัวเขานั้น ซาลาห์ ยังไม่ใช่นักเตะระดับโลกแต่อย่างใด “ผมมักจะเถียงเสมอว่าผมไม่คิดว่าเขาเป็นนักเตะระดับโลก แต่นักเตะระดับโลกเป็นแค่ความคิดเห็นที่แตกต่างออกไป”

“สิ่งที่ผมคิดเกี่ยวกับนักเตะระดับโลกก็คือ ผมอยากให้ลูกๆ ของผมเล่นได้เหมือนกับนักเตะคนนั้นหรือเปล่า นั่นคือสิ่งที่ผมคิดว่าเป็นนักเตะระดับโลก ถ้าผมถามลูกๆ ของผมว่าใครอยากเป็นกองหน้า ผมคงตอบว่าผมอยากให้พวกเขามองดูว่า วินิซิอุส จูเนียร์ ทำอะไรเมื่อเทียบกับ โมฮาเหม็ด ซาลาห์”