---
layout: post
code: "ART2411120717493U7I"
origin_url: "https://www.khaosod.co.th/entertainment/news_9501631"
image: "https://github.com/user-attachments/assets/f1456cb6-6abe-4b99-85e2-c56fc5dd016f"
title: "เปิดประวัติ 'ฟิล์ม รัฐภูมิ' แมว 9 ชีวิต จากนักร้องดังแห่งยุค สู่นักการเมือง โปรไฟล์ไม่ธรรมดา"
description: "เปิดประวัติ 'ฟิล์ม รัฐภูมิ' แมว 9 ชีวิตฆ่าไม่ตาย จากนักร้องชื่อดังแห่งยุค 2000 สู่นักการเมือง - นักธุรกิจ หลายบทบาทชีวิตครบด้าน โปรไฟล์ไม่ธรรมดา"
category: "ENTERTAINMENT"
language: "th"
date: 2024-11-12T07:22:12.156Z
---

# เปิดประวัติ 'ฟิล์ม รัฐภูมิ' แมว 9 ชีวิต จากนักร้องดังแห่งยุค สู่นักการเมือง โปรไฟล์ไม่ธรรมดา

[![เปิดประวัติ 'ฟิล์ม รัฐภูมิ' แมว 9 ชีวิต จากนักร้องดังแห่งยุค สู่นักการเมือง โปรไฟล์ไม่ธรรมดา](https://www.khaosod.co.th/wpapp/uploads/2024/11/film121167-6.jpg "เปิดประวัติ 'ฟิล์ม รัฐภูมิ' แมว 9 ชีวิต จากนักร้องดังแห่งยุค สู่นักการเมือง โปรไฟล์ไม่ธรรมดา")](https://www.khaosod.co.th/wpapp/uploads/2024/11/film121167-6.jpg)

**เปิดประวัติ ‘ฟิล์ม รัฐภูมิ’ แมว 9 ชีวิตฆ่าไม่ตาย จากนักร้องชื่อดังแห่งยุค 2000 สู่นักการเมือง – นักธุรกิจ หลายบทบาทชีวิตครบด้าน โปรไฟล์ไม่ธรรมดา**

นาทีนี้ไม่มีใครไม่พูดถึง อดีตนักร้องหนุ่ม **“ฟิล์ม-รัฐภูมิ โตคงทรัพย์”** ผู้โลดแล่นในวงการบันเทิงมานานกว่า 19 ปี ที่บอกได้เลยว่าตอนนี้ฮอตสุดๆ จนหลายคนอยากทำความรู้จัก เรื่องราวชีวิตที่ผ่านมาหลายบทบาท ผู้เคยได้รับฉายาว่า **แมว 9 ชีวิต ดราม่าฆ่าไม่ตาย** คนนี้



[![](https://www.khaosod.co.th/wpapp/uploads/2024/11/film121167-8.jpg)](https://www.khaosod.co.th/wpapp/uploads/2024/11/film121167-8.jpg)

**สำหรับประวัติของ ฟิล์ม รัฐภูมิ**

ADVERTISEMENT



[![](https://www.khaosod.co.th/wpapp/uploads/2024/11/film121167.jpg)](https://www.khaosod.co.th/wpapp/uploads/2024/11/film121167.jpg)



**ด้านวงการบันเทิง**

**‘ฟิล์ม รัฐภูมิ’** เคยถูกวางตัวให้เป็นนักร้องในวงบอยแบนด์ ชื่อ G-BOYZ สังกัดจีเอ็มเอ็ม แกรมมี่ ร่วมกับ เป๊ก-ผลิตโชค อายนบุตร และ แบงค์-พิสิษฐ คำยอด มีผลงานถึง 2 เพลงด้วยกัน คือเพลง **“ยิ้ม ยิ้ม”** (ต้นฉบับ อ้น-ศรีพรรณ ชื่นชมบูรณ์)

และเพลง **“ไม่รู้จะเลือกใคร”** (ต้นฉบับ ชาคริต แย้มนาม) ซึ่งได้ออกมิวสิกวีดีโอเพลงเปิดตัวคือเพลง “ยิ้ม ยิ้ม” แต่ไม่ได้โปรโมทมากนัก จึงไม่ค่อยเป็นที่รู้จัก

ภายหลังย้ายมาเป็นนักร้องเดี่ยวในสังกัดบริษัท อาร์เอส จำกัด (มหาชน) มีผลงานสร้างชื่อจาก โฆษณาฮอนด้า คู่กับ **“อั้ม-พัชราภา ไชยเชื้อ”** และขึ้นแท่นเป็นพระเอกหนุ่มสุดฮอตแห่งยุค

โดยมีผลงานการแสดงชื่อดังนับไม่ถ้วน ไม่ว่าจะเป็นภาพยนตร์เรื่องแรกอย่างเรื่อง **“ว้ายบึ้ม ! เชียร์กระหึ่มโลก”** ตามมาด้วยเรื่อง **“ปล้นนะยะ”** และที่ภาพยนตร์เรื่องในดวงใจของใครหลายคน คือ **“รักจัง”** ที่ฉายในปี พ.ศ.2549

[![](https://www.khaosod.co.th/wpapp/uploads/2024/11/film121167-11.jpg)](https://www.khaosod.co.th/wpapp/uploads/2024/11/film121167-11.jpg)

ทั้งนี้ ในยุค 2000 นับได้ว่า ฟิล์ม เป็นไอคอนแห่งยุคที่หลายคนต่างชื่นชอบ เป็นตัวแทนในโครงการที่สำคัญต่าง ไม่ว่าจะได้รับคัดเลือกให้เป็น Brand Ambassador ของมูลนิธิที่อยู่อาศัย (Habitat For Humanity) Thailand

โดยจะทำอย่างต่อเนื่องตลอดทั้งปี 2008 ทั้งในและนอกประเทศ และเข้าร่วมโครงการ เรียนรู้ศิลปะทางการแสดง ที่พัฒนาการการร้องและเต้น ผ่านทางการทำ FILM: The Series, พรีเซ็นเตอร์ งดเหล้าเข้าพรรษา วันพักผ่อน ปลอดเหล้า จัดโดย กรมควบคุมโรค กระทรวงสาธารณสุข ฯลฯ

[![](https://www.khaosod.co.th/wpapp/uploads/2024/11/film121167-9.jpg)](https://www.khaosod.co.th/wpapp/uploads/2024/11/film121167-9.jpg)

**ด้านชีวิตส่วนตัว**

ถือว่าเป็นหนุ่มคนดัง ที่ผ่านมรสุมกระแสข่าวหนักมาพอสมควร แต่ความเข้มแข็ง และแกร่งของเขาทำให้ผ่านมาได้ อย่างที่เป็นข่าวใหญ่มาก ๆ ที่ทุกคนไม่มีวันลืม ในช่วงกลางปี พ.ศ. 2553

ตกเป็นข่าวฮือฮาว่าทำ “แอนนี่ บรู๊ค” อดีตนักแสดงและนางแบบ ตั้งครรภ์ จนได้คลอดบุตรชายออกมาคนหนึ่ง โดยไม่รับผิดชอบใดๆ ซึ่งทาง แอนนี่ กล่าวว่า ฟิล์ม ได้ตั้งชื่อเล่นให้กับลูกชายคนนี้แล้วว่า “น้องสตาร์”

จากนั้นทาง ฟิล์ม ได้แถลงข่าวยอมรับว่าเคยคบหากับแอนนี่จริง แต่ปฏิเสธที่จะรับเป็นลูก โดยยืนยันให้ทาง แอนนี่ ตรวจดีเอ็นเอเสียก่อน แต่ทาง แอนนี่ ไม่ยอม ซึ่งเรื่องนี้ได้กลายเป็นข่าวทางสังคมที่ฮือฮาข่าวหนึ่งในปีนั้น

ท้ายที่สุด ฟิล์ม ได้ลาบวช ยุติการแสดง และเดินทางไปเรียนต่อที่ประเทศอังกฤษ โดยปัจจุบันสรุปได้แล้วว่า เด็กในท้องไม่ใช่ลูกของฟิล์มจริง ๆ

[![](https://www.khaosod.co.th/wpapp/uploads/2024/11/film121167-12.jpg)](https://www.khaosod.co.th/wpapp/uploads/2024/11/film121167-12.jpg)

**บทบาทงานการเมือง**

เมื่อปี 2561 เริ่มเข้าวงการการเมือง จากการสมัครเป็นสมาชิกพรรคพลังท้องถิ่นไท และยังเคยเป็นอดีตรองโฆษกพรรค ทั้งยังเป็นอดีตรองโฆษก พรรคไทยสร้างไทย อดีตสมาชิกและอดีตรองโฆษกพรรคเพื่อไทย

**ชีวิตปัจจุบัน**

ปัจจุบันเป็นสมาชิกทีมโฆษกพรรคพลังประชารัฐ และยังสวมมาดนักธุรกิจหนุ่มไฟแรงอีกด้วย โดยเปิดตัวดังนี้

\-บริษัท แมสค์ คิ้วท์ จำกัด จดทะเบียนเมื่อวันที่ 24 มี.ค. 2559 โดยมีนายรัฐภูมิ โตคงทรัพย์ เป็นกรรมการบริษัท ดำเนินธุรกิจผ้าปิดจมูก หน้ากากกันฝุ่น มีทุนจดทะเบียน 1 ล้านบาท

\-บริษัท เพย์ ออล จำกัด จดทะเบียนเมื่อวันที่ 21 ม.ค. 2558 โดยมีนายรัฐภูมิ โตคงทรัพย์ เป็นหนึ่งในคณะกรรมการบริษัท ดำเนินธุรกิจให้บริการชำระเงินทางอิเล็คทรอนิกส์ผ่านทางเครือข่าย มีทุนจุดทะเบียน 5 ล้านบาท

\-บริษัท ชีลเอ๊าท์เลเชอร์ จำกัด จดทะเบียนเมื่อวันที่ 5 ก.พ. 2553 โดยมีคนนามสกุล “โตคงทรัพย์” เป็นกรรมการบริษัท ดำเนินธุรกิจนำเที่ยว รวมถึงธุรกิจที่เกี่ยวข้องกับการนำเที่ยวทุกชนิด มีทุนจดทะเบียน 1 ล้านบาท

\-บริษัท โชคดีมีสุข จำกัด จดทะเบียนเมื่อวันที่ 13 ม.ค. 2557 โดยมีนายรัฐภูมิ โตคงทรัพย์ เป็นหนึ่งในคณะกรรมการบริษัท ดำเนินธุรกิจซื้อขาย ให้เช่าเทปบันทึกภาพ บทประพันธ์ละคร เพลง และภาพยนตร์ มีทุนจดทะเบียน 2 ล้านบาท

\-บริษัท เดอะ เพอร์เฟค จำกัด จดทะเบียนเมื่อวันที่ 4 ต.ค. 2556 โดยมีคนนามสกุล “โตคงทรัพย์” เป็นคณะกรรมการ ดำเนินธุรกิจคลินิกเสริมความงาม มีทุนจดทะเบียน 1 ล้านบาท

\-บริษัท มี เฮ ฟิล์ม จำกัด จดทะเบียนเมื่อวันที่ 20 พ.ค. 2551 โดยมี ฟิล์ม รัฐภูมิ เป็นหนึ่งในคณะกรรมการบริษัท ดำเนินธุรกิจตัดเย็บเสื้อผ้าตามคำสั่งของลูกค้า มีทุนจดทะเบียน 5 แสนบาท  
บริษัท เฮงวูน จำกัด

จดทะเบียนเมื่อวันที่ 16 ส.ค. 2550 โดยมี ฟิล์ม รัฐภูมิ เป็นหนึ่งในคณะกรรมการบริษัท ดำเนินธุรกิจผลิตสื่อโฆษณา มีทุนจดทะเบียน 1 ล้านบาท