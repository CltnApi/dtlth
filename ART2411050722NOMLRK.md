---
layout: post
code: "ART2411050722NOMLRK"
origin_url: "https://www.khaosod.co.th/entertainment/news_9489341"
image: "https://github.com/user-attachments/assets/0d825b4e-5984-4896-8e6e-762cfec2edbb"
title: "ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต"
description: "เรียกว่าสร้างความฮือฮา สำหรับ “เขมจิราต้องรอด” ซีรีส์วายเรื่องล่าสุดจาก Mandee Work หลังปล่อยไพล็อตแรกจนติดเทรนด์อันดับหนึ่งบนโซเชี่ยล X"
category: "ENTERTAINMENT"
language: "th"
date: 2024-11-05T07:36:21.452Z
---

# ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต

[![ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต](https://www.khaosod.co.th/wpapp/uploads/2024/11/POK-AS6.jpg "ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต")](https://www.khaosod.co.th/wpapp/uploads/2024/11/POK-AS6.jpg)

เรียกว่าสร้างความฮือฮา สำหรับ **“เขมจิราต้องรอด”** ซีรีส์วายเรื่องล่าสุดจาก Mandee Work หลังปล่อยไพล็อตแรกจนติดเทรนด์อันดับหนึ่งบนโซเชี่ยล X

วันนี้สองนักแสดงนำ **‘น้ำปิง’ นภัสกร ปิงเมือง** และ **‘เก่ง’ หฤษฎ์ บัวย้อย** ที่รับบท **‘เขมจิรา’** เด็กหนุ่มต้องคำสาป และ **‘พ่อครูภรัณ’** ผู้มีวิชาแก่กล้า ได้มาพูดคุยถึงบทบาทในซีรีส์

![](https://www.khaosod.co.th/wpapp/uploads/2024/11/3-6.jpg)

**•เป็นยังไงบ้างกับ “เขมจิราต้องรอด”?**

**เก่ง –** “ตื่นเต้นมาก เป็นอีกหนึ่งโปรเจ็กต์ที่ท้าทายมากๆ เพราะเกี่ยวกับความเชื่อ ค่อนข้างยาก บวกกับตัวนิยายมีหลายพาร์ต มีหลายภพชาติ ซึ่งในเรื่องผมรับบท พ่อครูภรัณ เป็นพ่อหมอสายขาว ที่เข้ามาเกี่ยวข้องกับ เขมจิรา ก็คือน้ำปิง ที่หลายภพหลายชาติเคยเป็นคนรักกัน พอมาชาตินี้โดนคำสาป”

![ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต](https://www.khaosod.co.th/wpapp/uploads/2024/11/4-6.jpg)

ADVERTISEMENT

**•แล้วตัวละคร ‘เขมจิรา’ ล่ะ?**

**น้ำปิง –** “เป็นตัวละครที่มีความนุ่มนิ่มน่ารัก มีความนุ่มฟูบางอย่าง แล้วก็มีมิติหลากหลายที่ตัวละครนี้ต้องสู้ชีวิต มีการปรับให้ตัวละครนี้ฮึดสู้ขึ้นบ้าง”

**•กดดันไหมกระแสซีรีส์ดีตั้งแต่ยังไม่ออน?**

**เก่ง –** “กดดันมากๆ ต้องขอขอบคุณพี่ๆ แฟนคลับ เขมจิราฯ เปลี่ยนชีวิตผมไปเยอะมาก จากหน้ามือเป็นหลังมือ งานกับน้ำปิงมีมาเรื่อยๆ จนถึงตอนนี้ มันเหนือความคาดหมาย”

**น้ำปิง –** “เรารู้สึกว่าโอกาสที่ได้รับไม่ใช่เรื่องที่จะเกิดขึ้นอยู่เสมอ เลยเตือนตัวเองว่าสิ่งที่ได้รับมาจากการซัพพอร์ตต่างๆ มันพิเศษมากๆ เราพยายามคีพอะไรแบบนี้ไว้ ให้แฟนคลับอยู่กับเราไปนานๆ”

![](https://www.khaosod.co.th/wpapp/uploads/2024/11/6-3.jpg)

**•ซีรีส์เรื่องนี้ มีความกังวลอะไรบ้างไหม?**

**เก่ง –** “ความกังวลก็มี แต่ไม่น่าจะมีปัญหาในเรื่องการแสดง น่าจะทำได้ แต่ที่กดดันคือเรื่องหุ่น เพราะทำงานเกือบทุกวัน ไม่ได้เข้าฟิตเนสเลย ผอมแห้งแรงน้อยมากตอนนี้”

**น้ำปิง –** “ของน้ำปิงจะกดดันตัวเองมากกว่าที่อยากถ่ายทอดออกมาให้ดี เพราะตัวเองไม่ค่อยมีประสบการณ์การแสดงมาก ตอนนี้เลยรีบพัฒนา ทำการบ้านให้หนัก ยิ่งเป็นตัวละครดำเนินเรื่อง ชื่อเรื่อง เขมจิราต้องรอด เราก็อยากจะรอด ก็เลยต้องสู้ๆ และเต็มที่ ที่สำคัญมีเรื่องหุ่นเหมือนกัน เพราะค่อนข้างผอม ก็พยายามเพิ่มกล้ามเนื้อให้เป็นหุ่นที่สุขภาพดีขึ้น”

![](https://www.khaosod.co.th/wpapp/uploads/2024/11/7-3.jpg)

**•คู่เรากลายเป็นซุปตาร์ห้างแตกแล้ว?**

**เก่ง –** “ต้องขอบคุณเขมจิราต้องรอดมากๆ ขอบคุณน้องด้วยที่เลือกกันมาเป็นพาร์ตเนอร์ ไพล็อตเปลี่ยนชีวิตมากๆ ทุกคนยังอยู่กันเหนียวแน่น คอยตามซัพพอร์ตอยู่ตลอด ก็หวังว่าจะน่ารักแบบนี้ไปเรื่อยๆ”

**น้ำปิง –** “อันดับแรกขอบคุณพี่เก่ง ขอบคุณที่สร้างสิ่งนี้ขึ้นมา ขอบคุณที่สร้างเก่งน้ำปิงขึ้นมาได้ไกลขนาดนี้ พอมีเรากับเขามันพาหลายคนมาเจอเรา พาเราไปเจอนิยายเรื่องนี้ แล้วก็ขอบคุณพี่ๆ แฟนๆ ทุกคนที่ให้การซัพพอร์ต”

![ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต](https://www.khaosod.co.th/wpapp/uploads/2024/11/1-7.jpg)

![ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต](https://www.khaosod.co.th/wpapp/uploads/2024/11/2-8.jpg)

**•เก่งเป็นเซฟโซนให้เราได้หรือยัง?**

**น้ำปิง –** “เป็นได้แล้วครับ ทุกวันนี้เขาจะเห็นมุมของเราที่เป็นนักคิดนักพูด มุมการทำงาน มุมความเป็นเด็ก มุมความดื้อบางอย่าง เขาพยายามเข้าใจในสิ่งที่เราเป็นแล้วปรับเข้าหาเรา กับพี่เก่งคือเราฟรีมาก”

**เก่ง –** “อยู่กับน้องแล้วสบายใจครับ เราคุยกันตลอดว่ามีข้อดีข้อเสียยังไง ในแต่ละพาร์ตแต่ละการใช้ชีวิต เพราะการทำงานมีปัญหาอยู่แล้ว พอเกิดปัญหาความสัมพันธ์ของเราที่เป็นพาร์ตเนอร์มันจะช่วยกันแก้ปัญหา ก็แชร์กันตลอด มันดีมากๆ ในการทำงาน”

![ซุปตาร์บันเทิง - ‘เก่ง-น้ำปิง’จูงมือปังคู่! ‘เขมจิราต้องรอด’พลิกชีวิต](https://www.khaosod.co.th/wpapp/uploads/2024/11/5-3.jpg)

**•ฝาก “เขมจิราต้องรอด”?**

**เก่ง –** “ฝากด้วยครับ เป็นอีกหนึ่งซีรีส์ที่มีประเด็นสังคมเข้าไปสอดแทรกในเรื่องความสัมพันธ์ที่ซับซ้อน จะได้เห็นถึงความหลากหลายของวัฒนธรรมประเพณี”

**น้ำปิง –** “เราเชื่อว่าคนไทยชอบดูหนังผี ชอบดูเรื่องราวไสยศาสตร์ ก็ลองคิดดูว่า BoyLove ซีรีส์มาเจอกับเรื่องความเชื่อไสยศาสตร์จะเป็นยังไง”

**รอชมซีรีส์ “เขมจิราต้องรอด” เร็วๆ นี้ ทางช่อง ONE31 และเวอร์ชั่นอันคัตทางแอปฯ iQIYI (อ้ายฉีอี้)**

**กรผกา ธีระจารุวรรณ**