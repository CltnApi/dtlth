---
layout: post
code: "ART2411010652647CPQ"
origin_url: "https://www.khaosod.co.th/horoscope/news_9480848"
image: "https://github.com/user-attachments/assets/f53e509f-378a-4c4c-847d-d8d5cfdeaa83"
title: "ดวงเฮงดวงปัง - ราศีใดได้ผูกมิตรกับผู้ที่มีอำนาจพิเศษ และราศีที่หัวหน้านำลาภมาให้ เพื่อตอบแทนความดี"
description: "ลัคนา (ลั) ราศีเมษวันนี้ท่านจะพบปัญหาการเงินรายได้บางอย่างที่นึกไม่ถึง บริวารของท่านอาจถูกเพื่อนทรยศคดโกง  หรือไปคบหาสมาคมกับคนไม่ดี"
category: "HOROSCOPE"
language: "th"
date: 2024-11-01T13:27:41.294Z
---

# ดวงเฮงดวงปัง - ราศีใดได้ผูกมิตรกับผู้ที่มีอำนาจพิเศษ และราศีที่หัวหน้านำลาภมาให้ เพื่อตอบแทนความดี

[![ดวงเฮงดวงปัง - ราศีใดได้ผูกมิตรกับผู้ที่มีอำนาจพิเศษ และราศีที่หัวหน้านำลาภมาให้ เพื่อตอบแทนความดี](https://www.khaosod.co.th/wpapp/uploads/2024/10/01-วันพฤหัส-1.jpg "ดวงเฮงดวงปัง - ราศีใดได้ผูกมิตรกับผู้ที่มีอำนาจพิเศษ และราศีที่หัวหน้านำลาภมาให้ เพื่อตอบแทนความดี")](https://www.khaosod.co.th/wpapp/uploads/2024/10/01-วันพฤหัส-1.jpg)

**ดวงเฮงดวงปัง  
****วันพฤหัสบดีที่ 31 ตุลาคม พ.ศ.2567  
****โดย…บุศพันธ์**



**![ดวงเฮงดวงปัง - วันพฤหัสบดีที่ 31 ตุลาคม พ.ศ.2567](https://www.khaosod.co.th/wpapp/uploads/2024/10/02-วันพฤหัส-1.jpg)ลัคนา (ลั) ราศีเมษ**

วันนี้ท่านจะพบปัญหาการเงินรายได้บางอย่างที่นึกไม่ถึง บริวารของท่านอาจถูกเพื่อนทรยศคดโกง หรือไปคบหาสมาคมกับคนไม่ดี ไม่ควรให้คู่สมรสทำงานเอกสารหรือลงนามในหนังสือที่มีความเสี่ยง มีภัยจากน้ำ ควรตรวจสอบหลังคาหรือบริเวณที่อาจมีน้ำรั่ว เพราะอาจทำให้ไฟฟ้าชอร์ตภายในบ้านของท่านได้

**ลัคนา (ลั) ราศีพฤษภ**

วันนี้ท่านโชคดีเกี่ยวกับทรัพย์สินมีค่าสวยงามต่างๆ แก้ปัญหายากๆ ให้แก่ตนเองและผู้ร่วมงานได้ด้วยสติปัญญาของท่านเอง ได้รับสิ่งดีงามจากสตรีผู้ใหญ่ในครอบครัว พบเห็นปรากฏการณ์ประหลาดหรือฝันร้ายเกี่ยวกับการจากกัน มักเป็นสัญญาณไม่ดี มีความเจริญรุ่งเรืองในการงานดี แต่ผู้ใหญ่เพ่งเล็งบ้าง

**ลัคนา (ลั) ราศีเมถุน**

วันนี้ท่านมีดาวประจำราศีของท่านที่ไม่รุ่งเรืองสดใส แต่ก็ทำงานด้วยความเข้มแข็งเด็ดขาด เชิดชูการใช้พละกำลังและอารมณ์มากกว่าความถูกต้องชอบธรรม การเดินทางไกลชนิดแผ่นดินใหญ่ไปเกาะกลางทะเล หรือจากเกาะข้ามไปแผ่นดินใหญ่อาจมีอันตรายจากลมพายุรุนแรงอย่างที่ท่านนึกไม่ถึงทีเดียว

**ลัคนา (ลั) ราศีกรกฎ**

วันนี้ท่านจะมีชื่อเสียงมีหน้ามีตาในสังคมของท่านมากขึ้น จะได้ทำงานยากๆ สำเร็จ เป็นความดีความชอบต่อไป วันหยุดยาวใดๆ คราวนี้ ท่านไม่ควรเที่ยวเตร่ตามสถานเริงรมย์และแหล่งอบายมุขต่างๆ แต่การเดินทางไกลร่วมกับขบวนการต่างๆ ปลอดภัย ไม่มีปัญหาใดๆ ควรระวังการโฆษณาชวนเชื่อให้มากๆ

**ลัคนา (ลั) ราศีสิงห์**

วันนี้ท่านอยู่ในสังคมที่เสแสร้งทำเป็นไม่เห็นความสำคัญของท่าน มีคนนำพระดีหรือของศักดิ์สิทธิ์มาให้ ท่านก็ไม่ควรนำมาอวดผู้อื่น เพราะหนุึ่งในนั้นอาจเป็นขโมยขโจรที่จ้องจะลักทรัพย์ท่านอยู่ ผู้ใหญ่ชั้นพี่ป้าน้าอาหรือผู้มีอิทธิพลให้ลาภ ได้ผูกมิตรกับผู้ที่มีอำนาจพิเศษ ท่านที่มีบุตรหลานพวกเขาจะเล่นกับไฟ

**ลัคนา (ลั) ราศีกันย์**

วันนี้ท่านจะพบผู้ที่มีอะไรไม่ปกติธรรมดา เช่น มีนักพรตมาหาท่านที่บ้านหรือที่ทำงานเพื่อทำนายทายทักดวงชะตาของท่าน หรือได้ติดต่อกับนักประวัติศาสตร์ นักค้าของเก่าต่างๆ พระจันทร์นำหน้าราศีของท่านจะส่งให้ท่านสามารถใช้เงินต่อเงิน ดาวศุกร์จะส่งให้ท่านมีชีวิตมีความสุขอยู่ในหมู่มิตร

**ลัคนา (ลั) ราศีตุล**

วันนี้ท่านได้ลาภหรือเงินสดจากญาติพี่น้องทั้งที่อ่อนกว่าและแก่กว่า กล้าลงมือทำการกุศลและช่วยเหลือผู้อื่นด้วยความเต็มใจ มีผู้บอกข่าวดีแก่ท่านบ่อยๆ และเป็นเรื่องจริงที่ท่านก็รู้สึกเหลือเชื่อ ผู้ที่ท่านเคารพนับถือที่อยู่ห่างไกลจะไปมาหาสู่ สุขภาพไม่ค่อยดีนัก ไม่ควรเดินทางไปด้วยพาหนะที่แออัดยัดเยียด

**ลัคนา (ลั) ราศีพิจิก**

วันนี้ท่านได้รับหรือพบเห็นสิ่งแปลกๆ ใหม่ๆ ในชีวิตประจำวันบ่อยๆ ได้รับข่าวเอกสารหนังสือที่เป็นประโยชน์ อาจได้รับการวินิจฉัยสุขภาพทางการเงิน หรือกระแสเงินสดของท่านผิดพลาด หรืออาจถูกใส่ร้ายเรื่องฐานะทางการเงินอย่างไร้สาระ โชคลาภที่จะได้รับจากวันนี้ไปจนปีหน้าเป็นสิ่งที่คู่ควรกับราศีของท่าน

**ลัคนา (ลั) ราศีธนู**

วันนี้ท่านอย่าไปขัดผลประโยชน์หรือเกิดทะเลาะวิวาทกับใครใดๆ ทั้งสิ้นในสังคมรอบตัวท่าน เพราะเขาเป็นคนเจ้าคิดเจ้าแค้น และจะตามตอแยท่านไปอีกนานเท่าที่เขามีโอกาสทีเดียว ความเปลี่ยนแปลงของสิ่งแวดล้อมและความเครียด อาจทำให้ท่านเลือดลมไม่ดี เจ็บป่วยง่ายเป็นพิเศษ

**ลัคนา (ลั) ราศีมังกร**

วันนี้ท่านมีดวงชะตาที่สดชื่นแจ่มใสสะดวกสบายต่อไปอีกหลายวัน มีญาติมิตรที่หวังดีแก่ท่าน อยู่ใกล้ชิด จะทำอะไรก็มีผู้สนับสนุนหรือคอยยุยงส่งเสริมในรูปแบบต่างๆ นานา จนท่านลำบากใจ ซึ่งเป็นเรื่องที่ชาวราศีพฤษภ ซึ่งไม่ว่าจะเป็นผู้มีดวงกำเนิดดีหรืออับเฉาขนาดไหน ก็จะต้องเผชิญกับความลำบากใจนี้

**ลัคนา (ลั) ราศีกุมภ์**

วันนี้ท่านได้รับผลกระทบจากเหตุการณ์ต่างๆ ที่เกิดแก่สิ่งแวดล้อม และยังอาจเชื่อมโยงไปเป็นเรื่องของคู่ครองคนรักด้วย จะได้ทำงานด้านการสื่อสารและสิ่งของมีค่าต่างๆ ที่ตรงกับความต้องการของท่าน แต่ไม่ว่าจะได้สิ่งของอะไรมาและท่านจะให้ใครต่อไปโปรดดูเสียก่อนว่าในนั้นไม่ได้ระบุชื่อท่านเป็นผู้รับ

**ลัคนา (ลั) ราศีมีน**

วันนี้ท่านจะพบเพื่อนฝูงใหม่ๆ ที่ถูกชะตากันอย่างมาก แต่จะชวนกันทำอะไรที่ไม่ค่อยเป็นประโยชน์นัก แต่ไม่มีปัญหาอะไรร้ายแรง และภายหลังจะกลับใจชวนกันไปทำอะไรที่เจริญก้าวหน้าได้ในอนาคต ญาติผู้ใหญ่หรือหัวหน้างานที่เป็นสตรีนำลาภและความสุขมาให้ เพื่อตอบแทนความดีความชอบของท่าน