---
layout: post
code: "ART2411061128QFI4DB"
origin_url: "https://www.khaosod.co.th/sports/news_9493481"
image: "https://github.com/user-attachments/assets/76b23d78-affb-4fa6-b17a-2fa0546dbc65"
title: "อโมริม ชี้ แมนยู เล่นแบบ สปอร์ติง ไม่ได้ - เผยโอกาสหนีบ เยอเคเรส ไปทีมใหม่ด้วย"
description: "รูเบน อโมริม เฮดโค้ชคนใหม่ แมนเชสเตอร์ ยูไนเต็ด ยอมรับว่า \"ปีศาจแดง\" เล่นแบบ สปอร์ติง ลิสบอน ไม่ได้ พร้อมยืนยันว่าจะไม่มีการคว้าตัว วิกตอร์ เยอเคเรส กองหน้าตัวเก่งไปสโมสรใหม่ด้วยในช่วงเดือน ม.ค.นี้"
category: "SPORTS"
language: "th"
date: 2024-11-06T11:52:21.121Z
---

# อโมริม ชี้ แมนยู เล่นแบบ สปอร์ติง ไม่ได้ - เผยโอกาสหนีบ เยอเคเรส ไปทีมใหม่ด้วย

[![อโมริม ชี้ แมนยู เล่นแบบ สปอร์ติง ไม่ได้ - เผยโอกาสหนีบ เยอเคเรส ไปทีมใหม่ด้วย](https://www.khaosod.co.th/wpapp/uploads/2024/11/amorim-manu-7785.jpg "อโมริม ชี้ แมนยู เล่นแบบ สปอร์ติง ไม่ได้ - เผยโอกาสหนีบ เยอเคเรส ไปทีมใหม่ด้วย")](https://www.khaosod.co.th/wpapp/uploads/2024/11/amorim-manu-7785.jpg)

**รูเบน อโมริม เฮดโค้ชคนใหม่ แมนเชสเตอร์ ยูไนเต็ด ยอมรับว่า “ปีศาจแดง” เล่นแบบ สปอร์ติง ลิสบอน ไม่ได้ พร้อมยืนยันว่าจะไม่มีการคว้าตัว วิกตอร์ เยอเคเรส กองหน้าตัวเก่งไปสโมสรใหม่ด้วยในช่วงเดือน ม.ค.นี้**

โดย อโมริม บรรลุข้อตกลงในการย้ายจาก สปอร์ติง ไปทำหน้าที่เฮดโค้ชคนใหม่ แมนฯ ยูไนเต็ด อย่างเป็นทางการด้วยสัญญาถึงปี 2027 พร้อมจะเริ่มงานวันที่ 11 พ.ย.

เฮดโค้ชวัย 39 ปีรายนี้ทำผลงานกับ สปอร์ติง ได้น่าพอใจโดยเฉพาะเรื่องแท็คติก และสไตล์การเล่น โดยล่าสุดคือการเปิดบ้านถล่ม แมนเชสเตอร์ ซิตี้ ขาดลอย 4-1 ในเกมยูฟ่า แชมเปียนส์ ลีก 2024-2025 รอบลีก เมื่อวันที่ 5 พ.ย.

Sporting’s head coach Ruben Amorim leaves the pitch after the UEFA Champions League opening phase match between Sporting and Manchester City in Lisbon, Portugal, Tuesday, Nov. 5, 2024. (AP Photo/Armando Franca)



ทำให้มีผู้สื่อข่าวถามว่า เจ้าตัวจะนำสไตล์ดังกล่าวมาใช้กับ “ปีศาจแดง” หรือไม่ซึ่งเจ้าตัวระบุว่า “เราไม่สามารถส่งผ่านการเล่นแบบนี้ไปให้ทีมได้ในทันที แมนฯ ยูไนเต็ด ไม่สามารถเล่นในแบบที่ สปอร์ติง ทำได้ แน่นอนว่าเป็น เรื่องดีที่เอาชนะ แมนฯ ซิตี้ แต่ผมอยู่ในโลกที่ที่แตกต่าง เราจะต้องเริ่มต้นจากจุดที่แตกต่างกัน”

นอกจากนั้น อโมริม ยังระบุถึงการคว้าตัว เยอเคเรส หัวหอกฟอร์มแรงไปอยู่กับ แมนฯ ยูไนเต็ด ด้วย โดยชี้เรื่องดังกล่าวจะไม่เกิดขึ้นในเดือน ม.ค.นี้ “ผมเคารพ สปอร์ติง วิกเตอร์ จะอยู่กับทีมไปจนจบฤดูกาล แล้วค่อยย้ายไปที่อื่น”

“ผมจะไม่พูดเล่นเกี่ยวกับ เยอเคเรส กับยูไนเต็ด เพราะผมเคารพสโมสรแห่งนี้ และนี่คือเมืองของผม ลืมมันไปได้เลย วิกเตอร์ สมควรอยู่กับ สปอร์ติง ต่อไป และฉลองแชมป์ในเดือน มิ.ย.”