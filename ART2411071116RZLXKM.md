---
layout: post
code: "ART2411071116RZLXKM"
origin_url: "https://www.khaosod.co.th/special-stories/news_9495235"
image: "https://github.com/user-attachments/assets/42f5eda7-0c1f-4659-b924-bd1ab8cc2543"
title: "เปิดภาพ บุกค้น2จุด บ้านหรู ทนายตั้ม - เมีย ยึดแบรนด์เนม นาฬิกา เพียบ"
description: "เปิดภาพ เจ้าหน้าที่นำกำลังบุกค้น 2 จุด บ้านหรูของ ทนายตั้ม และเมีย ยึดของกลางแบรนด์เนม นาฬิกา จำนวน 34 รายการ เตรียมส่งฝากขังต่อศาลพรุ่งนี้"
category: "SPECIAL_STORIES"
language: "th"
date: 2024-11-07T11:21:42.427Z
---

# เปิดภาพ บุกค้น2จุด บ้านหรู ทนายตั้ม - เมีย ยึดแบรนด์เนม นาฬิกา เพียบ

[![เปิดภาพ บุกค้น2จุด บ้านหรู ทนายตั้ม - เมีย ยึดแบรนด์เนม นาฬิกา เพียบ](https://www.khaosod.co.th/wpapp/uploads/2024/11/sittra-tum-home07-11-01.jpg "เปิดภาพ บุกค้น2จุด บ้านหรู ทนายตั้ม - เมีย ยึดแบรนด์เนม นาฬิกา เพียบ")](https://www.khaosod.co.th/wpapp/uploads/2024/11/sittra-tum-home07-11-01.jpg)

_**เปิดภาพ เจ้าหน้าที่นำกำลังบุกค้น 2 จุด บ้านหรูของ ทนายตั้ม และเมีย ยึดของกลางแบรนด์เนม นาฬิกา จำนวน 34 รายการ เตรียมส่งฝากขังต่อศาลพรุ่งนี้**_

หลังจากเจ้าหน้าที่ตำรวจ บก.ป.จับกุมจับ นายษิทรา เบี้ยบังเกิด หรือ ทนายตั้ม ในคดีลวงเงิน น.ส.จตุพร อุเบลเลิศ หรือเจ๊อ้อย ข้อหา ฉ้อโกง , ฟอกเงิน, ร่วมกันฟอกเงิน และสมคบฟอกเงิน ส่วนนางปทิตตา เบี้ยบังเกิด ภรรยาของทนายตั้ม ถูกจับใน ข้อหา ร่วมกันฟอกเงิน โดยจับกุมได้ที่ จ.ฉะเชิงเทรา หลังเดินออกจากบ้านด้วยรถยนต์ ปอร์เช่ สีน้ำตาล ทางไปที่ จ.สระแก้ว

ต่อมา เจ้าหน้าที่ตำรวจบก.ป. คุมตัวทนายตั้ม พร้อมภรรยา มาที่กองบังคับการปราบปราม (บก.ป.) เพื่อสอบปากคำ โดยนำตัวแยกสอบสวน หลังการสอบปากคำผ่านไปประมาณ 1 ชั่วโมง มีรายงานว่า ทนายตั้มและภรรยาให้การปฏิเสธตลอดทุกข้อกล่าวหา

เปิดภาพ ค้นบ้านหรู ทนายตั้ม – เมีย ยึดแบรนด์เนม นาฬิกา เพียบ

ซึ่งหลังจากสอบปากคำเสร็จสิ้นแล้ว พนักงานสอบสวนไม่อนุญาติให้ประกันตัว หลังจากนี้เมื่อเสร็จสิ้นขั้นตอนทุกอย่างจะต้องนำตัวผู้ต้องหาคุมขังไว้ที่กองปราบฯ คาดว่าในวันพรุ่งนี้ (8พ.ย.) พนักงานสอบสวนก็จะนำตัวผู้ต้องหาทั้งสองไปฝากขังต่อศาลอาญา ถ.รัชดาฯ

[![](https://www.khaosod.co.th/wpapp/uploads/2024/11/sittra-tum-home07-11-0-6-696x392.jpg)](https://www.khaosod.co.th/wpapp/uploads/2024/11/sittra-tum-home07-11-0-6.jpg)

ขณะเดียวกัน เจ้าหน้าที่ตำรวจได้ตรวจค้น บ้านทั้งหมด 2 จุด คือ ที่หมู่บ้านหรูแห่งหนึ่ง ย่านบางเชือกหนัง เขตตลิ่งชัน กรุงเทพฯ โดยสามารถ ตรวจยึดของกลาง จำนวน 34 รายการ ดังนี้

[![](https://www.khaosod.co.th/wpapp/uploads/2024/11/sittra-tum-home07-11-0-3-696x392.jpg)](https://www.khaosod.co.th/wpapp/uploads/2024/11/sittra-tum-home07-11-0-3.jpg)  
กระเป๋าแบรนด์เนม 21 รายการ, โทรศัพท์มือถือ 3 เครื่อง, พระเครื่อง 3 องค์, นาฬิกาข้อมือ 2 เรือน, บัตรเครดิต / บัตรกดเงินสด 3 ใบ, กุญแจรถยนต์ยี่ห้อปอร์เช่ 1 ดอก และ Token key 1 อัน

[![](https://www.khaosod.co.th/wpapp/uploads/2024/11/sittra-tum-home07-11-0-2-696x392.jpg)](https://www.khaosod.co.th/wpapp/uploads/2024/11/sittra-tum-home07-11-0-2.jpg)

สำหรับจุดที่ 2 คือ บ้านโครงการ ต.คลองมะเดื่อ อ.กระทุ่มแบน จ.สมุทรสาคร ซึ่งไม่มีสิ่งของตรวจยึด

[![](https://www.khaosod.co.th/wpapp/uploads/2024/11/sittra-tum-home07-11-0-1-696x392.jpg)](https://www.khaosod.co.th/wpapp/uploads/2024/11/sittra-tum-home07-11-0-1.jpg)

สำหรับทรัพย์สินที่ยึดมานั้น เจ้าหน้าที่นำมาส่งมอบให้พนักงานสอบสวน ที่กองบังคับการปราบปราม เพื่อจะนำมาตรวจสอบว่าได้มาจากการกระทำความผิดตามข้อหาที่แจ้งไปก่อนหน้านี้หรือไม่

[![](https://www.khaosod.co.th/wpapp/uploads/2024/11/sittra-tum-home07-11-0-8-696x392.jpg)](https://www.khaosod.co.th/wpapp/uploads/2024/11/sittra-tum-home07-11-0-8.jpg)