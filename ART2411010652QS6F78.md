---
layout: post
code: "ART2411010652QS6F78"
origin_url: "https://www.khaosod.co.th/special-stories/news_9484955"
image: "https://github.com/user-attachments/assets/790e6eae-ad46-4b62-bb17-c2de85b7b619"
title: "รันทุกวงการ ฮิปโปกวักทรัพย์ เด้งรับเงิน เด้งรับทอง พระนั่งทำพิธีปลุกเสก"
description: "รันทุกวงการ ฮิปโปกวักทรัพย์ เด้งรับเงิน เด้งรับทอง พระ ในจังหวัดชลบุรี นั่งทำพิธีปลุกเสก ของขลังสุดอินเทรนด์ คนกระหน่ำแชร์ แห่ถามเหมาะสมหรือไม่"
category: "SPECIAL_STORIES"
language: "th"
date: 2024-11-01T14:18:30.242Z
---

# รันทุกวงการ ฮิปโปกวักทรัพย์ เด้งรับเงิน เด้งรับทอง พระนั่งทำพิธีปลุกเสก

[![รันทุกวงการ ฮิปโปกวักทรัพย์ เด้งรับเงิน เด้งรับทอง พระนั่งทำพิธีปลุกเสก](https://www.khaosod.co.th/wpapp/uploads/2024/10/moodang31-10-01.jpg "รันทุกวงการ ฮิปโปกวักทรัพย์ เด้งรับเงิน เด้งรับทอง พระนั่งทำพิธีปลุกเสก")](https://www.khaosod.co.th/wpapp/uploads/2024/10/moodang31-10-01.jpg)

_**รันทุกวงการ ฮิปโปกวักทรัพย์ เด้งรับเงิน เด้งรับทอง พระ ในจังหวัดชลบุรี นั่งทำพิธีปลุกเสก ของขลังสุดอินเทรนด์ คนกระหน่ำแชร์ แห่ถามเหมาะสมหรือไม่**_

ยังฮอตต่อเนื่อง สำหรับ หมูเด้ง ฮิปโปแคระ เพศเมีย สวนสัตว์เปิดเขาเขียว ตำบลบางพระ อำเภอศรีราชา จังหวัดชลบุรี ด้วยความน่ารัก ซุกซน เด้งไปเด้งมา

จนกลายเป็นขวัญใจมหาชนทั้งชาวไทย และต่างชาติก็ต่างพูดถึงความน่ารักนี้ โดยแต่ละวันมีนักท่องเที่ยวแห่กันไปชมจนรถติดยาวเหยียด ไม่เว้นแม้แต่วันธรรมดา

เรียกว่ากระแสไม่มีตก จนกระทั่งมีผู้ประกอบการต่างๆ ทั้งสินค้าและของกิน ที่ออกแบบเป็นรูปทรง และภาพของหมูเด้ง ทำออกมาขายกันอย่างคึกคัก และมีคนสนใจซื้อเป็นจำนวนมาก ไม่ว่าจะเป็นรองเท้า เสื้อ ตุ๊กตา หรือขนมวุ้น ขนมเค้ก และอื่นๆอีกมากมาย

ล่าสุดเพจ อีซ้อขยี้ข่าว : อีซ้อ โพสต์ภาพของ พระ ที่สำนักฆ์แห่งหนึ่ง ในจังหวัดชลบุรี นั่งทำพิธีปลุกเสก ฮิปโปกวักทรัพย์ หมูเด้งกวักทรัพย์ ทางเพจระบุว่า หมูเด้งควัก ปลุกเสกจากพระเกจิ ของขลังสุดอินเทรนด์เด้งรับเงิน เด้งรับทอง มะ มะ หมูเด้ง

เมื่อโพสต์ดังกล่าวเผยแพร่ออกไปมีคนเข้ามาคอมเมนต์จำนวนมาก บางคนตั้งคำถามว่า การที่พระทำลักษณะนี้ เหมาะสมหรือไม่ ทั้งนี้ยังมีคนมาแซวด้วยว่า หมูเด้ง รันทุกวงการแล้วตอนนี้

[![](https://www.khaosod.co.th/wpapp/uploads/2024/10/moodang31-10-04-696x392.jpg)](https://www.khaosod.co.th/wpapp/uploads/2024/10/moodang31-10-04.jpg)