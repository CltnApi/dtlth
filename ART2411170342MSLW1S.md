---
layout: post
code: "ART2411170342MSLW1S"
origin_url: "https://www.khaosod.co.th/breaking-news/news_9509021"
image: "https://github.com/user-attachments/assets/c6382693-d8ce-4ad3-bd81-1266574d9c5b"
title: "โอปอล สุชาตา ตอบคำถามเริ่ด ได้ใจกรรมการ ลุ้นมง Miss Universe 2024"
description: "โอปอล สุชาตา ตอบคำถามเริ่ด ได้ใจกรรมการ ลุ้นมง Miss Universe 2024 ทั้งประเทศส่งใจเชียร์ถึงเม็กซิโก หลังเข้ารอบลึก 5 คนสุดท้าย"
category: "HOT_NEWS"
language: "th"
date: 2024-11-17T03:46:52.827Z
---

# โอปอล สุชาตา ตอบคำถามเริ่ด ได้ใจกรรมการ ลุ้นมง Miss Universe 2024

[![โอปอล สุชาตา ตอบคำถามเริ่ด ได้ใจกรรมการ ลุ้นมง Miss Universe 2024](https://www.khaosod.co.th/wpapp/uploads/2024/11/515445.jpg "โอปอล สุชาตา ตอบคำถามเริ่ด ได้ใจกรรมการ ลุ้นมง Miss Universe 2024")](https://www.khaosod.co.th/wpapp/uploads/2024/11/515445.jpg)

**โอปอล สุชาตา ตอบคำถามเริ่ด ได้ใจกรรมการ ลุ้นมง Miss Universe 2024 ทั้งประเทศส่งใจเชียร์ถึงเม็กซิโก หลังเข้ารอบลึก 5 คนสุดท้าย**

วันที่ 16 พฤศจิกายน 2567 ตามเวลาท้องถิ่น ซึ่งตรงกับเช้าวันอาทิตย์ที่ 17 พฤศจิกายน 2567 ตามเวลาประเทศไทย โอปอล-สุชาตา ช่วงศรี ได้ฝ่าด่านสาวงามหลายประเทศ เดินสับ ๆ ทั้งในรอบชุดว่ายน้ำเต็มสิบไม่หัก และทำได้ดีในชุดราตรีสวยสะกด

แน่นอนว่าไม่พลิกโผเหล่ากูรูนางงาม เพราะความปัง ความจึ้ง ของสาวโอปอล เรียกว่าเตรียมตัวไปดีจนชนะใจกรรมการและคนดู เป็นตัวแทนจากเอเชียเพียงหนึ่งเดียวที่สามารถเข้ารอบลึกได้สำเร็จ ทำแฟน ๆ กรี๊ดสนั่น เตรียมตอบคำถามไทยคว้ามงสาม

[![](https://www.khaosod.co.th/wpapp/uploads/2024/11/NamtanChalita-2.jpg)](https://www.khaosod.co.th/wpapp/uploads/2024/11/NamtanChalita-2.jpg)

ก่อนที่พิธีกรจะประกาศรายชื่อสาวงาม 5 คนสุดท้าย โอปอล- สุชาตา พุ่งเข้ารอบมาอย่างได้ใจชาวโลก

สำหรับสางงามที่เข้ารอบ 5 คน สุดท้าย ได้แก่ ไนจีเรีย,เม็กซิโก,เดนมาร์ก,ไทยแลนด์และเวเนซุเอลา

[![](https://www.khaosod.co.th/wpapp/uploads/2024/11/mut5-1-2.jpg)](https://www.khaosod.co.th/wpapp/uploads/2024/11/mut5-1-2.jpg)

จากนั้นเข้าสู่รอบตอบคำถาม โอปอล สุชาตา ได้คำถามที่ว่า คุณสมบัติอะไรที่จะทำให้เป็นผู้นำที่ประสบความสำเร็จ

[![](https://www.khaosod.co.th/wpapp/uploads/2024/11/488352.jpg)](https://www.khaosod.co.th/wpapp/uploads/2024/11/488352.jpg)

โดยโอปอลตอบว่า คุณสมบัติที่ควรมีคือ ความเห็นอกเห็นใจผู้อื่น เพราะไม่ว่าคุณจะดีหรือเก่งแค่ไหนสุดท้ายแล้วคุณต้องรู้จักเห็นอกเห็นใจคนอื่น ไม่ใช่แค่ผู้นำ แต่ทุกคนต้องมีความเห็นอกเห็นใจกัน เราถึงจะเป็นหนึ่งเดียวกันได้