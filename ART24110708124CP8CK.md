---
layout: post
code: "ART24110708124CP8CK"
origin_url: "https://www.khaosod.co.th/breaking-news/news_9494833"
image: "https://github.com/user-attachments/assets/a789456e-2ca0-42ee-9ad3-3f37667f51cc"
title: "ตำรวจบุกหมู่บ้านหรู ค้นบ้าน ทนายตั้ม-เมีย หลังถูกรวบที่ฉะเชิงเทรา"
description: "ตำรวจนำกำลังบุกหมู่บ้านหรู ค้นบ้าน ทนายตั้ม-เมีย ย่านตลิ่งชัน หลังถูกรวบที่ฉะเชิงเทรา ใช้เวลากว่า 2 ชั่วโมง ยึดรถอีก 2 คัน"
category: "HOT_NEWS"
language: "th"
date: 2024-11-07T08:17:05.779Z
---

# ตำรวจบุกหมู่บ้านหรู ค้นบ้าน ทนายตั้ม-เมีย หลังถูกรวบที่ฉะเชิงเทรา

[![ตำรวจบุกหมู่บ้านหรู ค้นบ้าน ทนายตั้ม-เมีย หลังถูกรวบที่ฉะเชิงเทรา](https://www.khaosod.co.th/wpapp/uploads/2024/11/Search-the-house.jpg "ตำรวจบุกหมู่บ้านหรู ค้นบ้าน ทนายตั้ม-เมีย หลังถูกรวบที่ฉะเชิงเทรา")](https://www.khaosod.co.th/wpapp/uploads/2024/11/Search-the-house.jpg)

**ตำรวจนำกำลังบุกหมู่บ้านหรู ค้นบ้าน ทนายตั้ม-เมีย ย่านตลิ่งชัน หลังถูกรวบที่ฉะเชิงเทรา ใช้เวลากว่า 2 ชั่วโมง ยึดรถอีก 2 คัน**

เมื่อเวลา 14.46 น. วันที่ 7 พ.ย.2567 ที่หมู่บ้านหรูแห่งหนึ่ง ย่านบางเชือกหนัง เขตตลิ่งชัน กรุงเทพฯ ซึ่งเป็นบ้านพักของ นายษิทรา เบี้ยบังเกิด หรือ ทนายตั้ม และ นางปทิตตา เบี้ยบังเกิด ภรรยา

โดยเจ้าหน้าที่สืบสวนนครบาลได้นำกำลังเข้าทำการตรวจค้นบ้านพักของนายษิทราตั้งแต่ช่วงเวลาประมาณ 12.40 น. โดยใช้เวลาทำการตรวจค้นนานกว่า 2 ชั่วโมง ก่อนจะเดินทางกลับออกมาในเวลาดังกล่าว

ตำรวจนำกำลังบุกหมู่บ้านหรู ค้นบ้าน ทนายตั้ม-เมีย ย่านตลิ่งชัน หลังถูกรวบที่ฉะเชิงเทรา ใช้เวลากว่า 2 ชั่วโมง ยึดรถอีก 2 คัน

สามารถตรวจยึดของกลางรถตู้ ยี่ห้อนิสสัส 1 คัน รถกระบะ ยี่ห้อโตโยต้า 1 คัน โดยรถจักรยานยนต์ที่อยู่หลังรถกระบะ เป็นรถจักรยานของเจ้าหน้าที่สืบสวนด่านหน้า ไม่ใช่ยานพาหนะของกลางแต่อย่างใด นอกจากนี้ ยังมีเจ้าหน้าที่ตำรวจจราจรจากสน.บางเสาธง มาดูแลความเรียบร้อย บริเวณหน้าหมู่บ้าน