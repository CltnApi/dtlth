---
layout: post
code: "ART2411141006859BOD"
origin_url: "https://www.khaosod.co.th/sports/news_9505679"
image: "https://github.com/user-attachments/assets/06e81761-0ed3-4c0a-a4b5-7efdb63252c7"
title: "เปิดเงื่อนไข ฮอร์เก มาร์ติน การันตีแชมป์โลกโมโตจีพีได้ตั้งแต่สปรินต์ เรซ"
description: "เปิดเงื่อนไข ฮอร์เก มาร์ติน นักบิดชาวสเปน จากทีมพรามัก สามารถการันตีแชมป์โลก โมโตจีพี ฤดูกาลนี้ ได้ทันที ในการแข่งขันสปรินต์เรซ ของการแข่งขันสนามสุดท้าย"
category: "SPORTS"
language: "th"
date: 2024-11-14T10:16:37.542Z
---

# เปิดเงื่อนไข ฮอร์เก มาร์ติน การันตีแชมป์โลกโมโตจีพีได้ตั้งแต่สปรินต์ เรซ

[![เปิดเงื่อนไข ฮอร์เก มาร์ติน การันตีแชมป์โลกโมโตจีพีได้ตั้งแต่สปรินต์ เรซ](https://www.khaosod.co.th/wpapp/uploads/2024/11/jorge.jpg "เปิดเงื่อนไข ฮอร์เก มาร์ติน การันตีแชมป์โลกโมโตจีพีได้ตั้งแต่สปรินต์ เรซ")](https://www.khaosod.co.th/wpapp/uploads/2024/11/jorge.jpg)

เปิดเงื่อนไข ฮอร์เก มาร์ติน นักบิดชาวสเปน จากทีมพรามัก สามารถการันตีแชมป์โลก โมโตจีพี ฤดูกาลนี้ ได้ทันที ในการแข่งขันสปรินต์เรซ ของการแข่งขันสนามสุดท้ายที่บาร์เซโลนา

การแข่งขันจักรยานยนต์ทางเรียบชิงแชมป์โลก หรือ โมโตจีพี สนามสุดท้าย จะทำการแข่งขันกันที่บาร์เซโลนา ประเทศสเปน ระหว่างวันที่ 15-17 พ.ย. นี้ โดยเป็นการย้ายสนามมาจากที่บาเลนเซีย ซึ่งได้รับผลกระทบจากภัยน้ำท่วม

โดยสถานการณ์การลุ้นแชมป์โลกก่อนศึกสุดท้าย ฮอร์เก มาร์ติน รั้งจ่าฝูงของตารางคะแนน มี 485 คะแนน ทิ้งห่าง ฟรานเชสโก บันยายา แชมป์เก่าชาวอิตาเลียน จากทีมดูคาติ ที่มี 461 คะแนน อยู่ 24 แต้ม

ซึ่งจากช่องว่างคะแนนดังกล่าวทำให้มาร์ตินสามารถการันตีคว้าแชมป์โลกได้เลยทันทีตั้งแต่การแข่งขันปรินต์ เรซ ในวันเสาร์ ที่ 16 พ.ย. แบบไม่ต้องรอแข่งขันรอบหลักในวันอาทิตย์ที่ 17 พ.ย.

โดยเงื่อนไขที่มาร์ตินจะการันตีคว้าแชมป์โลกประจำฤดูกาลนี้ในสปรินต์ เรซ มีดังนี้

\-เขาคว้าแชมป์สปรินต์เรซ

\-หากเขาจบอันดับ 2 และ บันยายาไม่ได้แชมป์สปรินต์ เรซ

\-หากเขาจบอันดับ 3 และ บันยายาได้อันดับที่ไม่ดีกว่าอันดับ 5

\-หากเขาจบอันดับ 4 และ บันยายาได้อันดับที่ไม่ดีกว่าอันดับ 6

\-หากเขาจบอันดับ 5 และ บันยายาได้อันดับที่ไม่ดีกว่าอันดับ 7

\-หากเขาจบอันดับ 6 และ บันยายาได้อันดับที่ไม่ดีกว่าอันดับ 8

\-หากเขาจบอันดับ 7 และ บันยายาได้อันดับที่ไม่ดีกว่าอันดับ 9

\-หากเขาจบอันดับ 8 และ บันยายาไม่ได้แต้มเลยจากสปรินต์เรซ

สำหรับการแข่งขันสปรินต์เรซของโมโตจีพีนั้น

อันดับ 1 ได้ 12 แต้ม

อันดับ 2 ได้ 9 แต้ม

อันดับ 3 ได้ 7 แต้ม

อันดับ 4 ได้ 6 แต้ม

อันดับ 5 ได้ 5 แต้ม

อันดับ 6 ได้ 4 แต้ม

อันดับ 7 ได้ 3 แต้ม

อันดับ 8 ได้ 2 แต้ม

อันดับ 9 ได้ 1 แต้ม

นอกเหนือไปจากนั้นไม่ได้คะแนน