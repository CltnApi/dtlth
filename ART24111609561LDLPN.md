---
layout: post
code: "ART24111609561LDLPN"
origin_url: "https://www.khaosod.co.th/breaking-news/news_9508486"
image: "https://github.com/user-attachments/assets/92b50d9d-1fc1-458e-85f6-cd5846b3009c"
title: "แตก 24 ล้าน! ลอตเตอรี่พลัส มีเศรษฐีใหม่ 2 คน 'เอ เชิญยิ้ม' เฮเป็นหนึ่งในผู้โชคดี"
description: "แตก 24 ล้าน! ลอตเตอรี่พลัส มีเศรษฐีใหม่ 2 คน 'เอ เชิญยิ้ม' เฮเป็นหนึ่งในผู้โชคดี เผยงวดนี้เงินเข้ากระเป๋าเมีย ซื้อประจำทุกงวด"
category: "HOT_NEWS"
language: "th"
date: 2024-11-16T10:07:12.916Z
---

# แตก 24 ล้าน! ลอตเตอรี่พลัส มีเศรษฐีใหม่ 2 คน 'เอ เชิญยิ้ม' เฮเป็นหนึ่งในผู้โชคดี

[![แตก 24 ล้าน! ลอตเตอรี่พลัส มีเศรษฐีใหม่ 2 คน 'เอ เชิญยิ้ม' เฮเป็นหนึ่งในผู้โชคดี](https://www.khaosod.co.th/wpapp/uploads/2024/11/rich-1.jpg "แตก 24 ล้าน! ลอตเตอรี่พลัส มีเศรษฐีใหม่ 2 คน 'เอ เชิญยิ้ม' เฮเป็นหนึ่งในผู้โชคดี")](https://www.khaosod.co.th/wpapp/uploads/2024/11/rich-1.jpg)

**แตก 24 ล้าน! ลอตเตอรี่พลัส มีเศรษฐีใหม่ 2 คน ‘เอ เชิญยิ้ม’ เฮเป็นหนึ่งในผู้โชคดี เผยงวดนี้เงินเข้ากระเป๋าเมีย ซื้อประจำทุกงวด**

เมื่อเวลา 15.30 น. วันที่ 16 พ.ย. 2567 สำนักงานสลากกินแบ่งรัฐบาล ออกรางวัลงวดวันที่ 16 พ.ย. 2567 โดยรางวัลที่ 1 ออกหมายเลข 187221 รางวัลเลขหน้า 3 ตัว 2 รางวัล ออก 036, 923 รางวัลเลขท้าย 3 ตัว 2 รางวัล ออก 980, 547 รางวัลเลขท้าย 2 ตัว 1 รางวัล ออกหมายเลข 38

ทางลอตเตอรี่พลัสได้เชิญ “มนต์สิทธิ์ คำสร้อย” มาร่วมประกาศรางวัลให้กับผู้โชคดีในครั้งนี้ด้วย ภายหลังจากประกาศรางวัลออกไป ทางลอตเตอรี่พลัสรีบนำลอตเตอรี่ใบจริงมาโชว์กลางไลฟ์ ในส่วนของผู้ถูกรางวัลกับลอตเตอรี่พลัส ทาง **นอท พันธ์ธวัช นาควิสุทธิ์** ได้โทรไปแสดงความยินดีกับผู้โชคดีแต่ละท่าน

[![](https://www.khaosod.co.th/wpapp/uploads/2024/11/S__9298080_0.jpg)](https://www.khaosod.co.th/wpapp/uploads/2024/11/S__9298080_0.jpg)

โดยงวดนี้มีผู้โชคดีที่ถูกรางวัลที่หนึ่งกับลอตเตอรี่พลัสทั้งหมด 2 ท่าน รวม 4 ใบ เป็นจำนวนเงินทั้งหมด 24 ล้านบาท ได้แก่ คุณนอท จาก จ.นนทบุรี ถูกรางวัลที่ 1 ทั้งหมด 3 ใบ รวม 18 ล้านบาท และคุณเอ จาก จ.ปทุมธานี ถูกรางวัลที่ 1 ทั้งหมด 1 ใบ 6 ล้านบาท

[![](https://www.khaosod.co.th/wpapp/uploads/2024/11/S__9298085_0.jpg)](https://www.khaosod.co.th/wpapp/uploads/2024/11/S__9298085_0.jpg)

คุณเอ ผู้โชคดีจาก จ.ปทุมธานี เหมือนดูไลฟ์ของทางลอตเตอรี่พลัสอยู่พอดี เมื่อรับสายปรากฏว่าคุณเอคนดังกล่าวคือ “เอ ชวนยิ้ม” จากนั้น นอท ได้มีการวิดีโอคอลคุยกันกับทาง **เอ เชิญยิ้ม** และยืนยันว่าไม่ได้มีการเตี๊ยมกันแต่อย่างใด

เอ เชิญยิ้ม บอกว่า รอคุณนอทเอาเงินไปให้เย็นนี้เลย ซึ่งตนจะนำเงินเข้ากระเป๋าให้เมีย เพราะเมียเป็นแฟนคลับตัวยงกับทางลอตเตอรี่พลัส ปกติจะโดนงวดละ 4-5 พันบาท ประจำทุกงวด

เอ เชิญยิ้ม หนึ่งในผู้โชคดี