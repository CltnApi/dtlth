---
layout: post
code: "ART24110705410F8GLQ"
origin_url: "https://www.khaosod.co.th/entertainment/news_9494314"
image: "https://github.com/user-attachments/assets/ac8acdcd-73fb-4ad0-bd2b-407c7559ddc3"
title: "มิว-เซนต์ ยอมรับหลงลูกหนักมาก เผยยังมีโอกาสมีคนที่สาม ไม่ปิดอู่ร้อยเปอร์เซ็นต์"
description: "มิว นิษฐา-เซนต์ ธราภุช  เล่าพัฒนาการ “น้องมาริน-น้องมาคิน” ยอมรับหลงลูกหนักมาก ด้านมิวเผยเตรียมคัมแบ็กวงการปีหน้า มั่นใจแปลกใหม่แน่นอน"
category: "ENTERTAINMENT"
language: "th"
date: 2024-11-07T05:46:58.135Z
---

# มิว-เซนต์ ยอมรับหลงลูกหนักมาก เผยยังมีโอกาสมีคนที่สาม ไม่ปิดอู่ร้อยเปอร์เซ็นต์

[![มิว-เซนต์ ยอมรับหลงลูกหนักมาก เผยยังมีโอกาสมีคนที่สาม ไม่ปิดอู่ร้อยเปอร์เซ็นต์](https://www.khaosod.co.th/wpapp/uploads/2024/11/mewsaint1.jpg "มิว-เซนต์ ยอมรับหลงลูกหนักมาก เผยยังมีโอกาสมีคนที่สาม ไม่ปิดอู่ร้อยเปอร์เซ็นต์")](https://www.khaosod.co.th/wpapp/uploads/2024/11/mewsaint1.jpg)

_**มิว นิษฐา-เซนต์ ธราภุช เล่าพัฒนาการ “น้องมาริน-น้องมาคิน” ยอมรับหลงลูกหนักมาก ด้านมิวเผยเตรียมคัมแบ็กวงการปีหน้า มั่นใจแปลกใหม่แน่นอน**_

เป็นอีกหนึ่งครอบครัวที่อบอุ่นและน่ารัก ที่ในวันนี้คุณแม่ลูกสอง **มิว นิษฐา** ควงคุณพ่อ**เซนต์ ธราภุช** พร้อมกับลูกสาว **น้องมาริน** และลูกชายคนเล็ก **น้องมาคิน** มาร่วมงานเปิดตัวผลิตภัณฑ์รุ่นใหม่จาก Roborock หุ่นยนต์ดูดฝุ่นและถูพื้นอัจฉริยะระดับโลก ที่จะมอบประสบการณ์การทำความสะอาดที่เหนือชั้น ณ โรงแรม Waldorf Asoria Bangkok

[![](https://www.khaosod.co.th/wpapp/uploads/2024/11/mewsaint3.jpg)](https://www.khaosod.co.th/wpapp/uploads/2024/11/mewsaint3.jpg)

ซึ่งภายหลังจากจบงาน นางเอกสาวและสามีก็ได้พาน้องมารินมาให้สัมภาษณ์กับสื่อถึงพัฒนาการของลูกสาวและลูกชายให้ฟัง พร้อมข่าวดีกับการคัมแบ็กสู่วงการบันเทิงอีกครั้งของมิว นิษฐา โดยได้เผยว่า

**พัฒนาการของมาคินเป็นยังไงบ้าง****?**

มิว: ของมาคินตอนนี้พัฒนาการดีมาก บางทีคิดว่าตัวเองยืนเป็นแล้ว เขาก็จะแบบปล่อยมือ แล้วก็เดิน แล้วก็ล้ม เขาก็พัฒนาการอีก ก็จะเห็นพี่แหละ เขาก็จะอยู่ไม่เป็นสุข เราก็จะเห็นว่าเขาอยากจะออกไปสนุกกับพี่ เพราะพี่วิ่งกระโดดโลดเล่นอยู่ข้างนอกคอก น้องก็อยากจะออกมาด้วย

ADVERTISEMENT

**อย่างพี่สาวเหมือนเขาจะรักสวยรักงามเหมือนแม่****?**

มิว: ใช่ค่ะ ก็พอสมควรค่ะ (ยิ้ม) มิวว่าเขาน่าจะเห็นเราแต่งหน้า เวลาคนแต่งหน้าเขาก็จะขอมาช่วยแล้วเอาพู่กันจุ่มปัดๆ นิดนึง แล้วก็พอดีวันเกิดเขาที่ผ่านมา มีคนให้เครื่องสำอางเด็กพอดี มารินก็เลยสนุกมาก ตอนเช้าก็ปัดแก้มชมพูเป็นลิง ปัดตา ทาปาก ทาเล็บสุดฤทธิ์ แต่เราก็ช่วยลบออกให้เขา เพราะว่าเกรงใจคนเห็น (หัวเราะ)

[![](https://www.khaosod.co.th/wpapp/uploads/2024/11/mewsaint10.jpg)](https://www.khaosod.co.th/wpapp/uploads/2024/11/mewsaint10.jpg)

**รู้สึกยังไง เพราะว่าเขาก็รักสวยรักงามตามเรามาแล้ว****?**

มิว: ก็ดีค่ะ เขาก็เป็นผู้หญิงเนาะ ก็มีเรื่องอะไรแบบนี้ไว้ก็ดีเหมือนกัน

**แล้วคุณพ่อเป็นไงบ้าง หวงลูกสาวไหม****?**

เซนต์: ก็พอประมาณครับ (ยิ้ม)

มิว: คนนี้หลงลูกมาก

**ยิ่งน้องแต่งตัวสวยคุณพ่อยิ่งหลงเลย****?**

เซนต์: (ยิ้ม) ก็มีครับ เมื่อก่อน ก่อนมีก็ไม่คิดว่าจะหลงลูกสาว มีก็หลงทั้งลูกสาว ลูกชาย

**คุณพ่อหลงมากขนาดนี้คนที่** **3 ต้องมาหรือยัง?**

มิว: เราตกลงกันแล้วค่ะว่าไม่มี (100% เลยไหม?) มิวว่าสัก 80-90% แต่ยังมีเปอร์เซ็นต์เผื่อแปะไว้นิดนึงค่ะ ณ ตอนนี้รู้สึกว่าสองคนกำลังพอดี แบบพ่อคนลูกคน กำลังเลี้ยงสนุก แล้วก็อยากให้เวลา 2 คนนี้ให้เต็มที่ที่สุด

[![](https://www.khaosod.co.th/wpapp/uploads/2024/11/mewsaint7.jpg)](https://www.khaosod.co.th/wpapp/uploads/2024/11/mewsaint7.jpg)

**ลูกสาวลูกชายใครเลี้ยงยากง่ายที่สุดมีไหม****?**

เซนต์: พอมีคนที่สอง ก็เหมือนว่าจะง่ายขึ้น ด้วยความที่เราอาจจะเข้าใจมากขึ้น แล้วก็เขายังเด็กอยู่ ก็เลยเลี้ยงง่าย ส่วนมารินก็จะห่วงเล่นอะไรอย่างนี้

มิว: เขาเป็นวัยที่เรียกว่าปีกกล้าขาแข็ง แล้วมีความต้องการของตัวเอง ทำอะไรก็อยากจะทำด้วยตัวเอง อยากจะช่วยเหลือตัวเอง บางทีใส่รองเท้าก็ไม่ให้ใครมาแตะ ถ้าเราช่วยปุ๊บ ถอดออก แล้วใส่ใหม่ (ยิ้ม) บางทีติดกระดุมเสื้อ เขาติดเอง ถ้าเราไปช่วยก็ไม่ได้ เขาถอดออกติดใหม่ เขาต้องทำด้วยตัวเอง

**ด้วยความที่การเลี้ยงน้องก็จะง่ายขึ้น มีเวลารับงานมากขึ้นไหมช่วงนี้****?**

มิว: ก็สามารถรับได้บ้าง เพราะอย่างตัวมาคินเองเขาก็จะไม่ได้บอบบางเหมือนตอนแรกเกิดแล้ว ก็สามารถหนีออกมาทำงานได้บ้าง แล้วก็มารินเองเขาก็ไปโรงเรียนแล้วเวลาบางทีมางาน เขาก็สนุกกับการมางานก็พกพามาด้วย (ยิ้ม)

**อย่างงานพรีเซ็นเตอร์ต่างๆ ติดต่อเข้ามาไหม****?**

มิว: ก็มีบ้างเหมือนกันนะคะ อย่างมารินก็เพิ่งไปถ่ายแบบเสื้อผ้ามา

[![](https://www.khaosod.co.th/wpapp/uploads/2024/11/mewsaint5.jpg)](https://www.khaosod.co.th/wpapp/uploads/2024/11/mewsaint5.jpg)

**ในเรื่องการรับงานพรีเซ็นเตอร์เราจะเลือกรับยังไงบ้าง ให้เหมาะกับน้อง****?**

มิว: ถ้าเป็นของเด็ก ก็จะเป็นอะไรที่แบบค่อนข้างที่จะต้องเลือกเยอะอ่ะเนอะ เราก็รู้สึกเหมือนเราเลือกของให้ลูกเราเอง ถ้าอันไหนเรารู้สึกว่าเราสามารถเลือกสิ่งนั้นให้ลูกเราได้ เรามั่นใจในโปรดักซ์ของเขาก็จะสามารถรับได้

**มีติดต่อมากี่ตัวแล้ว?**

มิว: ก็มีบ้างนิดหน่อย พอกรุบกริบ (หัวเราะ)

**จะมีคัมแบ็กมาให้แฟนๆ ได้ติดตามไหม****?**

มิว: ก็จะมีคัมแบ็กในปีหน้า เดี๋ยวรอติดตามว่ามันจะเป็นในรูปแบบไหนแล้วกัน ก็รู้สึกว่าเป็นเรื่องที่น่าสนใจ แปลกใหม่ดี (**บอกหน่อยได้ไหมว่าแนวประมาณไหน****?**) ยังบอกไม่ได้เลยสักอย่างเดียว เป็นแพลตฟอร์มไหนก็ยังไม่สามารถบอกได้เลยค่ะ ก็เดี๋ยวรอดูค่ะ (ยิ้ม)

**ฉีกไหม เพราะมิวก็แสดงหลายอย่างมากๆ แล้ว****?**

มิว: ใช่ ก็เป็นเรื่องที่เราฟังแล้ว ก็เป็นอะไรที่ใหม่ดี

[![](https://www.khaosod.co.th/wpapp/uploads/2024/11/mewsaint9.jpg)](https://www.khaosod.co.th/wpapp/uploads/2024/11/mewsaint9.jpg)