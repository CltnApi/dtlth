---
layout: post
code: "ART24112715021ANIS1"
origin_url: "https://www.khaosod.co.th/special-stories/news_9524283"
image: "https://github.com/user-attachments/assets/a6aa586e-42ef-434c-8e3c-9eff27295d02"
title: "หนุ่มลุยน้ำท่วมมิดคอ โวยเจ้าหน้าที่ไม่มีมาช่วยเหลือ ชาวบ้านต้องช่วยเหลือกันเอง"
description: "หนุ่มลุยน้ำท่วมมิดคอ โวยเจ้าหน้าที่ไม่มีมาช่วยเหลือ ชาว..."
category: "SPECIAL_STORIES"
language: "th"
date: 2024-11-27T15:07:06.553Z
---

# หนุ่มลุยน้ำท่วมมิดคอ โวยเจ้าหน้าที่ไม่มีมาช่วยเหลือ ชาวบ้านต้องช่วยเหลือกันเอง

[![หนุ่มลุยน้ำท่วมมิดคอ โวยเจ้าหน้าที่ไม่มีมาช่วยเหลือ ชาวบ้านต้องช่วยเหลือกันเอง](https://www.khaosod.co.th/wpapp/uploads/2024/11/numttoto.jpg "หนุ่มลุยน้ำท่วมมิดคอ โวยเจ้าหน้าที่ไม่มีมาช่วยเหลือ ชาวบ้านต้องช่วยเหลือกันเอง")](https://www.khaosod.co.th/wpapp/uploads/2024/11/numttoto.jpg)

**หนุ่มลุยน้ำท่วมมิดคอ โวยเจ้าหน้าที่ไม่มีมาช่วยเหลือ ชาวบ้านต้องช่วยเหลือกันเอง หวั่นไฟฟ้าชอร์ต หลังเริ่มท่วมเกือบถึงมิเตอร์**

วันที่ 27 พ.ย.67 จากสถานการณ์น้ำท่วมในหลายๆ พื้นที่ของ จ.ยะลา ซึ่งส่งผลกระทบเป็นวงกว้าง หลังน้ำหลากเข้าท่วมกลางดึกอย่างไม่ทันตั้งตัว จนชาวบ้านอพยพหนีน้ำไม่ทัน

นอกจากนี้หน่วยงานที่เกี่ยวข้องได้พยายามเข้าช่วยเหลือชาวบ้านที่ประสบอุทกภัยอย่างเร่งด่วน แต่ก็เป็นไปด้วยความยากลำบาก เนื่องจากน้ำท่วมสูงหลายพื้นที่ยากต่อการเข้าไปช่วยเหลือ

ขณะที่สมาชิก **[TikTok @karuna\_photo](https://www.tiktok.com/@karuna_photo/video/7441752728914709768)** โพสต์คลิปลุยน้ำออกมาจากบ้าน หลังโดนน้ำหลากเข้าท่วมอย่างไม่ทันตั้งตัว โดยระบุข้อความว่า **“เทศบาลอยู่ไหนจ้า ? #นํ้าท่วม #ยะลา #ตลาดมะพร้าวยะลา”**

โดยในคลิป ได้พยายามลุยฝ่ากระแสน้ำออกมา ซึ่งน้ำท่วมจนถึงคอ และได้พยายามเกาะเชือกค่อยๆ เดินออกมา และยังไม่มีเจ้าหน้าที่หรือหน่วยงานไหนเข้าไปช่วยเหลือ รวมทั้งยังหวั่นว่าน้ำที่ท่วมสูงจะทำให้ไฟฟ้าชอร์ต อยากให้เจ้าหน้าที่เข้ามาตัดไฟให้หน่อย รวมทั้งชาวบ้านในพื้นที่ก็ต้องช่วยเหลือกันเอง เพราะไม่มีใครเข้ามาช่วย

