---
layout: post
code: "ART2411040742MICHB6"
origin_url: "https://www.khaosod.co.th/special-stories/news_9489446"
image: "https://github.com/user-attachments/assets/e999ec9f-62ed-4512-8fb5-54028a7ed8d3"
title: "ร้านโพสต์ตามหาลูกค้า ค่าอาหาร 2 พันบาท โอนเงินเกินมา 2 แสนบาท"
description: "ร้านเนื้อ ล้วนล้วน โพสต์ประกาศตามหาลูกค้า ค่าอาหาร 2 พันบาท แต่โอนเงินเกินมา 2 แสนบาท วอนติดต่อกลับด่วน คาดลืมใส่จุดทศนิยม"
category: "SPECIAL_STORIES"
language: "th"
date: 2024-11-04T07:46:47.574Z
---

# ร้านโพสต์ตามหาลูกค้า ค่าอาหาร 2 พันบาท โอนเงินเกินมา 2 แสนบาท

[![ร้านโพสต์ตามหาลูกค้า ค่าอาหาร 2 พันบาท โอนเงินเกินมา 2 แสนบาท](https://www.khaosod.co.th/wpapp/uploads/2024/11/onlyymeat03.jpg "ร้านโพสต์ตามหาลูกค้า ค่าอาหาร 2 พันบาท โอนเงินเกินมา 2 แสนบาท")](https://www.khaosod.co.th/wpapp/uploads/2024/11/onlyymeat03.jpg)

_**ร้านเนื้อ ล้วนล้วน โพสต์ประกาศตามหาลูกค้า ค่าอาหาร 2 พันบาท แต่โอนเงินเกินมา 2 แสนบาท วอนติดต่อกลับด่วน คาดลืมใส่จุดทศนิยม**_

วันที่ 4 พ.ย. 2567 ผู้สื่อข่าวรายงานว่า เพจเฟซบุ๊กชื่อ **เนื้อ ล้วนล้วน** โพสต์ตามหาลูกค้าโอนเงินเกิน ซึ่งค่าอาหารจำนวน 2,020.91 บาท แต่ลูกค้าโอนมาถึง 2 แสนบาท

ทางร้าน ระบุข้อความว่า ขออนุญาตตามหาลูกค้าที่มาทานอาหารเมื่อวานค่ะ (3/11/67) ที่เนื้อล้วนล้วน สาขาราชพฤกษ์ เวลาเช็คบิล 19.50 น.

เนื่องจากลูกค้าได้โอนเงินค่าอาหารเกิน เป็นจำนวนเงิน 2xx,xxx .- หากพบเห็นโพสต์นี้แล้วสามารถติดต่อเข้ามาทางอินบล็อกหรือเบอร์ติดต่อทางร้านได้เลยนะคะ

[![](https://www.khaosod.co.th/wpapp/uploads/2024/11/onlyymeat-696x392.jpg)](https://www.khaosod.co.th/wpapp/uploads/2024/11/onlyymeat.jpg)

จากนั้นทางเพจร้านคอมเมนต์เพิ่มเติมใต้โพสต์ว่า กลัวจะดราม่ากันไปมากกว่านี้ แอดมินนำยอดโอนเข้าให้ดูน้า ถึงตอนนี้ ลูกค้าก็ยังไม่ติดต่อกลับนะคะ แต่ทางร้านเปิดกล้องดูและทราบตัวลูกค้าเรียบร้อยค่ะ ขอบพระคุณพี่ๆน้องๆ ทุกคนนะคะ ที่ห่วงใยทั้งทางร้านและลูกค้า

ทางร้านนำภาพบิลรายการอาหารของลูกค้าและยอดเงินที่รับโอน โดยในบิลนั้นค่าอาหารคือ **2,020.91 บาท แต่ลูกค้าโอนเข้ามาจำนวน 202,091 บาท**

โดยมีคนเข้ามาคอมเมนต์ถามร้านว่า ลูกค้าเป็นชาวต่างชาติหรอคะ แอดมิน ทางร้านตอบกลับไปว่า เป็นคนไทยค่ะ แกน่าจะลืมใส่จุดทศนิยมค้าบ

[![](https://www.khaosod.co.th/wpapp/uploads/2024/11/onlyymeat01-696x392.jpg)](https://www.khaosod.co.th/wpapp/uploads/2024/11/onlyymeat01.jpg)

_ภาพประกอบจาก : [FB เนื้อ ล้วนล้วน](https://www.facebook.com/onlyymeat)_