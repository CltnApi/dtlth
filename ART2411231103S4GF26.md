---
layout: post
code: "ART2411231103S4GF26"
origin_url: "https://www.khaosod.co.th/special-stories/news_9518522"
image: "https://github.com/user-attachments/assets/09fcd9eb-6dd7-4ac7-8b54-7da9a862e794"
title: "รันวงการเบเกอรี่! ร้านดังโดนตก เนรมิต 'เค้กคุณหนูเอวา' สวยติดแกรม เหมือนเป๊ะ"
description: "รันวงการเบเกอรี่! ร้านดังโดนตก เนรมิต 'เค้กคุณหนูเอวา' สวยติดแกรม เหมือนเป๊ะ"
category: "SPECIAL_STORIES"
language: "th"
date: 2024-11-23T12:00:10.440Z
---

# รันวงการเบเกอรี่! ร้านดังโดนตก เนรมิต 'เค้กคุณหนูเอวา' สวยติดแกรม เหมือนเป๊ะ

[![รันวงการเบเกอรี่! ร้านดังโดนตก เนรมิต 'เค้กคุณหนูเอวา' สวยติดแกรม เหมือนเป๊ะ](https://www.khaosod.co.th/wpapp/uploads/2024/11/tiger231167-3.jpg "รันวงการเบเกอรี่! ร้านดังโดนตก เนรมิต 'เค้กคุณหนูเอวา' สวยติดแกรม เหมือนเป๊ะ")](https://www.khaosod.co.th/wpapp/uploads/2024/11/tiger231167-3.jpg)

**กล้ากินมั้ย? ร้านดังต้านกระแสไม่ไหว จัดให้ ‘เค้กคุณหนูเอวา’ สวยติดแกรม ตาแป๋ว ละเอียดเหมือนเป๊ะ ลูกค้าแห่เอ็นดู โดนตกเพียบ**

นาทีนี้คงไม่มีใครมาแรง ฟีเวอร์ไปกว่า **“น้องเอวา”** หรือเจ้าของฉายา **“คุณหนูเอวา”** เสือโคร่งสีทอง-เสือโคร่งสตรอว์เบอร์รี ซุป’ตาร์ แห่งเชียงใหม่ไนท์ซาฟารี อีกแล้ว ที่ความฮอต ลุกส์คุณหนูสุดแกลม ขนแลดูนุ่มสะอาดสะอ้านนี้ ทำให้เกิดกระแสไวรัลหลงรักช่วงข้ามคืน

**อ่านต่อ :**

–[เชียงใหม่ไนท์ซาฟารี เปิดตัว “น้องเอวา” เสือสาวตาแป๋ว เจอแซว ‘ขอบัตรจกพุงด่วน’](https://www.khaosod.co.th/special-stories/news_9513306)

–[แกลมมาก! “คุณหนูเอวา” น่ารักใจเจ็บ ขนาดเพจ ‘ขาหมู แอนด์เดอะแก๊ง’ ยังโดนตก](https://www.khaosod.co.th/special-stories/news_9515635)

[![](https://www.khaosod.co.th/wpapp/uploads/2024/11/tiger231167-5.jpg)](https://www.khaosod.co.th/wpapp/uploads/2024/11/tiger231167-5.jpg)

ไม่เพียงแต่ชาวเน็ตที่โดน **‘คุณหนูเอวา’** ตกเท่านั้น แต่ล่าสุด **“ร้านเวทย์มนต์”** คาเฟ่ชื่อดังใน ที่มักครีเอทเค้กสุดแปลก เคยเปิดตัวเค้กตามสั่งของลูกค้าเป็นรูป **‘หมูเด้ง’** มาแล้วนั้น ก็โดนตกด้วยเช่นกัน

[![](https://www.khaosod.co.th/wpapp/uploads/2024/11/tiger231167-4.jpg)](https://www.khaosod.co.th/wpapp/uploads/2024/11/tiger231167-4.jpg)

ส่งให้ได้ออกมาสร้างสรรค์ลายใหม่ ซึ่งนั่นก็คือ ลาย **“เค้กน้องเอวา”** เสือสาวหน้าแบ๊ว ตาแป๋ว ตัวสีขาวลายส้มประจำสวนสัตว์ พร้อมระบุข้อความว่า **“มาแล้ว ๆ เค้กน้องเอวา เสือน้อย แห่ง ไนท์ ซาฟารี แอดโดนตกละหนึ่ง”**

เรียกได้ว่า ทำออกมารูปร่าง หน้าตาแบ๊วเหมือนน้องเอวา งานนี้เมื่อโพสต์ดังกล่าวถูกแชร์ออกไป ต่างก็มีเหล่าชาวเน็ตเข้ามาคอมเมนต์แสดงความคิดเห็นเป็นจำนวนมาก ไม่ว่าจะบอกว่า งานไวเวอร์ , คนทําสุดยอด , เค้กน่ารักจัง , ไม่กล้ากินเลย , ตามมาติ่งน้องเอวา



