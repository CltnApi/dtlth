---
layout: post
code: "ART241128095173VW6B"
origin_url: "https://www.khaosod.co.th/sports/news_9525756"
image: "https://github.com/user-attachments/assets/e5a7f253-a6e1-40ca-a900-b5651b33b8be"
title: "โรดรี เผยเอง คืนสนามช่วย แมนเชสเตอร์ ซิตี้ ได้เมื่อไร"
description: "โรดรี กองกลางทีมชาติสเปน เจ้าของรางวัลบัลลงดอร์ปีล่าสุด ออกมาเปิดเผยเรื่องอาการบาดเจ็บของตัวเอง และตั้งเป้าว่าจะกลับมาลงสนามช่วยต้นสังกัดอย่าง"
category: "SPORTS"
language: "th"
date: 2024-11-28T10:07:40.205Z
---

# โรดรี เผยเอง คืนสนามช่วย แมนเชสเตอร์ ซิตี้ ได้เมื่อไร

[![โรดรี เผยเอง คืนสนามช่วย แมนเชสเตอร์ ซิตี้ ได้เมื่อไร](https://www.khaosod.co.th/wpapp/uploads/2024/11/rodry.jpg "โรดรี เผยเอง คืนสนามช่วย แมนเชสเตอร์ ซิตี้ ได้เมื่อไร")](https://www.khaosod.co.th/wpapp/uploads/2024/11/rodry.jpg)

โรดรี กองกลางทีมชาติสเปน เจ้าของรางวัลบัลลงดอร์ปีล่าสุด ออกมาเปิดเผยเรื่องอาการบาดเจ็บของตัวเอง และตั้งเป้าว่าจะกลับมาลงสนามช่วยต้นสังกัดอย่าง แมนเชสเตอร์ ซิตี้ แชมป์เก่าของพรีเมียร์ ลีก อังกฤษ ให้ได้ภายในฤดูกาลนี้ หลังช่วงหลังผลงานของทีมเรือใบสีฟ้าดูจะแย่ลงไปมาก

ก่อนหน้านี้ โรดรี ได้รับบาดเจ็บเข่าขวาในเกมที่พวกเขาเสมอกับ อาร์เซนอล 2-2 เมื่อเดือนกันยายน และทาง เป๊ป กวาร์ดิโอลา กุนซือของ แมนเชสเตอร์ ซิตี้ เคยออกมาเปิดเผยว่าอาการบาดเจ็บดังกล่าวอาจทำให้กองกลางเลือดกระทิงดุรายนี้อาจต้องพักยาวจนจบฤดูกาล ขณะที่ผลงานล่าสุดของแมนฯ ซิตี้ พวกเขาไม่ชนะใคร 6 เกมติดต่อกันรวมทุกรายการ

ล่าสุดโรดรีเผยกับเดอะเรสต์อีสฟุตบอลพ็อดแคสต์ ว่า “เป้าหมายของผม คือ การกลับมาในฤดูกาลนี้ ผมยังไม่ยอมแพ้ในฤดูกาลนี้ แต่ผมไม่ต้องการจะทำอะไรผิดพลาด เปาหมายของผม คือ 6 หรือ 7 เดือน ผมรู้สึกดีขึ้นมากกว่าที่เคยคิดไว้ ผมมีความสุขกับการพัก หากมันสามารถพูดแบบนั้นได้”

“ความรู้สึกของผมไม่ได้เหมือนกับรอยแตก เข่าของผมยังมั่นคง ผมมั่นใจว่ามันไม่ได้เลวร้ายเกินไป แต่ผมมีสภาพจิตใจในแง่บวกในตอนนี้ และมันก็แค่นั้น, ในช่วงเดือนครึ่งแรกนั้นมันแย่มากในส่วนของความเจ็บปวด ตอนนั้นผมไม่สามารถเดินได้เลย แต่ตอนนี้มันดีขึ้นแล้ว”