---
layout: post
code: "ART2411211357C0BG51"
origin_url: "https://www.khaosod.co.th/sports/news_9515932"
image: "https://github.com/user-attachments/assets/f9950bec-60ea-40c4-a135-93a8c7391415"
title: "บุคลากรข่าวสด ร่วมปรับปรุงหลักสูตรสาขาวิชาสื่อสารมวลชนทางกีฬา ม.บูรพา"
description: "นายกิติศักดิ์ เจ้าดารี ผู้สื่อข่าวกีฬาข่าวสด ร่วมปรับปรุงหลักสูตร คณะวิทยาศาสตร์การกีฬา หลักสูตรศิลปศาสตรบัณฑิต สาขาวิชาสื่อสารมวลชนทางกีฬา พ.ศ. 2569"
category: "SPORTS"
language: "th"
date: 2024-11-21T14:20:58.145Z
---

# บุคลากรข่าวสด ร่วมปรับปรุงหลักสูตรสาขาวิชาสื่อสารมวลชนทางกีฬา ม.บูรพา

[![บุคลากรข่าวสด ร่วมปรับปรุงหลักสูตรสาขาวิชาสื่อสารมวลชนทางกีฬา ม.บูรพา](https://www.khaosod.co.th/wpapp/uploads/2024/11/ghjyr.jpg "บุคลากรข่าวสด ร่วมปรับปรุงหลักสูตรสาขาวิชาสื่อสารมวลชนทางกีฬา ม.บูรพา")](https://www.khaosod.co.th/wpapp/uploads/2024/11/ghjyr.jpg)

เมื่อวันที่ 21 พ.ย.67 ที่**[คณะวิทยาศาสตร์การกีฬา](https://fss.buu.ac.th/)** มหาวิทยาลัยบูรพา ผศ.ดร.นฤพนธ์ วงศ์จตุรภัทร คณบดีคณะวิทยาศาสตร์การกีฬา เป็นประธานในการจัดประชุมคณะกรรมการวิพากษ์หลักสูตรปรับปรุงหลักสูตร พ.ศ. 2569 คณะวิทยาศาสตร์การกีฬา หลักสูตรศิลปศาสตรบัณฑิต สาขาวิชาสื่อสารมวลชนทางกีฬา โดยมี ผศ.ดร. วิรัตน์ สนธิ์จันทร์ รองคณบดีฝ่ายวิชาการ และพัฒนาคุณภาพการศึกษา​​ และ ผศ.ดร. สราลี สนธิ์จันทร์ อาจารย์ผู้รับผิดชอบหลักสูตรศิลปศาสตรบัณฑิต สาขาวิชาสื่อสารมวลชนทางกีฬา ในฐานะกรรมการและเลขานุการ เข้าร่วม

ครั้งนี้ นายกิติศักดิ์ เจ้าดารี ผู้สื่อข่าวกีฬา บ.ข่าวสด จำกัด ในฐานะศิษย์เก่า ซึ่งได้รับการแต่งตั้งให้เป็นกรรมการ (ผู้ทรงคุณวุฒิ) ร่วมกับ ดร.อนุชิต กุลวานิช กรรมการ (ผู้ทรงคุณวุฒิ), นายเกริกชัย คุณโฑ กรรมการ (ผู้ทรงคุณวุฒิ) เข้าร่วมประชุมปรับปรุงหลักสูตรดังกล่าว ตามกรอบมาตรฐานการจัดการศึกษาระดับอุดมศึกษา พ.ศ. 2565 ด้วย โดยบรรยากาศเป็นไปอย่างชื่นมื่น

![](https://www.khaosod.co.th/wpapp/uploads/2024/11/467670277_10162511138644645_4748463504447283413_n.jpg)