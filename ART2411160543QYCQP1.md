---
layout: post
code: "ART2411160543QYCQP1"
origin_url: "https://www.khaosod.co.th/breaking-news/news_9508222"
image: "https://github.com/user-attachments/assets/62882190-ab6f-411d-8f89-66f9572f9579"
title: "ด่วน ศาลอนุมัติออกหมายจับ กฤษอนงค์ 2 ข้อหา ตร.จ่อค้นบ้านพัก 2 แห่ง"
description: "ด่วน ศาลอนุมัติออกหมายจับ กฤษอนงค์ 2 ข้อหา ชี้ มีพฤติกรรมกระทำผิดตามที่ถูกกล่าวหาจริง ตำรวจเตรียมนำหมายค้น เข้าตรวจสอบบ้านพัก 2 แห่ง"
category: "HOT_NEWS"
language: "th"
date: 2024-11-16T07:05:28.624Z
---

# ด่วน ศาลอนุมัติออกหมายจับ กฤษอนงค์ 2 ข้อหา ตร.จ่อค้นบ้านพัก 2 แห่ง

[![ด่วน ศาลอนุมัติออกหมายจับ กฤษอนงค์ 2 ข้อหา ตร.จ่อค้นบ้านพัก 2 แห่ง](https://www.khaosod.co.th/wpapp/uploads/2024/11/kon1.jpg "ด่วน ศาลอนุมัติออกหมายจับ กฤษอนงค์ 2 ข้อหา ตร.จ่อค้นบ้านพัก 2 แห่ง")](https://www.khaosod.co.th/wpapp/uploads/2024/11/kon1.jpg)

**ด่วน ศาลอนุมัติออกหมายจับ กฤษอนงค์ 2 ข้อหา ชี้ มีพฤติกรรมกระทำผิดตามที่ถูกกล่าวหาจริง ตำรวจเตรียมนำหมายค้น เข้าตรวจสอบบ้านพัก 2 แห่ง**

วันที่ 16 พ.ย.2567 รายงานข่าวแจ้งว่า ภายหลังเมื่อช่วงเช้าที่ผ่านมา พ.ต.อ.มิ่งมนตรี ศิริพงษ์ ผกก.กลุ่มงานสอบสวน บก.ป. จะนำหลักฐานและคำให้การของพยานในคดีทั้งหมด เข้ายื่นคำร้องต่อศาลอาญาคดีทุจริตและประพฤติมิชอบกลาง

เพื่อขออนุมัติการออกหมายจับ น.ส.กฤษอนงค์ หรือ เจ๊พัช ในความผิดฐาน “กรรโชกทรัพย์” และ “เป็นตัวกลางเรียกรับสินบน” จากการกรณีแอบอ้างเรียกเงินจากกลุ่มผู้ต้องหาเครือข่ายดิไอคอน

ล่าสุดมีรายงานข่าวแจ้งว่า ศาลอาญาคดีทุจริตและประพฤติมิชอบกลาง ได้พิจารณาจากพยานหลักฐานแล้วเห็นว่า น.ส.กฤษอนงค์ มีพฤติกรรมกระทำผิดตามที่ถูกกล่าวหาจริง จึงเห็นควรให้ออกหมายจับในความผิดดังกล่าว จำนวน 2 ข้อหา

นอกจากนี้ พนักงานสอบสวน กก.2 บก.ป. อีกส่วนหนึ่งยังเดินทางไปยังศาลอาญารัชดา เพื่อขออนุมัติออกหมายค้นบ้านพักของ น.ส.กฤษอนงค์ ในพื้น กทม. และ จ.ปทุมธานี อีกด้วย เพื่อเตรียมนำกำลังเข้าตรวจค้นจับกุม