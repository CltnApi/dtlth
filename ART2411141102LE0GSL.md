---
layout: post
code: "ART2411141102LE0GSL"
origin_url: "https://www.khaosod.co.th/special-stories/news_9505805"
image: "https://github.com/user-attachments/assets/803efa7e-0644-498f-8bdf-182a962d5a8f"
title: "ชาวเน็ตกลับลำ ขอโทษ ‘ใหม่ ดาวิกา’ หลังโพสต์แรง ปมร้อนแม่หยัว"
description: "ขอโทษที่ใช้อารมณ์นำเหตุผล! เปิดโพสต์ชาวเน็ตล่าสุด ร่ายข้อความ ถึง ‘ใหม่ ดาวิกา’ หลังประกาศฟ้องเกรียนคีย์บอร์ดด่าแรง ปมร้อนแม่หยัว"
category: "SPECIAL_STORIES"
language: "th"
date: 2024-11-14T11:11:32.712Z
---

# ชาวเน็ตกลับลำ ขอโทษ ‘ใหม่ ดาวิกา’ หลังโพสต์แรง ปมร้อนแม่หยัว

[![ชาวเน็ตกลับลำ ขอโทษ ‘ใหม่ ดาวิกา’ หลังโพสต์แรง ปมร้อนแม่หยัว](https://www.khaosod.co.th/wpapp/uploads/2024/11/post141167-5.jpg "ชาวเน็ตกลับลำ ขอโทษ ‘ใหม่ ดาวิกา’ หลังโพสต์แรง ปมร้อนแม่หยัว")](https://www.khaosod.co.th/wpapp/uploads/2024/11/post141167-5.jpg)

**ขอโทษที่ใช้อารมณ์นำเหตุผล! เปิดโพสต์ชาวเน็ตล่าสุด ร่ายข้อความ ถึง ‘ใหม่ ดาวิกา’ หลังประกาศฟ้องเกรียนคีย์บอร์ดด่าแรง ปมร้อนแม่หยัว**

ทำเอาชาวเน็ตร้อนใจกันเลยทีเดียว หลังนางเอกสาว **“ใหม่ – ดาวิกา โฮร์เน่”** ไม่ขอทน ออกมาประกาศเตรียมฟ้อง คนที่คอมเมนต์ด่าแรง ปม **“แมวแม่หยัว”** พร้อมบอกว่าเงินที่ได้จะเอาไปทำบุญช่วยสัตว์

**อ่านข่าวที่เกี่ยวข้อง :**

[![](https://www.khaosod.co.th/wpapp/uploads/2024/11/davika141167-13.jpg)](https://www.khaosod.co.th/wpapp/uploads/2024/11/davika141167-13.jpg)

งานนี้เมื่อเรื่องราวดังกล่าวแขร์ออกไป ร้อนไปถึงโลกโซเชียลฯ ที่ล่าสุด มีชาวเน็ตได้ออกมาโพสต์ขอโทษ **“ใหม่ ดาวิกา”** แบบรัว ๆ ว่า

“สวัสดีค่ะ หนูอยากขอโทษคุณใหม่ ดาวิกาค่ะที่โควททวิตแรงไปจนส่งผลต่อสุขภาพจิตใจ ซึ่งตอนนั้นหนูยอมรับค่ะ ว่าหนูไม่พอใจกับการทวิตอันก่อนที่คุณใหม่ลงประมาณว่า ในฐานะนักแสดงอยากให้ละครฉายต่อ ไม่พอใจกับประโยคนี้มาก (มีต่อค่ะ) @DavikaH

เพราะรู้สึกว่าคุณใหม่เห็นแก่ตัว เห็นแก่ตัวเองมาก ๆ จนไม่ได้นึกถึงการทารุณแมวซึ่งเป็นเรื่องผิดกฎหมาย จึงเป็นที่มาของการโควทแรงในทวิตของคุณใหม่ค่ะ (2)”

**แล้วการที่หนูใช้คำว่าเห็นแก่ตัวมันแรงไปจริง ๆ ค่ะ หนูขอโทษคุณใหม่จากใจเลยค่ะ หนูรู้สึกผิดจนให้คำสัญญาเลยค่ะว่า จะไม่ใช้คำพูดรุนแรงกับใครในโลกโซเชียลอีกค่ะ**

**ขอโทษคุณใหม่อีกครั้งนะคะ @DavikaH และเสียใจกับการกระทำของตัวเองมาก ๆ ค่ะ จากใจเลยค่ะ พอเวลาผ่านไปถึงได้มีเวลากลับมาคิดทบทวนว่าสิ่งที่หนูทำไป มันไม่เหมาะสมกับใครจริง ๆ ค่ะ ไม่ว่ากับบุคคลไหนก็ไม่ควรได้รับคำพูดไม่ดีค่ะ หนูขอโทษอีกครั้งค่ะ**

ขอโทษแฟนคลับของคุณใหม่ด้วยค่ะ เข้าใจมาก ๆ เวลาใครมาด่าดาราที่ตัวเองชื่นชอบก็ไม่มีใครโอเคอยู่แล้ว ซึ่งหนูขอโทษจริง ๆ อีกครั้งค่ะ สามารถด่าหนูได้เต็มที่เลยค่ะ ตอนนี้หนูก็เสียใจกับการกระทำของตัวเองมาก ๆ เช่นกันค่ะ ขอโทษที่ใช้อารมณ์นำเหตุผลค่ะ”

[![](https://www.khaosod.co.th/wpapp/uploads/2024/11/post141167-2.jpg)](https://www.khaosod.co.th/wpapp/uploads/2024/11/post141167-2.jpg)