---
layout: post
code: "ART2411240956FWUNXY"
origin_url: "https://www.khaosod.co.th/sports/news_9519320"
image: "https://github.com/user-attachments/assets/5cc5411d-edbe-49c1-9606-6f0fea35feb5"
title: "ยอโควิช ดึง แอนดี เมอร์รีย์ เป็นโค้ช - เตรียมพร้อมก่อนลุยปีหน้า"
description: "สำนักข่าวบีบีซี รายงานว่า โนวัก ยอโควิช นักเทนนิสชื่อดังชาวเซอร์เบีย ได้ดึงตัว แอนดี เมอร์รีย์ อดีตนักเทนนิสเจ้าของแชมป์ 3 แกรนด์สแลม เข้ามาเป็นโค้ช"
category: "SPORTS"
language: "th"
date: 2024-11-24T10:25:41.402Z
---

# ยอโควิช ดึง แอนดี เมอร์รีย์ เป็นโค้ช - เตรียมพร้อมก่อนลุยปีหน้า

[![ยอโควิช ดึง แอนดี เมอร์รีย์ เป็นโค้ช - เตรียมพร้อมก่อนลุยปีหน้า](https://www.khaosod.co.th/wpapp/uploads/2024/11/mmar.jpg "ยอโควิช ดึง แอนดี เมอร์รีย์ เป็นโค้ช - เตรียมพร้อมก่อนลุยปีหน้า")](https://www.khaosod.co.th/wpapp/uploads/2024/11/mmar.jpg)

สำนักข่าวบีบีซี รายงานว่า โนวัก ยอโควิช นักเทนนิสชื่อดังชาวเซอร์เบีย ได้ดึงตัว แอนดี เมอร์รีย์ อดีตนักเทนนิสเจ้าของแชมป์ 3 แกรนด์สแลม เข้ามาเป็นโค้ชให้กับเจ้าตัวระหว่างการแข่งขันแกรนด์สแลมแรกของปี 2025 อย่างศึกออสเตรเลียน โอเพน

รางานระบุว่าทาง ยอโควิช กับ เมอร์รีย์ จะทำงานร่วมกันในช่วงปิดฤดูกาลเพื่อเตรียมพร้อมสำหรับการแข่งขันแกรนด์สแลม ออสเตรเลียน โอเพน ซึ่งมีโปรแกรมชิงชัยกันระหว่างวันที่ 12-26 มกราคม 2025 และถือเป็นครั้งแรกที่ เมอร์รีย์ ได้รับงานโค้ช หลังจากที่ประกาศแขวนแร็กเก็ตไปเมื่อเดือนสิงหาคม ซึ่งเป็นการปิดฉากเส้นทางการแข่งขันอาชีพกว่า 19 ปี

โดยทางยอโควิชได้เผยวีดีโอผ่านทางเอ็กซ์ พร้อมกับเผยว่า “เราเล่นด้วยกันตั้งแต่ตอนที่เรายังเด็ก, 25 ปี ในการเป็นคู่แข่งกัน และผลักดันกันไปสู่การก้าวข้ามขีดจำกัดของตัวเอง มันถึงเวลาแล้วที่ 1 ใน คู่ต่อสู้ที่ยากลำบากที่สุดของผมจะมาอยู่ในมุมของผมบ้าง”