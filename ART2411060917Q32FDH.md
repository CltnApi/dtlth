---
layout: post
code: "ART2411060917Q32FDH"
origin_url: "https://www.khaosod.co.th/entertainment/news_9493128"
image: "https://github.com/user-attachments/assets/e3562f4c-ab84-4408-890e-8954abe6f408"
title: "กามิน เล่า แน็ก ส่งข้อความบอกเลิก ตัดสินใจกลับเกาหลี ลั่น!ไม่มีปัญหาหึงหวง"
description: "มหากาพย์ความสัมพันธ์ของนักแสดงหนุ่ม แน็ก ชาลี กับ จีกามิน อินฟลูเอนเซอร์ชาวเกาหลีใต้ ถึงสาเหตุใดๆ ที่ต้องทำให้ทั้งคู่ยุติความสัมพันธ์กัน"
category: "ENTERTAINMENT"
language: "th"
date: 2024-11-06T09:31:59.690Z
---

# กามิน เล่า แน็ก ส่งข้อความบอกเลิก ตัดสินใจกลับเกาหลี ลั่น!ไม่มีปัญหาหึงหวง

[![กามิน เล่า แน็ก ส่งข้อความบอกเลิก ตัดสินใจกลับเกาหลี ลั่น!ไม่มีปัญหาหึงหวง](https://www.khaosod.co.th/wpapp/uploads/2024/11/gamin-nack061167-3.jpg "กามิน เล่า แน็ก ส่งข้อความบอกเลิก ตัดสินใจกลับเกาหลี ลั่น!ไม่มีปัญหาหึงหวง")](https://www.khaosod.co.th/wpapp/uploads/2024/11/gamin-nack061167-3.jpg)

มหากาพย์ความสัมพันธ์ของนักแสดงหนุ่ม **แน็ก ชาลี** กับ **จีกามิน** อินฟลูเอนเซอร์ชาวเกาหลีใต้ ถึงสาเหตุใดๆ ที่ต้องทำให้ทั้งคู่ยุติความสัมพันธ์กัน ซึ่งก่อนหน้านี้หลายคนออกมาบอกว่าเป็นเรื่องผลประโยชน์ ภาษา วัฒนธรรม และประเด็นสำคัญคือเรื่องของหัวใจ

![แน็ก ชาลี กับ จีกามิน](https://www.khaosod.co.th/wpapp/uploads/2024/11/gamin-nack061167-5.jpg)

ล่าสุดที่สาวกามิน บินข้ามน้ำมาเมืองไทย เพื่อแถลงข่าวแก้ต่างให้กับตัวเองในหลายๆ เรื่อง หนึ่งนั้นคือเรื่องของความสัมพันธ์ และสาเหตุเลิกลา บางช่วงบางตอน กามิน ตอบคำถาม

**อะไรที่ทำให้เจ็บช้ำน้ำใจที่สุด?** “จริงๆ วันนี้ออกมาเพื่อปกป้องตัวเองและครอบครัว ออกมาเพื่อพูดความจริง”

![แน็ก ชาลี กับ จีกามิน](https://www.khaosod.co.th/wpapp/uploads/2024/11/gamin-nack061167-6.jpg)

**พอจะเปิดเผยสาเหตุกับคู่กรณีได้ไหมว่าอะไรที่ทำให้ตัดขาดกัน?** “คิดว่าจริงๆ แล้วคนทั่วไปก็จะมีความเข้าใจที่แตกต่างกันได้บ้าง **โดยเฉพาะสำหรับดิฉันและฝั่งคู่กรณี อาจจะมีเรื่องของภาษาที่ไม่เข้าใจกัน** อาจจะมีเรื่องนิสัยเล็กๆ น้อยๆ บางอย่างที่มีความไม่เข้าใจในเรื่องของความแตกต่างเล็กๆ น้อยๆ **ที่อาจจะทำให้การอยู่ด้วยกันแล้วมันมีปัญหาจนต้องเลิกกัน** การคบกันจริงๆ ความรู้สึกไม่ได้มีปัญหาอะไรที่ใหญ่เลย”

ADVERTISEMENT

**คนรอบข้างมีส่วนทำให้เกิดปัญหาไหม?** “ไม่ได้มีเรื่องของบุคคลอื่นที่เป็นเหตุทำให้เลิกกัน จะเป็นเรื่องของความไม่เข้าใจเล็กๆ น้อยๆ มากกว่าที่ทำให้เลิกกัน สำหรับดิฉันพยายามอย่างเต็มที่มาตลอดเลย อาจจะมีปัญหาในเรื่องความไม่เข้าใจเล็กๆ น้อยๆ อย่างเดียว”

![แน็ก ชาลี กับ จีกามิน](https://www.khaosod.co.th/wpapp/uploads/2024/11/gamin-nack061167-2.jpg)

**รู้จักกันในสถานะไหน แฟน ผู้ร่วมงาน หรือเป็นลูกจ้างในบริษัทเขา?** “สำหรับดิฉันแล้วความสัมพันธ์ที่เกิดขึ้นกับฝั่งท่านนั้น **มีความรู้สึกว่าเป็นความรู้สึกระหว่างคู่รักด้วยกัน**”

**อะไรที่ทำให้ตัดสินใจกลับเกาหลี?** “**ตอนนั้นเพราะว่าได้รับข้อความที่เป็นข้อความให้เลิกกันสำหรับตอนนั้นรู้สึกว่าไม่ได้มีทางเลือกอื่นนอกจากการกลับประเทศเกาหลี**”

![แน็ก ชาลี กับ จีกามิน](https://www.khaosod.co.th/wpapp/uploads/2024/11/gamin-nack061167-1.jpg)

**ข้อความจากไหน?** “เป็นข้อความจากบุคคลท่านนั้นที่ทำงานด้วยกัน”

**วันนี้ความรู้สึกกามินกับบุคคลท่านนั้นคืออะไร?** “สำหรับกามินที่มีต่อบุคคลท่านนั้นจริงๆไม่ได้มีความรู้สึกอะไรมากเป็นพิเศษ แต่ก็ไม่ได้มีความรู้สึกในแง่ลบเลย พยายามคิดถึงแต่เรื่องดีๆ”

![](https://www.khaosod.co.th/wpapp/uploads/2024/11/gamin-nack061167-7.jpg)

**มีปัญหาการหึงหวงไหม?** “คิดว่าไม่น่าจะเกิดจากความหึงหวงอะไร แต่ว่าหลายคนมีความเข้าใจหลายๆ อย่างที่ไม่ตรงกัน เข้าใจกันได้ยาก **ไ**ม่ไ**ด้มีปัญหาของการหึงหวง**”