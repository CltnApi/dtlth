---
layout: post
code: "ART24112407275SJV8A"
origin_url: "https://www.khaosod.co.th/horoscope/news_9517873"
image: "https://github.com/user-attachments/assets/404b4db3-fee0-451f-8438-ea9ecf9b5ccd"
title: "ดวงเฮงดวงปัง - ราศีใดกำลังจะได้ลาภใหญ่ และราศีที่คู่หมั้นคู่สมรสจะขี้โมโหผิดปกติ"
description: "ลัคนา (ลั) ราศีเมษวันนี้ท่านมีรายได้ไม่แน่นอน ปัญหาเกี่ยวกับรายจ่ายของท่านแก้ไขยาก เพราะท่านมีกิจการที่จะต้องการทำโดยกว้างขวาง"
category: "HOROSCOPE"
language: "th"
date: 2024-11-24T08:14:24.296Z
---

# ดวงเฮงดวงปัง - ราศีใดกำลังจะได้ลาภใหญ่ และราศีที่คู่หมั้นคู่สมรสจะขี้โมโหผิดปกติ

[![ดวงเฮงดวงปัง - ราศีใดกำลังจะได้ลาภใหญ่ และราศีที่คู่หมั้นคู่สมรสจะขี้โมโหผิดปกติ](https://www.khaosod.co.th/wpapp/uploads/2024/11/ปก-1-วันจันทร์.jpg "ดวงเฮงดวงปัง - ราศีใดกำลังจะได้ลาภใหญ่ และราศีที่คู่หมั้นคู่สมรสจะขี้โมโหผิดปกติ")](https://www.khaosod.co.th/wpapp/uploads/2024/11/ปก-1-วันจันทร์.jpg)

**ดวงเฮงดวงปัง  
****วันจันทร์ที่ 25 พฤศจิกายน พ.ศ.2567  
****โดย…บุศพันธ์**

![ดวงเฮงดวงปัง - ราศีใดกำลังจะได้ลาภใหญ่ และราศีที่่หมั้นคู่สมรสจะขี้โมโหผิดปกติ](https://www.khaosod.co.th/wpapp/uploads/2024/11/ปก-2-วันจันทร์.jpg)

**ลัคนา (ลั) ราศีเมษ**

วันนี้ท่านมีรายได้ไม่แน่นอน ปัญหาเกี่ยวกับรายจ่ายของท่านแก้ไขยาก เพราะท่านมีกิจการที่จะต้องการทำโดยกว้างขวาง ญาติมิตรที่อยู่ห่างไกลจะไปมาหาสู่ จะมีงานใหม่ๆ เพิ่มเติมเข้ามาอีก ท่านกำลังจะได้ลาภใหญ่ในไม่ช้า อาจได้ลาภเป็นสิ่งของที่เคลื่อนที่ได้ยาก หรือได้สิ่งของชิ้นใหญ่มากๆ

**ลัคนา (ลั) ราศีพฤษภ**

วันนี้ท่านแก้ไขปัญหาใหญ่ๆ ให้ผ่านไปได้ด้วยดี แต่เรื่องจุกจิกหยุมหยิมและต้องทำซ้ำยังเป็นปัญหารบกวนจิตใจของท่านอยู่ ถ้าท่านเคยเป็นหนี้ผู้ใดไว้นานจนลืมไปแล้ว จะถูกทวงหนี้แบบต้องจ่ายแล้วจ่ายอีก แต่อาจหมายถึงเรื่องอื่นๆ ที่ท่านเคยทำผิดพลาดไว้ในอดีตก็เป็นได้ การจับจ่ายใช้สอยยังคงมือเติบ

**ลัคนา (ลั) ราศีเมถุน**

วันนี้ท่านอาจได้เรือกสวนไร่นาจากความโชคร้ายของศัตรู หรือศัตรูอาจกลับใจมาให้ลาภแก่ท่านก็ได้ บริวารที่อ่อนโยนจะดูแลรักษาสิ่งของของท่านไม่ให้หายหกตกหล่น ซึ่งท่านไม่ควรรำคาญในเรื่องเหล่านี้ ไม่ควรไว้ใจผู้อื่นในเรื่องการเงิน ญาติมิตรบางคนจะเดินทางไกลมาพบท่าน และจะไม่ได้พบกันอีกนาน

**ลัคนา (ลั) ราศีกรกฎ**

วันนี้ท่านทำกิจการงานด้วยความเข้มแข็ง ได้แสดงความสามารถพิเศษของท่านให้ผู้ใหญ่เห็น ท่านไม่ควรโต้เถียงกับผู้ที่กำลังทำงานในหน้าที่ของเขา เพราะเรื่องอาจจะบานปลายได้โดยง่าย ผู้ใหญ่ในสำนักงานที่เคยเอ็นดูท่านอาจเจ็บไข้ได้ป่วย หรือหายหน้าไปไม่เจอท่าน คู่ครองคนรักช่วยงานท่านได้

**ลัคนา (ลั) ราศีสิงห์**

วันนี้ท่านได้ลาภจากผู้ใหญ่ใกล้ชิดและผู้ใหญ่ในสำนักงาน มีทัศนวิสัยอันลึกซึ้งกว้างขวางในการหาลาภผลให้ตนเอง บริวารบางคนที่ตกทุกข์ได้ยากจะมาขอความช่วยเหลือ ซึ่งท่านสามารถแก้ไขสถานการณ์ให้เขาได้ การเงินมีเรื่องพลิกผันบ่อยๆ ในระยะนี้ เดินทางไกลอาจมีเรื่องทะเลาะวิวาทหรือเรื่องเดือดร้อน

**ลัคนา (ลั) ราศีกันย์**

วันนี้ท่านไม่ควรยกย่องสรรเสริญบริวารของผู้อื่นว่าดีกว่าบริวารของท่าน จะมีผู้พยายามขออาศัยเช่าพื้นที่ในบ้านเรือนของท่าน โดยให้ค่าเช่าอย่างสูง ถ้าท่านให้เขาเช่าอยู่จะได้ประโยชน์ในอนาคต ลูกหลานจะประพฤติตัวเกเรดื้อรั้น หรือทำตัวต่อต้านและเป็นศัตรูกับท่าน จะทำอะไรควรถ่อมเนื้อถ่อมตัว

**ลัคนา (ลั) ราศีตุล**

วันนี้ท่านเดินทางทางน้ำนานนักไม่ดี ไม่ว่าเรื่องการพนันหรืออบายมุขใดๆ จะทำให้ท่านได้รับความเดือดร้อนทางกฎหมายทั้งสิ้น ไม่ควรต่อล้อต่อเถียงกับสตรีผู้ใหญ่ต่างๆ ทั้งสิ้น และควรเก็บวาจาของท่านไว้ใช้กับผู้อื่นจะดีกว่า รวมทั้งไม่ควรหยอกล้อญาติมิตรที่เป็นสตรีสูงอายุใดๆ เพราะเป็นการขัดลาภของท่าน

**ลัคนา (ลั) ราศีพิจิก**

วันนี้ท่านจะพบเหตุการณ์ใหม่ๆ ที่เกิดขึ้น เช่น มีศัตรูเป็นนักเลงหัวไม้ที่เกกมะเหรกเกเรโดยเปิดเผย อุปสรรคในทางการงานจะไม่เลวร้ายอย่างที่ผ่านมา เช่น ท่านหายป่วยจนไปรับงานสำคัญได้ แต่อีกไม่นานโรคภัยที่เคยเกิดขึ้นแล้วจะกลับมาอีกครั้ง ไม่ควรทำการเสี่ยงใดๆ ร่วมกับหุ้นส่วนคู่สัญญาหรือคู่ครองคนรัก

**ลัคนา (ลั) ราศีธนู**

วันนี้ท่านมีความเข้าใจและเห็นอกเห็นใจผู้ที่ท่านทราบว่าเขาตกทุกข์ได้ยาก ซึ่งท่านจะพยายามช่วยเหลือเท่าที่ทำได้ บางวันในระยะนี้ท่านอาจทำการงานพลาดพลั้งโดยไม่เจตนา รวมทั้งไม่ควรเอาเรื่องเอาราวกับใครให่มากนัก เพราะสามัญสำนึกของท่านเป็นสิ่งที่ไม่เหมาะสมและก่อให้เกิดศัตรูได้ง่ายมาก

**ลัคนา (ลั) ราศีมังกร**

วันนี้ท่านมีการช่วยเหลือผู้ที่ตกทุกข์ได้ยาก คู่หมั้นคู่สมรสจะขี้โมโหผิดปกติ ท่านหยอกล้อนิดเดียวก็โกรธเป็นไฟไหม้ป่า การติดต่อต่างๆ ค่อนข้างมีผลประโยชน์เข้ามาเกี่ยวข้องเสมอ บริวารจะลาไปเดินทางไกลไม่ควรอนุญาต ถึงแม้ผู้ขอจะเป็นผู้ใหญ่ก็ตาม เรื่องที่เกี่ยวกับบุตรบริวารในระยะนี้ไม่ดีแทบทุกเรื่อง

**ลัคนา (ลั) ราศีกุมภ์**

วันนี้ท่านควรสำรวมมีสติกับทุกการกระทำ เพราะระยะนี้อาจเกิดอุบัติเหตุรุนแรงกับท่านได้โดยง่าย ได้ข่าวดีในเรื่องการเงิน ท่านไม่ควรมองโลกในแง่ร้าย เพราะไม่มีใครทำอะไรท่านได้ นอกจากเสียทรัพย์เล็กน้อย และสุขภาพของท่านเองที่ต้องดูแลรักษา อาจมีการประชุมหรือชุมนุมกันในหมู่บริวารของท่าน

**ลัคนา (ลั) ราศีมีน**

วันนี้ท่านใกล้ชิดกับบริวารหรือผู้ที่อ่อนด้อยกว่าพอสมควร ส่วนพวกพ้องที่ทรงคุณวุฒิมากกว่าจะอยู่ห่างไกลหรือไม่ได้พบปะกันสักพักหนึ่ง จะได้บริจาคเงินเพื่อช่วยเหลือผู้อ่อนแอและเจ็บไข้ให้มีความเป็นอยู่ดีขึ้น อาจมีค่าใช้จ่ายที่สูงขึ้นเพื่อช่วยเหลือบริวาร เพื่อนเก่าที่ห่างกันไปจะกลับมาพบกันอีกครั้ง