---
layout: post
code: "ART24112603216GDL8K"
origin_url: "https://www.matichon.co.th/politics/news_4920397"
image: "https://github.com/user-attachments/assets/3d671335-47cc-4ab1-8921-4e584d6d4946"
title: "ภูมิธรรม ยันเร่งแก้ รธน. ทั้งฉบับ ขอทำสุดความสามารถ แม้ กม.ประชามติ ส่อถูกพัก 180 วัน"
description: "เมื่อเวลา 08.45 น. วันที่ 26 พฤศจิกายน ที่ทำเนียบรัฐบาล นายภูมิธรรม เวชยชัย รองนายกรัฐมนตรี และรัฐมนตรีว่าการกระทรวงกลาโหม ในฐานะแกนนำพรรคเพื่อไทย"
category: "POLITICS"
language: "th"
date: 2024-11-26T03:32:23.357Z
---

# ภูมิธรรม ยันเร่งแก้ รธน. ทั้งฉบับ ขอทำสุดความสามารถ แม้ กม.ประชามติ ส่อถูกพัก 180 วัน

[![เร่งแก้ รธน.](https://www.matichon.co.th/wp-content/uploads/2024/11/yunnrengh1.jpg "yunnrengh1")](https://www.matichon.co.th/wp-content/uploads/2024/11/yunnrengh1.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

#### **ภูมิธรรม ยัน เร่งแก้ รธน.ทั้งฉบับสุดความสามารถ ชี้ ได้แค่ไหนแค่นั้น แม้ กม.ประชามติส่อถูกพัก 180 วัน เมินถูก ‘ปชน.’  นำมาเป็นประเด็นโจมตี ไม่ทำตามสัญญา**

เมื่อเวลา 08.45 น. วันที่ 26 พฤศจิกายน ที่ทำเนียบรัฐบาล **นายภูมิธรรม เวชยชัย** รองนายกรัฐมนตรี และรัฐมนตรีว่าการกระทรวงกลาโหม ในฐานะแกนนำพรรคเพื่อไทย ให้สัมภาษณ์ถึงกรณีที่ นายชูศักดิ์ ศิรินิล รัฐมนตรีประจำสำนักนายกฯ เปรยว่าการแก้รัฐธรรมนูญ (รธน.) ทั้งฉบับ หากเสร็จไม่ทัน อาจจะขอแค่ให้มีการตั้งสภาร่างรัฐธรรมนูญ (ส.ส.ร.) ก็พอ ฉะนั้นจะต้องทำความเข้าใจประชาชนอย่างไร ว่า คงต้องรอแต่ละสภาโหวตยืนยันว่าการแก้ไขกฎหมายประชามติ ซึ่งตนไม่ทราบว่าผลจะออกมาเช่นไร หากต้องพัก 180 วันก็จะไม่สอดคล้องกับการแก้ไข รธน. แต่แนวโน้มน่าจะปล่อยไว้ 180 วัน เพื่อรอให้สภายืนยันตามร่างเดิมที่ให้ใช้มติเสียงข้างมาก ฉะนั้นทุกอย่างขณะนี้ยังไม่สามารถตอบได้ชัดเจนเพราะเราพยามเร่งทุกอย่างให้เป็นไปตามกระบวนการ

นายภูมิธรรม กล่าวว่า ความจริงตามแผนไม่ควรมีเรื่อง 180 วัน แต่เมื่อเกิดความจริงขึ้นมาแล้ว ด้วยความเป็นจริงที่เกิดขึ้นกับกระบวนการซึ่งก็เป็นปัญหาที่ต้องคิด ฉะนั้นทำได้แค่ไหนก็จะทำสุดความสามารถและขอดูแต่ละขั้นตอนก่อน

เมื่อถามว่า กังวลหรือไม่ที่พรรคประชาชนจะนำมาเป็นประเด็นโจมตี เนื่องจากพรรคเพื่อไทยไม่สามารถแก้ รธน.ทั้งฉบับตามที่หาเสียง นายภูมิธรรม อุทานว่า “โธ่” ก่อนกล่าวว่า สนใจประชาชน สนใจเรื่องบ้านเมืองหน่อย หากจะโจมตีทุกประเด็นบ้านเมืองคงเดินไปไม่ได้ และตนมองว่าไม่เป็นไรเพราะเขาแสดงความเห็นได้เพราะเป็นฝ่ายค้าน ซึ่งเหมือนเสียงบ่นไม่ว่ากันและมีสิทธิที่จะเสนอ

![เร่งแก้ รธน.](https://www.matichon.co.th/wp-content/uploads/2024/11/S__13467706_0.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)