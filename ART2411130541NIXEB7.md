---
layout: post
code: "ART2411130541NIXEB7"
origin_url: "https://www.khaosod.co.th/special-stories/news_9503233"
image: "https://github.com/user-attachments/assets/f8454640-87a3-4e2a-b013-9661f18d140c"
title: "หนุ่ม กรรชัย เปิดหลักฐานจับโป๊ะ แชท ฟิล์ม รัฐภูมิ แฉยังมีอีก พี่จะนวดไปเรื่อยๆ"
description: "หนุ่ม กรรชัย เปิดหลักฐานจับโป๊ะแชท ฟิล์ม รัฐภูมิ แฉยังมีอีก พี่จะนวดไปเรื่อยๆ ถ้าน้องพูดความจริง พี่จะได้เลิกนวด พี่ต้องการแค่นั้น "
category: "SPECIAL_STORIES"
language: "th"
date: 2024-11-13T05:46:05.441Z
---

# หนุ่ม กรรชัย เปิดหลักฐานจับโป๊ะ แชท ฟิล์ม รัฐภูมิ แฉยังมีอีก พี่จะนวดไปเรื่อยๆ

[![หนุ่ม กรรชัย เปิดหลักฐานจับโป๊ะ แชท ฟิล์ม รัฐภูมิ แฉยังมีอีก พี่จะนวดไปเรื่อยๆ](https://www.khaosod.co.th/wpapp/uploads/2024/11/num123-1.jpg "หนุ่ม กรรชัย เปิดหลักฐานจับโป๊ะ แชท ฟิล์ม รัฐภูมิ แฉยังมีอีก พี่จะนวดไปเรื่อยๆ")](https://www.khaosod.co.th/wpapp/uploads/2024/11/num123-1.jpg)

**หนุ่ม กรรชัย เปิดหลักฐานจับโป๊ะ แชท ฟิล์ม รัฐภูมิ แฉยังมีอีก พี่จะนวดไปเรื่อยๆ ถ้าน้องพูดความจริง พี่จะได้เลิกนวด พี่ต้องการแค่นั้น**

จากกรณีพิธีกรชื่อดัง หนุ่ม กรรชัย โพสต์ข้อความว่า “ตบทรัพย์กันเก่งเนอะ ล่าสุดมีคลิปเสียง ศิลปิน นักแสดงชื่อดัง ร่วมกับ นักร้องสาวนักตบ อ้าง “กรรชัย” ไฟเขียวออกโหนกระแส เรียก 20 ล้าน รอฟังข่าวเที่ยงวัน”

ต่อมาศิลปินดัง ฟิล์ม รัฐภูมิ ออกมาแถลงขอโทษ พร้อมยืนยันคลิปเสียงเป็นคลิปตัดต่อ เรื่องนี้แค่จะไปทำพีอาร์ให้กับดิไอคอนเท่านั้น ต่อมา หนุ่ม กรรชัย ส่งทนายความไปเอาผิดกลุ่มคนในคลิปเสียงนี้

โดยช่วงเช้าที่ผ่านมาในรายการ “กรรมกรข่าว คุยนอกจอ” ดำเนินรายการโดยนายสรยุทธ สุทัศนะจินดา เชิญ เจ๊พัช กฤษอนงค์ ประธานอำนวยการศูนย์ประสานงานส่งเสริมเครือข่าย-ออนไลน์ มาพูดคุยถึงประเด็นนี้ที่มีคลิปเสียงของตัวเองหลุดออกมา ระหว่างนั้นพิธีกรดัง หนุ่ม กรรชัย เข้ามาในรายการด้วย โดยเป็นการเผชิญหน้าครั้งแรกระหว่าง หนุ่ม กรรชัย กับ เจ๊พัช หลังมีคลิปหลุดออกมา

[![](https://www.khaosod.co.th/wpapp/uploads/2024/11/num123-5.png)](https://www.khaosod.co.th/wpapp/uploads/2024/11/num123-5.png)

หนุ่ม กรรชัย กล่าวว่า ตอนนี้มีหลักฐานอีกที่ตนยังไม่เปิดออกมา ทั้งหลักฐานไลน์ที่ตนคุยกับฟิล์ม แล้วฟิล์มกับเจ๊พัชอ้างว่า เป็นค่าไปพีอาร์ แต่ความจริงฟิล์มส่งข้อความมาตั้งแต่แรก ทำให้รู้ทุกอย่างว่าเกิดอะไรขึ้น มันแตกต่างกับที่คุณพูดสิ้นเชิง

[![](https://www.khaosod.co.th/wpapp/uploads/2024/11/num123-6.png)](https://www.khaosod.co.th/wpapp/uploads/2024/11/num123-6.png)

สำหรับความคืบหน้า วันที่ 13 พ.ย.67 ในรายการเที่ยงวันทันเหตุการณ์ หนุ่ม กรรชัย เปิดหลักฐานชิ้นสำคัญ เป็นแชทไลน์ที่นักแสดงหนุ่ม ฟิล์ม รัฐภูมิ ส่งข้อความมาหาคืนวันที่ 8 ต.ค.67 เป็นรายละเอียดภาพของบอสต่างๆ

ก่อนฟิล์มจะพิมพ์ข้อความว่า พี่ว่างมั้ยครับ ทำการบ้านรอให้แล้วครับ ว่างแล้วบอกนะครับพี่ชาย เดี๋ยวเอาไปส่งให้

[![](https://www.khaosod.co.th/wpapp/uploads/2024/11/num123-2.png)](https://www.khaosod.co.th/wpapp/uploads/2024/11/num123-2.png)

หนุ่ม กรรชัย ตอบว่า ฟิล์มตอนเข้าพี่โทรหานะ พี่อยู่ในงาน น่าจะนึกแน่ ก่อน ฟิล์ม ตอบว่าครับ

หนุ่ม กรรชัย กล่าวว่า ตอนที่ฟิล์มส่งข้อความมาก็รู้อยู่แล้วว่าเกิดอะไรขึ้น แต่ฟิล์มจะอ้างว่าไม่รู้ไม่ได้ ส่วนที่ฟิล์มติดต่อมาหาในวันที่ 8 ต.ค. เพราะวันที่ 7 ต.ค. ตนเริ่มเปิดเรื่องดิไอคอนในรายการ ก่อนวันรุ่งขึ้นในกลุ่มดิไอคอนมีการโพสต์เซฟบอส ทำให้ฟิล์มจะไม่รู้เรื่องนี้ได้อย่างไร

[![](https://www.khaosod.co.th/wpapp/uploads/2024/11/num123-3.png)](https://www.khaosod.co.th/wpapp/uploads/2024/11/num123-3.png)

ต่อมาหนุ่ม กรรชัย เปิดแชทที่ฟิล์มส่งมาวันที่ 9 ต.ค.67 ว่าวันนี้พี่หนุ่มสะดวกกี่โมงครับ ฝ่ายข้อมูลพร้อมครับ555 ก่อนหนุ่ม กรรชัย ตอบไปว่า วันศุกร์มาคุยกันได้มั้ย ฟิล์มตอบว่า ศุกร์ผมมีบิน ไปจีนกลับวันอาทิตย์

[![](https://www.khaosod.co.th/wpapp/uploads/2024/11/num123-8.png)](https://www.khaosod.co.th/wpapp/uploads/2024/11/num123-8.png)

หนุ่ม กรรชัย กล่าวว่า สิ่งที่ฟิล์มส่งมาเป็นข้อมูลที่บอกว่าเหล่าบอสทำไม่ถูก และมีข้อมูลที่เก็บมา โดยยังมีอันอื่นอีก แต่เอาแค่นี้ก่อน ขอนวดไปเรื่อยๆ ถ้ายังเมื่อยอยู่ พี่นวดให้เรื่อยๆ ถ้าน้องพูดความจริง พี่จะได้เลิกนวด พี่ต้องการแค่นั้น ทั้งกฤษอนงค์และฟิล์ม โดยทั้งหมดสะท้อนให้เห็นว่าทั้งคู่รู้เรื่องมาก่อน