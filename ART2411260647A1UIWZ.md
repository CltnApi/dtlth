---
layout: post
code: "ART2411260647A1UIWZ"
origin_url: "https://www.khaosod.co.th/special-stories/news_9521563"
image: "https://github.com/user-attachments/assets/a90a4d37-5737-4325-a93a-ca53e6319008"
title: "น้ำไม่อาบ เดือด โดนโพสต์ด่า ถามกลับ ทำประโยชน์อะไรให้สังคมบ้าง"
description: "น้ำไม่อาบ เดือด โดนโพสต์ด่า ถามกลับ ทำประโยชน์อะไรให้สังคมบ้าง ไล่ไปถามพ่อค้าแม่ค้าคิดยังไง เจอชาวเน็ตคอมเมนต์ภาพเดียว แห่ไลก์เพียบ!"
category: "SPECIAL_STORIES"
language: "th"
date: 2024-11-26T14:18:08.917Z
---

# น้ำไม่อาบ เดือด โดนโพสต์ด่า ถามกลับ ทำประโยชน์อะไรให้สังคมบ้าง

[![น้ำไม่อาบ เดือด โดนโพสต์ด่า ถามกลับ ทำประโยชน์อะไรให้สังคมบ้าง](https://www.khaosod.co.th/wpapp/uploads/2024/11/dont-shower.jpg "น้ำไม่อาบ เดือด โดนโพสต์ด่า ถามกลับ ทำประโยชน์อะไรให้สังคมบ้าง")](https://www.khaosod.co.th/wpapp/uploads/2024/11/dont-shower.jpg)

**น้ำไม่อาบ เดือด โดนโพสต์ด่า ถามกลับ ทำประโยชน์อะไรให้สังคมบ้าง ไล่ไปถามพ่อค้าแม่ค้าคิดยังไง เจอชาวเน็ตคอมเมนต์ภาพเดียว แห่ไลก์เพียบ!**

หลัง กลุ่มสมาชิกรถจักรยานยนต์ ที่รู้จักในนาม กลุ่มน้ำไม่อาบ รวมตัวออกทริปน้ำไม่อาบ หลายพันคัน มุ่งหน้า จ.เพชรบูรณ์ ซึ่งการรวมตัวของกลุ่มดังกล่าว ทำให้เกิดเสียงวิพากษ์วิจารณ์ในด้านลบตามมาเป็นจำนวนมาก นอกจากนี้ยังพบการทำผิดจราจร รวมถึงมีผู้เสียชีวิตจากการร่วมทริปดังกล่าว

ขณะที่โลกออนไลน์ ตั้งคำถาม และ วิจารณ์การรวมกลุ่มทริปน้ำไม่อาบ ที่ส่งผลต่อผู้ใช้รถใช้ถนน และสร้างความเดือดร้อนให้กับผู้ร่วมทาง

โดยมีผู้ใช้เฟซบุ๊กรายหนึ่ง โพสต์ข้อความผ่านทางเฟซบุ๊ก วิจารณ์กลุ่มดังกล่าวอย่างดุเดือด ความว่า **ไม่แปลกใจหรอกทำไมถึงคิดไม่ได้กัน ขนาดมีอุบัติเหตุเกิดขึ้นมากมาย และมีคนตายในทริป ยังไม่นับที่ชาวบ้านเค้าเดือดร้อนรำคาญ ยังไปกันจนจบทริป**

**คนปกติเค้าต้องคิดได้แล้ว แล้วไม่ใช่ปีนี้ปีแรก เค้าด่ากันทุกปีก็ยังไม่สำนึก กูจะคาดหวังเอาไรได้อีก นอกจากด่าอย่างเดียว 5555**

ต่อมาโพสต์ดังกล่าวกลายเป็นที่สนใจและมีผู้เข้ามาแสดงความคิดเห็นและแชร์ส่งต่อกันออกไปเป็นจำนวนมาก ซึ่งมีหนึ่งคอมเมนต์ที่ร่วมทริปน้ำไม่อาบ เข้ามาโต้เถียงกับเจ้าของโพสต์ โดยเขียนข้อความ ระบุว่า **แล้วคุณมึงทำประโยชน์ไรให้สังคมบ้างยังคับ..มึงไปถามพ่อค้าแม่ค้า ที่พักดูนะ..ว่าเขาคิดยังไง**

ต่อมามีผู้เอาภาพข่าวของข่าวสด เข้าไปตอบคอมเมนต์ดังกล่าว โดยเป็นข่าวที่ ทริปน้ำไม่อาบ ไม่จ่ายค่าที่พักแล้วหลบหนีออกมา ซึ่งมีผู้เข้าไปถูกใจเป็นจำนวนมาก

น้ำไม่อาบ เดือด โดนโพสต์ด่า ถามกลับ ทำประโยชน์อะไรให้สังคมบ้าง

