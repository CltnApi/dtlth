---
layout: post
code: "ART241112074200QM70"
origin_url: "https://www.khaosod.co.th/sports/news_9501786"
image: "https://github.com/user-attachments/assets/12c316e6-d503-4d9d-97a8-9c72ec8d1911"
title: "แลนด์โรเวอร์ เฟสติวัล ไทยแลนด์ คึกคัก 170 คนจาก 9 ชาติเปิดเส้นทางกทม.-เชียงคาน"
description: "ตามที่ชมรม &#8220;โรเวอร์ นัท ไทยแลนด์&#8221;ได้รับเกีย..."
category: "SPORTS"
language: "th"
date: 2024-11-12T07:51:05.069Z
---

# แลนด์โรเวอร์ เฟสติวัล ไทยแลนด์ คึกคัก 170 คนจาก 9 ชาติเปิดเส้นทางกทม.-เชียงคาน

[![แลนด์โรเวอร์ เฟสติวัล ไทยแลนด์ คึกคัก 170 คนจาก 9 ชาติเปิดเส้นทางกทม.-เชียงคาน](https://www.khaosod.co.th/wpapp/uploads/2024/11/uiri.jpg "แลนด์โรเวอร์ เฟสติวัล ไทยแลนด์ คึกคัก 170 คนจาก 9 ชาติเปิดเส้นทางกทม.-เชียงคาน")](https://www.khaosod.co.th/wpapp/uploads/2024/11/uiri.jpg)

ตามที่ชมรม “โรเวอร์ นัท ไทยแลนด์”ได้รับเกียรติให้เป็นเจ้าภาพจัดให้มีงานชุมนุมผู้รักรถยนต์ แลนด์ โรเวอร์ (Land Rover) นานาชาติ ขึ้นในประเทศไทย ในชื่อว่า “แลนด์โรเวอร์ เฟสติวัล 2024” (Landrover festival 2024) โดยมี หม่อมเจ้า ทิฆัมพร ยุคล เป็นองค์ประธานฯ และนาย เอก กฤชวงศ์สนิท ประธานชมรม โรเวอร์นัท ไทยแลนด์ เป็นเจ้าภาพในนามประเทศไทย

สำหรับปีนี้มีผู้ร่วมเดินทางประกอบด้วยสมาชิก ชมรมฯ จาก 9 ชาติ จำนวน 170 คน ร่วมด้วยรถยนต์ 120 คัน เดินทางมาท่องเที่ยวในเส้นทาง กรุงเทพมหานคร -เขาค้อ จ.เพชรบูรณ์ – เชียงคาน จ.เลย รวม 7 วัน ทั้งจะร่วมเทศกาลลอยกระทงบริเวณริมแม่น้ำโขง ที่ อ.เชียงคาน จังหวัดเลยอีกด้วย

![](https://www.khaosod.co.th/wpapp/uploads/2024/11/320549.jpg)

นาย ชลิตรัตน์ จันทรุเบกษา รองประธานคณะอนุกรรมการขับเคลื่อนอุตสหกรรมด้านกีฬา ในฐานะเลขานุการคณะกรรมการอำนวยการจัดงานฯ กล่าวว่า ที่ผ่านมาชมรมฯ เคยเป็นเจ้าภาพจัดงานชุมนุมแบบนี้ไปเมื่อปี 2015 ในชื่อ “สิงห์ เออีซี แลนด์ โรเวอร์ เฟสต์.ไทยแลนด์ 2015 “(Singha AEC Land Rover fest. Thailand 2015) มาแล้ว ซึ่งครั้งนั้นได้รับความสนใจจากนักขับแลนดฺ โรเวอร์และการจัดงานประสบความสำเร็จอย่างมาก โดยมีสมาชิกจากชาติต่างๆและไทย รวม 12 ชาติ เข้าร่วม ได้สร้างชื่อเสียงด้านการท่องเที่ยวของประเทศได้เยอะทีเดียว

“หลังจากปีนั้นสมาชิกชมรมฯ จากประเทศต่างๆ ได้กลับมาท่องเที่ยวในประเทศไทยอีกหลายครั้ง เช่น ชมรม โรเวอร์ นัท สิงคโปร์ (RoverNut Singapore) ได้มาใช้สถานที่ที่ อําเภอ ปาย จังหวัด แม่ฮ่องสอน เป็นสถานที่จัดงานที่สิงค์โปร์เป็นเจ้าภาพ เมื่อปี 2019 และมาเลเซียก็ได้เป็นเจ้าภาพมาจัดที่จังหวัดกระบี่ในปีถัดมา และ ครั้งนี้ เราก็ได้ขออนุญาตถ่ายภาพหมู่บริเวณท้องสนามหลวง ที่เห็นพระบรมมหาราชวัง และยังล่องเรือในแม่น้ำเจ้าพระยา จะขับไปพักที่เขาค้อ จ.เพชรบูรณ์ ไปจบที่งานลอยกระทงริมแม่น้ำโขง ที่ อ.เชียงคาน จังหวัดเลย ซึ่งเชื่อว่าภาพต่างๆที่ออกไปสู่สายตานานาชาติ ทางช่องทางสื่อ online ต่างๆจะเป็นประโยชน์ต่อการท่องเที่ยวของประเทศ ทั้งภูมิทัศน์ที่งดงามและเชิงวัฒนธรรมได้เป็นอย่างดี ตามนโยบายของรัฐบาล” นายชลิตรัตน์ กล่าว