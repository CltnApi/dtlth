---
layout: post
code: "ART2411191626OZP2G5"
origin_url: "https://www.khaosod.co.th/special-stories/news_9512969"
image: "https://github.com/user-attachments/assets/425f4acc-82a5-4a41-8cad-5564f858a020"
title: "ฉาวอีกแล้ว หลวงเจ้วัดดังเมืองกรุง ซุกหลัว-หนีเที่ยวไม่เกรงเจ้าอาวาส"
description: "ฉาวอีกแล้ว เพจดังแฉ หลวงเจ้วัดดังเมืองกรุง ย่านเพชรเกษม มีพฤติกรรมงามหน้า ซุกหลัว-หนีเที่ยว กินยาคุม ไม่เกรงกลัวแม้เจ้าอาวาสตักเตือน ทำชาวบ้านเอือมระอา"
category: "SPECIAL_STORIES"
language: "th"
date: 2024-11-19T16:36:06.967Z
---

# ฉาวอีกแล้ว หลวงเจ้วัดดังเมืองกรุง ซุกหลัว-หนีเที่ยวไม่เกรงเจ้าอาวาส

[![ฉาวอีกแล้ว หลวงเจ้วัดดังเมืองกรุง ซุกหลัว-หนีเที่ยวไม่เกรงเจ้าอาวาส](https://www.khaosod.co.th/wpapp/uploads/2024/11/monklove2.jpg "ฉาวอีกแล้ว หลวงเจ้วัดดังเมืองกรุง ซุกหลัว-หนีเที่ยวไม่เกรงเจ้าอาวาส")](https://www.khaosod.co.th/wpapp/uploads/2024/11/monklove2.jpg)

**ฉาวอีกแล้ว เพจดังแฉ หลวงเจ้วัดดังเมืองกรุง ย่านเพชรเกษม มีพฤติกรรมงามหน้า ซุกหลัว-หนีเที่ยว กินยาคุม ไม่เกรงกลัวแม้เจ้าอาวาสตักเตือน ทำชาวบ้านเอือมระอา**

วงการผ้าเหลืองร้อนแรงอีกครั้ง หลังเพจดัง [**คุณท้าวศรีสุวรรณภิรมย์ภักดี**](https://www.facebook.com/khunthao2557?__cft__[0]=AZXzKBEAStfLLXmV-y7fA-B7VE40iW9OMrvN6KtYcarxzt6SM0EuZyLndmVwLaYsP1p6euU3eUWM6ItemMJhajM2FPwNi5oNbcxW--B8VAmm8zRbjMwOoma-5YrhbM90CgpIDvDfhANN_aUnzIfbypnX4jnK45eVSgFhOmqIRf2XnE7MXN4mMX-LttmwW2d5OLE&__tn__=-UC%2CP-R) ออกมาโพสต์ข้อความผ่านเฟซบุ๊กว่า “พระวัดดัง ย่านเพชรเกษม มีพฤติกรรมเบ่งใส่เจ้าอาวาส ไม่เกรงกลัว เกรงใจเจ้าอาวาส บางวันใส่ชุดเหมือนฆราวาสเดินว่อน อาศัยในวัด ชุกหลัว บางวันใส่ชุด ปลอมตัวหนีเที่ยวกับพระคู่ขา  
เจ้าอาวาส เตือนไม่กลัว เป็นที่เอือมระอาแก่ศรัทธาสาธุชน

เผยพระรูปนี้มีการฉันยาคุม เทคฮอร์โมน เพื่อให้มีหน้าอก อวบอั๋น เสมือนเป็นผู้หญิงตามภาพ ข้อมูลเพิ่มเติม คือหาเงินโดยการเรี่ยไร อ้างตนเองจะบวช ชึ่งเงินหมดก็ทำเช่นเดิมแบบนี้ จึงเรียน สำนักข่าวตีแผ่พระอลัชชีพวกนี้ด้วย”

ทั้งนี้เพจดังกล่าวยังลงชื่อวัดในช่วงท้ายโพสต์อีกด้วย ซึ่งหลังจากที่โพสต์ดังกล่าวถูกเผยแพร่ออกไป มีการวิพากษ์วิจารณ์อย่างมาก อีกทั้งยังมีแชร์ต่อออกไปเป็นจำนวนมากด้วย

