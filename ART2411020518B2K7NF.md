---
layout: post
code: "ART2411020518B2K7NF"
origin_url: "https://www.khaosod.co.th/entertainment/news_9487063"
image: "https://github.com/user-attachments/assets/594c9d40-1346-4d62-b9fe-f6ac040b99b2"
title: "แป้ง อรจิรา เปิดตัวพี่ชายคนโตของน้องเลอา แม่ตกใจคำตอบสถานะแฟนลูกชาย"
description: "ไม่เคยพูดถึงมาก่อน แป้ง อรจิรา เปิดตัวพี่ชายคนโตของน้องเลอา อีกหนึ่งสมาชิกครอบครัว แม่ตกใจคำตอบ หลังถามสถานะแฟนของลูกชาย ไม่เคยเปิดตัวมาก่อนเลย"
category: "ENTERTAINMENT"
language: "th"
date: 2024-11-02T05:21:56.200Z
---

# แป้ง อรจิรา เปิดตัวพี่ชายคนโตของน้องเลอา แม่ตกใจคำตอบสถานะแฟนลูกชาย

[![แป้ง อรจิรา เปิดตัวพี่ชายคนโตของน้องเลอา แม่ตกใจคำตอบสถานะแฟนลูกชาย](https://www.khaosod.co.th/wpapp/uploads/2024/11/pangleiabro211679998.jpg "แป้ง อรจิรา เปิดตัวพี่ชายคนโตของน้องเลอา แม่ตกใจคำตอบสถานะแฟนลูกชาย")](https://www.khaosod.co.th/wpapp/uploads/2024/11/pangleiabro211679998.jpg)

ไม่เคยพูดถึงมาก่อน แป้ง อรจิรา เปิดตัวพี่ชายคนโตของน้องเลอา อีกหนึ่งสมาชิกครอบครัว แม่ตกใจคำตอบ หลังถามสถานะแฟนของลูกชาย

ไม่เคยเปิดตัวมาก่อนเลย แป้ง อรจิรา เปิดตัว ลูคัส พี่ชายคนโตของ น้องเลอา โดยเผยคลิปล่าสุด เปิดตัวพี่ชาย น้องเลอา พร้อมทั้งบอกด้วยว่า

“คลิปนี้แป้งจะพาทุกคนมาพบกับอีกหนึ่งสมาชิกของครอบครัวแป้งกันค่ะ เขาคือหนุ่มสิงคโปร์สุด Cute ที่พ่วงฐานะพี่ชายของเลอา ด้วย นั่นก็คือ “พี่ลูคัส” พี่ชายสุดน่ารักที่หวงน้องเลอาแบบสุดๆ เลย”

[![](https://www.khaosod.co.th/wpapp/uploads/2024/11/pangleiabro211673.jpg)](https://www.khaosod.co.th/wpapp/uploads/2024/11/pangleiabro211673.jpg)

“และคลิปนี้เราจะมาพูดกับพี่ลูคัสกันแบบเจาะลึกเพื่อให้ทุกๆ คนได้รู้จักเขากันมากขึ้น รวมถึงได้เห็นความน่ารักของพี่ลูคัสกันค่ะ และถ้าใครที่อยากทำความรู้จักกับพี่ลูคัสกันแล้ว เราไปดูความน่ารักของเขาในคลิปนี้กันค่าาาา”

โดยในคลิป แป้ง พร้อมทั้งสามี และ น้องลูคัส ลูกชาย ไปนั่งกินข้าวที่ร้านอาหารดัง ซึ่ง แป้ง กล่าวว่า _“ก่อนหน้านั้นยังไม่เคยพูดถึง ลูคัส เพราะไม่มีโอกาส รอบนี้มีโอกาสมาอยู่เมืองไทย 3 อาทิตย์ มีเวลาทำกิจกรรม มากขึ้น หลายๆคนก็อาจจะเห็น ”_

ADVERTISEMENT

[![](https://www.khaosod.co.th/wpapp/uploads/2024/11/pangleiabro2116711.jpg)](https://www.khaosod.co.th/wpapp/uploads/2024/11/pangleiabro2116711.jpg)

ด้าน ลูคัส เผยความรู้สึกตอนรู้ว่าจะมีน้องสาวว่า “ตกใจ ตอนนั่นผมอยู่สิงคโปร์ วันหนึ่งพ่อผมก็โทรมา ลูกมีน้องสาวแล้วนะ พ่อเพิ่งแต่งงานเอง ไม่ได้คิดมาก่อน ไม่ทันตั้งตัว”

_**ถามว่าเจอน้องเลอาครั้งแรกรู้สึกยังไง**_ ลูคัส ตอบว่า “ผมก็ไม่รู้เหมือนกันว่ารู้สึกยังไง ตัวเล็กมาก ห่ออยู่ในนั้น แต่คิดว่าน้องน่ารักมาก คิดว่าอาจจะสนุกก็ได้ที่มีน้อง ผมอยากเป็นพี่ชายเท่ๆ ให้ เลอา หลังๆมาน้องเริ่มคุ้นหน้าผม ผมก็เล่นกับน้องมากขึ้น”

[![](https://www.khaosod.co.th/wpapp/uploads/2024/11/pangleiabro2116712.jpg)](https://www.khaosod.co.th/wpapp/uploads/2024/11/pangleiabro2116712.jpg)

“ประเทศไทยอาหารดีกว่า สิงคโปร์เยอะเลย ผมชอบที่พ่อพาผมไปทานร้านเด็ดๆหลายที่ อร่อยกว่าที่สิงคโปร์เยอะเลย งานอดิเรกตอนนี้ผมเพิ่งเริ่มเล่นกีต้าร์ มาประเทศไทยก็อยากเล่นกีต้าร์มาก (แป้ง : ลูคัส ยืมกีต้าร์ของคุณพ่อแป้ง) ”

_**ถามว่ามีแฟนหรือคนที่ชอบไหม**_ ลูคัส เขินตอบว่า “เป็นเรื่องซับซ้อน ความสัมพันธ์ไม่ชัดเจน ไม่ได้เป็นแฟนกันแต่ก็เหมือน ทำทุกอย่างเหมือนเป็นแฟนกัน แต่ไม่มีสถานะแฟนอย่างเป็นทางการ ต้องใช้เวลา”

_แม่แป้ง ถึงกับตกใจลั่น “เด็กสมัยนี้มี situationship แล้วคืออะไร”_  
ถามต่อถึง สเป๊ก ผู้หญิง ลูคัส บอกว่า _“ชอบผู้หญิงน่ารัก สวย นิสัยดี ตัวเล็ก ตาโต พูดเก่ง ”_

ด้าน พ่อ เผยบ้างว่า “ไม่ได้สนใจผู้หญิงที่เขาชอบเท่าไหร่ แต่ผมสนใจว่าตอนนี้ชีวิตของลูกเป็นยังไง ตอนนี้เส้นทางชีวิตลูกอยู่ตรงไหน ผมจะได้สนับสนุนเขาถูก ”

[![](https://www.khaosod.co.th/wpapp/uploads/2024/11/pangleiabro211674.jpg)](https://www.khaosod.co.th/wpapp/uploads/2024/11/pangleiabro211674.jpg)

“การที่ผมทำให้เขาเห็นคุณค่าที่ครอบครัวเรายึดถือ มีปฏิสัมพันธ์กับชีวิตของลูก เลี้ยงให้เขาเป็นคนดี สิ่งเหล่านั้นสำคัญกับผมมากกว่า”

_“ผมไม่ค่อยสนใจชีวิตรักเขาเท่าไหร่ ผมว่าเขาต้องเจออะไรอีกเยอะ ยังต้องโตขึ้นอีกเยอะจากความสัมพันธ์ ลูคัสเป็นคนใจเย็น นิสัยดี ใจดี แล้วก็รักการเรียน”_