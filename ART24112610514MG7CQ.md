---
layout: post
code: "ART24112610514MG7CQ"
origin_url: "https://www.khaosod.co.th/breaking-news/news_9522252"
image: "https://github.com/user-attachments/assets/075b1ec9-22a9-46d5-a3fe-4aeba11da1dd"
title: "กรมอุตุนิยมวิทยา ประกาศเตือนฉบับ 3 ฝนหนัก-อากาศเย็น เปิดชื่อจังหวัดโดนเต็มๆ"
description: "กรมอุตุนิยมวิทยา ประกาศเตือนฉบับ 3 ฝนหนัก-อากาศเย็น เปิดชื่อจังหวัดได้รับผลกระทบ พยากรณ์สภาพอากาศวันพรุ่งนี้ เผยหลายภาคฝนตก "
category: "HOT_NEWS"
language: "th"
date: 2024-11-26T18:36:57.212Z
---

# กรมอุตุนิยมวิทยา ประกาศเตือนฉบับ 3 ฝนหนัก-อากาศเย็น เปิดชื่อจังหวัดโดนเต็มๆ

[![กรมอุตุนิยมวิทยา ประกาศเตือนฉบับ 3 ฝนหนัก-อากาศเย็น เปิดชื่อจังหวัดโดนเต็มๆ](https://www.khaosod.co.th/wpapp/uploads/2024/11/rain2-2.jpg "กรมอุตุนิยมวิทยา ประกาศเตือนฉบับ 3 ฝนหนัก-อากาศเย็น เปิดชื่อจังหวัดโดนเต็มๆ")](https://www.khaosod.co.th/wpapp/uploads/2024/11/rain2-2.jpg)

**กรมอุตุนิยมวิทยา ประกาศเตือนฉบับ 3 ฝนหนัก-อากาศเย็น เปิดชื่อจังหวัดได้รับผลกระทบ พยากรณ์สภาพอากาศวันพรุ่งนี้ เผยหลายภาคฝนตก**

เมื่อเวลา 17.00 น. วันที่ 26 พ.ย.2567 **[กรมอุตุนิยมวิทยา](https://www.tmd.go.th/)** ประกาศกรมอุตุนิยมวิทยา **เรื่อง ฝนตกหนักบริเวณภาคใต้ คลื่นลมแรงบริเวณอ่าวไทยตอนล่าง** **และอากาศหนาวเย็นบริเวณประเทศไทยตอนบน** **ฉบับที่ 3 (310/256****7****)** **(****มีผลกระทบตั้งแต่วันที่ 2****7****–****30** **พฤศจิกายน 256****7****)**

ความว่า บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงระลอกใหม่จากประเทศจีนจะแผ่ลงมาปกคลุมประเทศไทยตอนบนและทะเลจีนใต้ ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้จะมีกำลังแรงขึ้น

ในขณะที่หย่อมความกดอากาศต่ำกำลังแรงบริเวณทะเลจีนใต้ตอนล่างมีแนวโน้มเคลื่อนผ่านอ่าวไทยตอนล่างและประเทศมาเลเซียลงสู่ทะเลอันดามันตอนล่าง ทำให้ภาคใต้ตอนล่างมีฝนตกหนักถึงหนักมากหลายพื้นที่บริเวณ **จังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส พังงา ภูเก็ต กระบี่ ตรัง และสตูล**

ขอให้ประชาชนบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ส่วนคลื่นลมบริเวณอ่าวไทยและทะเลอันดามันจะมีกำลังแรงขึ้น โดยอ่าวไทยตอนบนและทะเลอันดามันมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร ส่วนอ่าวไทยตอนล่างมีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร ขอให้ชาวเรือควรเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งในช่วงวันดังกล่าวไว้ด้วย

สำหรับบริเวณประเทศไทยตอนบนจะมีอากาศเย็นถึงหนาวกับมีลมแรง โดยภาคตะวันออกเฉียงเหนืออุณหภูมิจะลดลง 4–6 องศาเซลเซียส ส่วนภาคเหนือ ภาคกลางรวมทั้งกรุงเทพมหานครและปริมณฑล และภาคตะวันออก อุณหภูมิจะลดลง 2-4 องศาเซลเซียส

ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรง ขอให้ติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา [http://www.tmd.go.th](http://www.tmd.go.th/index.php) หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 26 พฤศจิกายน พ.ศ. 2567 เวลา 17.00 น. กรมอุตุนิยมวิทยาจะออกประกาศฉบับต่อไปใน วันที่ 27 พฤศจิกายน พ.ศ. 2567 เวลา 05.00 น.  
[![](https://www.khaosod.co.th/wpapp/uploads/2024/11/36-618x696.jpg)](https://www.khaosod.co.th/wpapp/uploads/2024/11/36.jpg)

ขณะเดียวกัน กรมอุตุนิยมวิทยา พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงระลอกใหม่จากประเทศจีนได้แผ่ลงมาถึงประเทศเวียดนามตอนบน ประเทศลาวตอนบน และทะเลจีนใต้แล้ว คาดว่าจะแผ่ลงมาปกคลุมภาคตะวันออกเฉียงเหนือของประเทศไทยในวันพรุ่งนี้ (27 พ.ย. 67)

ลักษณะเช่นนี้จะทำให้บริเวณดังกล่าวมีอากาศเย็นลงกับมีลมแรง โดยภาคตะวันออกเฉียงเหนืออุณหภูมิจะลดลง 2–4 องศาเซลเซียส ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรง

ส่วนมรสุมตะวันออกเฉียงเหนือกำลังปานกลางยังคงพัดปกคลุมอ่าวไทยและภาคใต้ ทำให้ภาคใต้มีฝนตกหนักถึงหนักมากส่วนมากทางตอนล่างของภาค ขอให้ประชาชนบริเวณภาคใต้ตอนล่างระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

อนึ่ง ในช่วงวันที่ 27–30 พ.ย. 67 มรสุมตะวันออกเฉียงเหนือที่พัดปกคลุมอ่าวไทยและภาคใต้จะมีกำลังแรงขึ้น ประกอบกับหย่อมความกดอากาศต่ำกำลังแรงบริเวณทะเลจีนใต้ตอนล่างมีแนวโน้มเคลื่อนผ่านอ่าวไทยตอนล่างและประเทศมาเลเซียลงสู่ทะเลอันดามันตอนล่าง ทำให้ภาคใต้ตอนล่างมีฝนตกหนักถึงหนักมากหลายพื้นที่

ขอให้ประชาชนบริเวณภาคใต้ตอนล่างระวังอันตรายจากฝนตกหนักถึงหนักมากและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย สำหรับคลื่นลมบริเวณอ่าวไทยมีจะมีกำลังแรงขึ้น โดยอ่าวไทยตอนบนมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 3 เมตร

ส่วนอ่าวไทยตอนล่างมีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร ขอให้ชาวเรือควรเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งในช่วงวันดังกล่าวไว้ด้วย

ฝุ่นละอองในระยะนี้: ประเทศไทยตอนบนมีการสะสมฝุ่นละออง/หมอกควันอยู่ในเกณฑ์น้อย เนื่องจากลมที่พัดปกคลุมประเทศไทยมีกำลังปานกลางและมีการระบายอากาศดี

**ภาคเหนือ**

อากาศเย็นกับมีหมอกในตอนเช้า โดยมีฝนเล็กน้อยบางแห่ง  
อุณหภูมิต่ำสุด 19-24 องศาเซลเซียส  
อุณหภูมิสูงสุด 30-34 องศาเซลเซียส  
บริเวณยอดดอยอากาศหนาว อุณหภูมิต่ำสุด 8-15 องศาเซลเซียส  
ลมตะวันออกเฉียงเหนือ ความเร็ว 5-15 กม./ชม.

**ภาคตะวันออกเฉียงเหนือ**

อากาศเย็นในตอนเช้า โดยอุณหภูมิจะลดลง 2–4 องศาเซลเซียสกับมีลมแรง  
อุณหภูมิต่ำสุด 19-23 องศาเซลเซียส  
อุณหภูมิสูงสุด 30-32 องศาเซลเซียส  
บริเวณยอดภูอากาศเย็นถึงหนาว อุณหภูมิต่ำสุด 12-15 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคกลาง**

มีหมอกบางในตอนเช้า โดยมีฝนเล็กน้อยบางแห่ง  
อุณหภูมิต่ำสุด 23-25 องศาเซลเซียส  
อุณหภูมิสูงสุด 33-35 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.

**ภาคตะวันออก**

มีหมอกบางในตอนเช้า โดยมีฝนเล็กน้อยบางแห่ง  
อุณหภูมิต่ำสุด 23-26 องศาเซลเซียส  
อุณหภูมิสูงสุด 32-34 องศาเซลเซียส  
ลมตะวันออกเฉียงเหนือ ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 70 ของพื้นที่ และมีฝนตกหนักถึงหนักมากบางแห่ง  
บริเวณ **จังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 23-26 องศาเซลเซียส อุณหภูมิสูงสุด 28-33 องศาเซลเซียส

ตั้งแต่จังหวัดนครศรีธรรมราชขึ้นมา : ลมตะวันออกเฉียงเหนือ ความเร็ว 15-35 กม./ชม.  
ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

ตั้งแต่จังหวัดสงขลาลงไป : ลมตะวันออกเฉียงเหนือ ความเร็ว 20-35 กม./ชม.  
ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 60 ของพื้นที่ และมีฝนตกหนักบางแห่ง  
บริเวณ **จังหวัดกระบี่ ตรัง และสตูล**  
อุณหภูมิต่ำสุด 24-25 องศาเซลเซียส  
อุณหภูมิสูงสุด 28-32 องศาเซลเซียส  
ลมตะวันออก ความเร็ว 15-30 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

มีหมอกบางในตอนเช้า  
อุณหภูมิต่ำสุด 25-26 องศาเซลเซียส  
อุณหภูมิสูงสุด 32-35 องศาเซลเซียส  
ลมตะวันออกเฉียงเหนือ ความเร็ว 10-20 กม./ชม.  
[![](https://www.khaosod.co.th/wpapp/uploads/2024/11/daily-26-nov-2024-1700-557x696.png)](https://www.khaosod.co.th/wpapp/uploads/2024/11/daily-26-nov-2024-1700.png)