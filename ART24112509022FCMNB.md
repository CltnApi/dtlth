---
layout: post
code: "ART24112509022FCMNB"
origin_url: "https://www.khaosod.co.th/sports/news_9520523"
image: "https://github.com/user-attachments/assets/f6efc929-6277-415e-a1ac-d935d9e70e71"
title: "ผจก.มั่นใจ 1,000% -  เจก พอล กำปั้น ยูทูบเบอร์ ปิดดีลชก กาเนโล"
description: "ผู้จัดการของ เจก พอล นักมวยยูทูบเบอร์ ซึ่งเพิ่งเอาชนะคะแนน ไมก์ ไทสัน อดีตแชมป์โลกรุ่นเฮฟวี่เวตวัย 58 ปี มั่นใจไฟต์ปะทะ กาเนโล อัลวาเรซ ยอดมวยโ"
category: "SPORTS"
language: "th"
date: 2024-11-25T09:46:17.308Z
---

# ผจก.มั่นใจ 1,000% -  เจก พอล กำปั้น ยูทูบเบอร์ ปิดดีลชก กาเนโล

[![ผจก.มั่นใจ 1,000% -  เจก พอล กำปั้น ยูทูบเบอร์ ปิดดีลชก กาเนโล](https://www.khaosod.co.th/wpapp/uploads/2024/11/Canelo111.jpg "ผจก.มั่นใจ 1,000% -  เจก พอล กำปั้น ยูทูบเบอร์ ปิดดีลชก กาเนโล")](https://www.khaosod.co.th/wpapp/uploads/2024/11/Canelo111.jpg)

ผู้จัดการของ เจก พอล นักมวยยูทูบเบอร์ ซึ่งเพิ่งเอาชนะคะแนน ไมก์ ไทสัน อดีตแชมป์โลกรุ่นเฮฟวี่เวตวัย 58 ปี มั่นใจไฟต์ปะทะ กาเนโล อัลวาเรซ ยอดมวยโลกเม็กซิกัน กำลังจะเกิดขึ้นในปี 2025

นากีซา บีดาเรียน ผจก.ส่วนตัวของ เจก พอล นักชกวัย 27 ปีเจ้าของสถิติชนะ 12 แพ้ 1 ยืนยันว่า ซูเปอร์สตาร์ยูทูบ กำลังเดินหน้าเพื่อลองของจริงกับ กาเนโล นักชกวัย 34 ปี (ชนะ 62 แพ้ 2 เสมอ 2 น็อก 39) แชมป์โลกรุ่นซูเปอร์แบนตัมเวต 3 สถาบัน ดับเบิ้ลยูบีซี, ดับเบิ้ลยูบีเอ และ ดับเบิ้ลยูบีโอ ซึ่งบีดาเรียน เชื่อมั่น 1000% ว่า ตัวเลขที่เสนอให้ กาเนโล จะมากพอที่จะได้ขึ้นชกในกติกา 8 ยกๆ 3 นาที

อย่างไรก็ตามสื่อในวงการมวยมองว่าตัวเงินไม่ใช่ปัญหา เพียงแต่ กาเนโล ซึ่งมีทรัพย์สิน 250 ล้านเหรียญสหรัฐ อาจจะไม่อยากลดตัวลงไปชกไฟต์พิเศษ แต่หาก เจก พอล พิสูจน์ตัวเองเอาชนะนักชกระดับสูงได้สักคนจริงๆก่อน กาเนโล อาจจะรับข้อเสนอ

