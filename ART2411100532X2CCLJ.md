---
layout: post
code: "ART2411100532X2CCLJ"
origin_url: "https://www.khaosod.co.th/horoscope/news_9498470"
image: "https://github.com/user-attachments/assets/93ec2ed5-d185-4973-97be-93c91f6afd5e"
title: "ริว จิตสัมผัส เตือน 4 ปีนักษัตร เผยเตรียมรับมือสถานการณ์ปี2568"
description: "ดูไว้เพื่อเตือน ไม่ใช่งมงาย ริว จิตสัมผัส เตือน 4 ปีนักษัตร เผยเตรียมรับมือสถานการณ์ปี2568 - ภาพรวมประเทศไทย ต้องระวังเรื่องอะไรบ้าง"
category: "HOROSCOPE"
language: "th"
date: 2024-11-10T05:36:47.447Z
---

# ริว จิตสัมผัส เตือน 4 ปีนักษัตร เผยเตรียมรับมือสถานการณ์ปี2568

[![ริว จิตสัมผัส เตือน 4 ปีนักษัตร เผยเตรียมรับมือสถานการณ์ปี2568](https://www.khaosod.co.th/wpapp/uploads/2024/11/riwjit420251011679998.jpg "ริว จิตสัมผัส เตือน 4 ปีนักษัตร เผยเตรียมรับมือสถานการณ์ปี2568")](https://www.khaosod.co.th/wpapp/uploads/2024/11/riwjit420251011679998.jpg)

ดูไว้เพื่อเตือน ไม่ใช่งมงาย ริว จิตสัมผัส เตือน 4 ปีนักษัตร เผยเตรียมรับมือสถานการณ์ปี2568 – ภาพรวมประเทศไทย ต้องระวังเรื่องอะไรบ้าง

เตือนสถานการณ์ปี 2568 ริว จิตสัมผัส เผยคลิป [“ฟังหูไว้หู กับ ริวจิตสัมผัส เตือน 4 ปีนักษัตรสถานการณ์ ปี 2568 ดูไว้เพื่อเตือน ไม่ใช่งมงาย”](https://www.youtube.com/watch?v=hzpbyuBb5cw)

โดย ริว จิตสัมผัส เผยทั้ง 4 ปีชงในปี 2568 ว่า “เตือนฟังหูไว้หู ปี2568 เป็นปีที่ดี ของเมืองไทย เลข 168 เฮงทางเดียว ทำอะไรพุ่งทะยาน ปีหน้าหลายๆอย่างขอให้ดีขึ้น ทั้งเศรษฐกิจ การงาน การเงิน”

“ปีนักษัตรที่ชง 100 เปอร์เซ็นต์ คือ ปีกุน หมูธาตุน้ำ เป็นปีหมูที่ดี ปีแห่งการเริ่มต้นที่ดี อย่าร่วมลงทุนกับใครถ้าเราไม่ชัวร์ ถ้าเราไม่ดูแลตรวจเอกสาร ขี้เกียจอ่านเอกสาร อยู่บ้านเฉยๆอย่าทำ ถ้ามุ่งมั่นลุกขึ้นมาทำงานจะดีมาก”

“ปีหมูจะทำอะไรให้เริ่มตั้งแต่ พฤศจิกายนนี้เลย ทำแบบใจเย็นมีสติปัญญารอบคอบ จะประสบความสำเร็จ อย่าเชื่อใครง่าย ต้องตรวจสอบเอง ไม่อย่างนั้นจะโดนโกง จะพลาดได้ อย่าไว้ใจแม้แต่คนรัก , สุขภาพระวัง หัวเข่าดัง เดินเข่าพับเข่างอ ไขมันพอกตับ ความดัน วิงเวียน มึนหัวบ่อย เจ็บคอ”

[![](https://www.khaosod.co.th/wpapp/uploads/2024/11/riwjit420251011671.jpg)](https://www.khaosod.co.th/wpapp/uploads/2024/11/riwjit420251011671.jpg)

“ปีมะเส็งธาตุไฟ ปีแห่งการระวัง อะไรทำไม่ได้อย่าไปรับปากใคร ธุรกิจการค้าต้องรอบคอบ ถ้าไม่รู้จริงอย่าทำ ธุรกิจจะเสีย อย่าใจร้อน , สุขภาพ ตั้งแต่พฤศติกายน นี้ไป ระวังปวดหัว ปวดขมับ ปวดหลัง ปวดกระดูก ปรับเปลี่ยนที่นอนบ้าง ฝึกสมาธิผ่อนคลายก่อนนอน ป่วยให้ไปหาหมอให้ถูกทาง ไม่เกี่ยวกับผีสาง วิญญาณ ”

“อย่าประมาทเรื่องเอกสาร อาจถูกหลอกหมดตัว แยกให้ออกระหว่างเพื่อน หรือคนรักกับธุรกิจ อย่าบุ่มบ่ามการลงทุน ตั้งแต่พฤศจิกายนไป ค่อยๆ อย่าใจร้อน”

“ปีขาลธาตุไม้ เจอไฟ เป็นคนพูดดัง กล้าได้กล้าเสีย ปีหน้าไฟเผาไม้ ทำอะไรอย่าใจใหญ่ ทุ่มหมดตัว ไม่ฟังใคร กล้าได้กล้าเสียไม่ฟังคนใกล้ตัว ข้อเสีย อย่ารีบในงานที่เราไม่รู้จัก บางคนคิดจะลาออกจากงาน อย่าใจร้อน ท่องไว้เลย อดทน ใจเย็น จะสำเร็จได้ดั่งใจ รู้จักรอ ก้าวเดินอย่างรอบคอบ จะสำเร็จในปีหน้า ”

“สุขภาพ ระวังโรคความดัน หลอดเลือดหัวใจเฉียบพลัน ฝึกสมาธิบ้าง ธาตุไม้โดนไฟเผา ระวังเรื่องเวรกรรม ถ้าเชื่อเรื่องทำบุญ พิมพ์หนังสือธรรมะเป็นธรรมทานแจก ใช้แรงกายเป็นทาน คุมอารมณ์ธาตุไฟในตัวเอง ”

“ปีวอกธาตุเหล็ก เจอไฟหลอม ป่วยด้านจิตใจ ปีวอกคิดมาก ชอบโทษตัวเอง คิดไวทำไว แล้วพลาด โทษตัวเอง ร่าเริงภายนอก แต่ป่วยในใจ คิดมากขั้นไม่อยากอยู่ เก็บกด ต้องรู้สติ ตั้งแต่พฤศจิกายนนี้ไป ทำอะไรอย่ารีบร้อน ”

“ธุรกิจ การลงทุนอย่าโลภ ใครเสนอธุรกิจมีกำไรผิดปกติมาอย่าโลภ จะตกเป็นเหยื่อหมดตัว ปีหน้า อย่าร่วมหุ้นทำธุรกิจกับใคร ถ้าเราไม่ชำนาญ ไม่มั่นใจ , สุขภาพ มีอาการแพนิก ซึมเศร้า วิตกกังวล ให้บอกคนในครอบครัว ปรึกษาหมอ อย่าเก็บปัญหาไว้ที่ตัวเอง หาทางออกแก้ปัญหา ”

“ภาพรวมประเทศไทย และทั่วโลก ธุรกิจการค้าทั่วโลกจะมีการผันผวนเปลี่ยนแปลงไปในทางที่ค่อยๆ ดีขึ้น วงการแพทย์จะมีข่าวใหญ่ เทคโนโลยีทางการแพทย์ที่ก้าวหน้าในการรักษาโรค ให้ติดตามดูสถานการณ์มาเลเซีย เมียนมา อินเดีย จะเปลี่ยนแปลงทางธุรกิจ ภาวะผู้นำ การเมือง โดยเฉพาะ พม่า อินเดีย มีการเปลี่ยนแปลงอะไรกระทบเรา”

“ของบ้านเราผู้นำให้เตรียมตัวให้ดี เรื่องภัยพิบัติธรรมชาติ เตือนเรื่องภัยแล้ง ไฟป่า ปีหน้าจะมีภัยเกี่ยวกับไฟ ไฟป่า ภัยแล้ง การเผาไหม้ ต่างประเทศก็มีแผ่นดินสไลด์ แผ่นดินไหว ไฟป่า อากาศเป็นพิษ ”