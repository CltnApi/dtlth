---
layout: post
code: "ART24110507228O00WG"
origin_url: "https://www.khaosod.co.th/lifestyle/travel/news_9491052"
image: "https://github.com/user-attachments/assets/65dd0bf3-2edd-4df5-862e-801df4a4dfec"
title: "สุดฟิน! ที่เที่ยวแห่งใหม่ ม่อนกะหล่ำดอย 'บ่าโจ๊ะโข้ว-เพาะโจ๊ะ' เย็นสบาย ทิวทัศน์สวยงาม"
description: "เชียงใหม่ สุดฟิน! ที่เที่ยวแห่งใหม่ ม่อนกระหล่ำ บนยอดดอย \"บ่าโจ๊ะโข่ว-เพาะโจ๊ะ\" ขุนเขาแห่งธรรมชาติ อากาศเย็นสบาย ทิวทัศน์สวยงาม จุดชมวิวทะเลหมอก"
category: "LIFESTYLE"
language: "th"
date: 2024-11-05T07:36:31.786Z
---

# สุดฟิน! ที่เที่ยวแห่งใหม่ ม่อนกะหล่ำดอย 'บ่าโจ๊ะโข้ว-เพาะโจ๊ะ' เย็นสบาย ทิวทัศน์สวยงาม

[![สุดฟิน! ที่เที่ยวแห่งใหม่ ม่อนกะหล่ำดอย 'บ่าโจ๊ะโข้ว-เพาะโจ๊ะ' เย็นสบาย ทิวทัศน์สวยงาม](https://www.khaosod.co.th/wpapp/uploads/2024/11/IMG_4041.jpeg "สุดฟิน! ที่เที่ยวแห่งใหม่ ม่อนกะหล่ำดอย 'บ่าโจ๊ะโข้ว-เพาะโจ๊ะ' เย็นสบาย ทิวทัศน์สวยงาม")](https://www.khaosod.co.th/wpapp/uploads/2024/11/IMG_4041.jpeg)

**เชียงใหม่ สุดฟิน! ที่เที่ยวแห่งใหม่ ม่อนกะหล่ำ บนยอดดอย “บ่าโจ๊ะโข้ว-เพาะโจ๊ะ” ขุนเขาแห่งธรรมชาติ อากาศเย็นสบาย ทิวทัศน์สวยงาม จุดชมวิวทะเลหมอกมองเห็นสุดสายตา**

5 พ.ย. 67 – ผู้สื่อข่าวรายงานว่า “กระเพรา” อดิเรก บุญทา เจ้าของบ้านไผ่โฮมสเตย์ ต.บ้านแปะ อ.จอมทอง จ.เชียงใหม่ เปิดเผยว่า “ขุนแปะ” อยู่ในศูนย์พัฒนาโครงการหลวงขุนแปะ ไม่ได้มีเพียงดอกไฮเดรนเยียร์ หรือ นาขั้นบันได เท่านั้น แต่มีการปลูกกระหล่ำปลีชื่อดังอีกด้วย

![](https://www.khaosod.co.th/wpapp/uploads/2024/11/IMG_4039.jpeg)

ช่วงเข้าสู่ฤดูหนาวบนม่อนกระหล่ำแห่งนี้ มีทิวทัศน์ที่สวยงามบนยอดดอย “บ่าโจ๊ะโข่ว-เพาะโจ๊ะ” ขุนเขาแห่งธรรมชาติที่อากาศเย็นสบาย วันนี้ (5 พ.ย.67) อยู่ที่ 17 องศาฯและจะหนาวเย็นเรื่อยๆตลอดช่วงฤดูหนาว

![](https://www.khaosod.co.th/wpapp/uploads/2024/11/IMG_4040.jpeg)

สำหรับปีนี้มีทะเลหมอกให้ชมทุกวัน ชึ่งเป็นทะเลหมอกมองดูจนสุดสายตา เป็นที่เที่ยวแห่งใหม่ยังไม่มีใครรู้จักมากนัก จึงขอเชิญชวนมาสัมผัสกับบรรยากาศหนาวนี้ที่บนม่อนกระหล่ำแห่งนี้ สอบถามรายละเอียดได้ที่ 086-4375679(กระเพรา)