---
layout: post
code: "ART24111207427DX23L"
origin_url: "https://www.khaosod.co.th/sports/news_9501756"
image: "https://github.com/user-attachments/assets/b61aaafc-bd79-41ac-8832-adc24e07bd9e"
title: "บิ๊กอ้วน ส่งนักกีฬาทหารไทย ลุยคิ๊กบ็อกซิ่งทหารโลก"
description: "นางสาว ทิรา บุญาณี กิตติกรณ์ อุปนายกสมาคมกีฬาคิกบ็อกซิ่..."
category: "SPORTS"
language: "th"
date: 2024-11-12T07:51:05.358Z
---

# บิ๊กอ้วน ส่งนักกีฬาทหารไทย ลุยคิ๊กบ็อกซิ่งทหารโลก

[![บิ๊กอ้วน ส่งนักกีฬาทหารไทย ลุยคิ๊กบ็อกซิ่งทหารโลก](https://www.khaosod.co.th/wpapp/uploads/2024/11/ioy.jpg "บิ๊กอ้วน ส่งนักกีฬาทหารไทย ลุยคิ๊กบ็อกซิ่งทหารโลก")](https://www.khaosod.co.th/wpapp/uploads/2024/11/ioy.jpg)

นางสาว ทิรา บุญาณี กิตติกรณ์ อุปนายกสมาคมกีฬาคิกบ็อกซิ่งแห่งประเทศไทย ได้นำทีมนักกีฬาที่จะเข้าร่วมการแข่งขัน 1st CISM Open Military Kickboxing Championship ระหว่าง 19-25 พ.ย. 67 ณ สาธารณรัฐตุรกี เข้ารับฟังโอวาทจาก รมว.กห. ก่อนเดินทางไปร่วมการแข่งขันฯ โดยมี รอง ผอ.สสก.ทหาร เข้าร่วมฯ ณ ห้องรับรอง 1 อาคารบัญชาการ ทำเนียบรัฐบาล แขวงดุสิต เขตดุสิต กทม.

นายภูมิธรรม เวชยชัย รองนายกรัฐมนตรีและรัฐมนตรีว่าการกระทรวงกลาโหม กล่าวให้โอวาทแก่ทีมนักกีฬากองทัพไทย ที่ได้รับการฝึกซ้อมและสนับสนุนค่าใช้จ่ายในการเก็บตัวฝึกซ้อม และค่าเดินทางไปร่วมการแข่งขันจากสมาคมกีฬาคิ๊กบ็อกซิ่งแห่งประเทศไทยในฐานะสมาคมกีฬาคิ๊กบ็อกซิ่งที่ต้องดำเนินกิจกรรมกีฬานี้ในระดับโลกตามนโยบายของสหพันธ์กีฬาคิ๊กบ็อกซิ่งโลกหรือWorld Association of Kickboxing Organization WAKO ก่อนเดินทางไปเข้าร่วมการแข่งขัน 1st CISM Open Military Kickboxing Championship ระหว่างวันที่ 19-25 พ.ย. 67 ที่เมืองอันทัลยา สาธารณรัฐตุรกี

สรุปใจความสำคัญว่า กระผมรู้สึกเป็นเกียรติอย่างยิ่งที่สมาคมกีฬาคิกบ็อกซิ่งแห่งประเทศไทย และกองทัพไทย เข้าพบกระผมก่อนเดินทางไปแข่งขัน ขอแสดงความยินดีกับนักกีฬาและเจ้าหน้าที่ทุกท่านที่ได้มีโอกาสเป็นตัวแทนกองทัพไทยในการเดินทางไปแข่งขันครั้งนี้ ขอให้ท่านภูมิใจกับการทำหน้าที่ตรงนี้ การส่งนักกีฬาเข้าร่วมการแข่งขันถือเป็น soft power ของประเทศ สามารถแสดงออกถึงความเข้มแข็งของกองทัพไทยผ่านการเล่นกีฬา พวกเราคือความภาคภูมิใจ ขอให้มุ่งมั่นตั้งใจในการแข่งขัน และหวังว่าจะได้แสดงความยินดีในชัยชนะตอนเดินทางกลับ หรือถ้าไม่ได้รับชัยชนะ ก็ยินดีที่ให้พวกท่านมาเข้าพบได้ หากมีสิ่งใดที่ทางรัฐบาลหรือกระทรวงกลาโหมสามารถสนับสนุนท่านได้ กระผมก็ยินดี สุดท้ายนี้ถ้ามีไลฟ์สดจะติดตามคอยเชียร์เป็นกำลังใจให้พวกท่าน