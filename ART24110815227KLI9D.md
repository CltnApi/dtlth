---
layout: post
code: "ART24110815227KLI9D"
origin_url: "https://www.khaosod.co.th/entertainment/news_9497169"
image: "https://github.com/user-attachments/assets/decaa54d-bf9e-4226-be18-25ac6e51b480"
title: "ปุ๊กลุก ฝนทิพย์ เร่งวันเร่งคืน ร้องเพลงรอ ไมค์ ภัทรเดช จะขอก็รีบขอ เล่าย้อนนาทีหวิดดับยาติดคอ"
description: "ปุ๊กลุก ฝนทิพย์ เร่งวันเร่งคืน ร้องเพลงรอ ไมค์ ภัทรเดช..."
category: "ENTERTAINMENT"
language: "th"
date: 2024-11-08T15:31:34.712Z
---

# ปุ๊กลุก ฝนทิพย์ เร่งวันเร่งคืน ร้องเพลงรอ ไมค์ ภัทรเดช จะขอก็รีบขอ เล่าย้อนนาทีหวิดดับยาติดคอ

[![ปุ๊กลุก ฝนทิพย์ เร่งวันเร่งคืน ร้องเพลงรอ ไมค์ ภัทรเดช จะขอก็รีบขอ เล่าย้อนนาทีหวิดดับยาติดคอ](https://www.khaosod.co.th/wpapp/uploads/2024/11/pooklook.jpg "ปุ๊กลุก ฝนทิพย์ เร่งวันเร่งคืน ร้องเพลงรอ ไมค์ ภัทรเดช จะขอก็รีบขอ เล่าย้อนนาทีหวิดดับยาติดคอ")](https://www.khaosod.co.th/wpapp/uploads/2024/11/pooklook.jpg)

**ปุ๊กลุก ฝนทิพย์ เร่งวันเร่งคืน ร้องเพลงรอ ไมค์ ภัทรเดช จะขอก็รีบขอ “หนูต้องจ่ายเท่าไร” เล่าย้อนนาทียาติดคอ ถ้าเขาไม่อยู่บ้านคงตายไปแล้ว เห็นยาแล้วยังหลอน**

วันที่ 8 พ.ย.67 ปุ๊กลุก ฝนทิพย์ วัชรตระกูล มาร่วมงาน Meriz Coffee Grand Opening เปิดตัวแบรนด์กาแฟสุขภาพ Meriz Coffee อร่อยดีมีแคลเซียม

ช่วงนี้ก็เปล่งปลั่ง ออร่าจับนะ?  
“จะขอก็รีบขออย่ารอให้ถึงปีหน้า(ร้องเพลง) ปีหน้าอีก 2 เดือน (ไมค์เคยบอกภายใน 3 ปี ทุกอย่างลงตัว?) นานไปป่ะเธอ ก็คิดว่านานไปนะคะพี่ไมค์ มันจะนานเกินไปเดี๋ยวใส่ชุดเจ้าสาวไม่สวย ก็ขอสักไม่เกิน 2 ปีแล้วกัน ขอลดลงหน่อย คือหนูต้องจ่ายเท่าไหร่ถึงจะลดปีลง“

แสดงว่าคุยกันแล้ว?  
”มีคุยบ้างแล้วค่ะ (เขาบอกงานเยอะ?) ก็เป็นไปได้ ก็ทั้งสองคนกำลังเริ่มต้นทำสิ่งที่ตัวเองฝัน หนูจะทำธุรกิจของตัวเอง คุณไมค์เขาจะเริ่มต้นเป็นผู้จัด ก็มีความยุ่งวุ่นวายหลายอย่าง ซึ่งช่วงเวลานี้หนูกับไมค์ก็จะรู้จักกันอีกพาร์ตหนึ่ง ที่ไม่ใช่แค่คุยกันเรื่องละคร แต่เป็นเรื่องธุรกิจ ก็ให้เวลาซึ่งกันและกัน ก็ไม่ได้นานขนาดนั้น“



เรื่องการใช้ชีวิตด้วย?  
”หนูว่ามีเขามันก็ดีมากๆ เราก็ปรึกษากันทุกเรื่อง รวมถึงเรื่องงานทุกอย่าง ปรึกษากันและกัน“

ADVERTISEMENT

ทำงานก็แต่ด้วยได้?  
”ก็จริง ไม่ได้ยุ่งอะไรขนาดนั้นหรอก เราก็จ้างออร์แกไนซ์ไปป่ะ (ถ้าเลย 2 ปีนี้ จะงอน?) คือพูดไว้เลย ถ้าเกิน 2 ปี หนูจะขอเอง”

คิดเรื่องเซอร์ไพรส์?  
“ช่วยไปคุยกับเพื่อนให้หน่อยได้ไหม คุณไมค์เขาเซอร์ไพรส์ไส่เป็น แต่เดี๋ยวจะเตรียมการกับเพื่อนสาวไว้ ว่ายังไงดี ไม่ต้องเลิศเลอเพอร์เฟ็กต์ แต่ก็อยากมีฟีลคุกเขาหน่อย และก็ขอสวยนิดหน่อยอะไรแบบนี้”

แพลนไว้อยากแต่งช่วงไหน?  
“เคยแพลนไว้ไม่เกิน 35 ตอนนี้ 34 ก็อาจจะเรตไปนิดนึง (คิดภาพเจ้าสาวในหัว?) เป็นฟีลอบอุ่น แต่จะจัดไกลหน่อย จะได้ไม่ต้องรับแขกเยอะ อาจจะเป็นดาวอังคาร (หัวเราะ) คือคิดว่าอาจจะมีแขกบางท่านที่เขาไม่อยากมาแต่ถ้าหนูไม่เชิญมันจะน่าเกลียด ก็เลยจะจัดที่ห่างจากกรุงเทพสัก 3 ชั่วโมง เผื่อใครไม่สะดวกจริง เขาจะได้ไม่ต้องเกรงใจเรา”

ที่ต่างประเทศด้วยไหม?  
“หนูกลัวมากที่จะไม่มีเพื่อนไป คือถ้าเราต้องจ่ายค่าตั๋วค่าอะไรอีกมันก็จะโอเวอร์ไปนิดนึง ก็จัดทีเดียวเลย เอาฟีลอบอุ่นๆ หน่อย นี่เราฝันเฟื่องอยู่คนเดียวเลยนะเนี่ย ผู้ชายเขาไม่เคยพูดอะไรเลยใช่ไหม”

เรื่องการเป็นผู้จัดละคร?  
“อยู่ในช่วงที่คุยกันบ่อย เขากำลังขมวดเรื่องในการพรีเซนต์กับผู้ใหญ่ (เราก็ช่วยเติมเต็ม เพราะเขาบอกว่าเราจะช่วยให้ละครสมบูรณ์?) ก็ดีใจที่เขาเห็นความสามารถเรา เวลาเรามีเพื่อนแล้วถ้าเราได้เป็นส่วนหนึ่งของงานเขา แล้วมีคุณค่าสำหรับเขาเราก็ดีใจมากค่ะ”

เขาตื่นเต้นกับโปรเจกต์ขนาดไหน?  
“มากๆ เลย เขาติดพล็อตเรื่องตลอดเวลา และต่อให้สำเร็จแล้วก็มีจุดที่อยากไปแก้ตลอดเวลา (เราเป็นตัวละครหลักของเรื่องด้วยใช่ไหม?) อุ๊ยอย่าเพิ่งพูด เขาขายหนูอยู่แต่ยังไม่รู้จะซื้อหรือเปล่า (เขาบอกว่านี่คือนางเอกในชีวิตจริงและในละคร?) จริงๆ ก็อยากเล่นให้เขา แต่ช่วงนี้เป็นช่วงพัฒนาตัวละครหนู การที่เราจะเล่นก็ต้องเป็นอะไรที่เหมาะสมกับเรา แต่เชื่อว่าถ้าเขาพัฒนาตัวละครได้ไปถึงจุดที่เราอยากเล่นก็ยินดีมากๆ“

ได้อ่านแล้ว?  
”ใช่ค่ะ เราช่วยกันคิดพล็อต ตัวละครนางเอกเป็นส่วนสำคัญ ส่วนจะสำคัญพอกับการปุ๊กลุกจะลงไปเล่นไหม ก็ต้องเอาใจช่วยเขาค่ะ“

เป็นธุรกิจครอบครัว?  
“หนูไม่ได้เงินค่ะ ไม่ได้มีส่วนเป็นพาร์ตเนอร์ คือหนูช่วยเฉยๆ เต็มใจช่วยค่ะ“

ได้แพลตฟอร์มที่จะลงหรือยัง?  
“อยู่ในช่วงปรึกษากันค่ะ ผู้ใหญ่ก็ให้การสนใจ (ถ้าได้ร่วมงานจะเป็นการกลับมาเจอกันในรอบหลายปี?) มากกว่า 5 ปีค่ะ ต้องรอลุ้น ฝากเป็นกำลังใจให้พี่ไมค์ด้วย ถ้ามีพล็อตเรื่องไหนน่าสนวจก็ DM ไปได้“

ขอย้อนถามเรื่องยาติดคอ?  
”ก็แย่นะ ตอนนั้นก็ไม่กินยาเม็ดไปอีกนาน ทุกวันนี้ก็กลัวยาเม็ดอยู่ ยังหลอนอยู่มันเป็นภาวะที่ช่วยตัวเองไม่ได้เลย มันทรมานมากๆ (เฉียดตายไปแล้ว?) ถ้าไม่มีเขาอยู่ที่บ้านก็คงน่าจะเสียชีวิตค่ะ มันคาอยู่ 3 เม็ด หลังจากที่เขากระแทกท้อง แล้วเราเอามือล้วงมันหลุดออกมา 3 เม็ด ก็แปลว่าที่มันติดอยู่ที่หลอดลมมันคือ 3 เม็ดที่แน่นมากๆ“

กลัวการกินยาไปเลย?  
“กลัวคนเดียวไม่พอ กลัวลูกหมาที่เลี้ยงด้วย ก็จะน่าสงสารเพราะหนูจะแกะยาจากแคปซูลแล้วโรยใส่ปากเขาเลย เขาก็จะเลียทั่วเลย มันคงจะขมมากค่ะ”

คิดยังไงบ้างตอนนั้น?  
“อ่านคอมเมนต์ คนบอกว่าวิ่งไปรับกล้องเลยเนอะ จริงๆ คือจะวิ่งไปขึ้นรถ หนูพูดไม่ได้แล้วคุณไมค์เขารู้ว่าจะไปขึ้นรถ คิดว่าต้องตายแน่ๆ เลย ก็เลยหยุดตรงนั้น คุณไมค์ก็มากระทุ้งข้างหลังพอดี แล้วมันก็ดีขึ้น แต่ตอนกระแทกเจ็บมาก”

ไมค์เขาก็ช่วยชีวิตเราเต็มที่?  
“ก่อนหน้านี้เคยมีความคิดว่าเราจะใช้ชีวิตกับคนๆ นี้ได้ตลอดไหม แต่พอหลังจากนี้เราเลยรู้ว่าเขาเป็นได้ทั้งเพื่อนในวันที่เราแย่ที่สุด คิดว่าวันนั้นจะตายแน่ๆ แล้วเห็นหน้าเขาที่ตาแดง ที่เขาเห็นเราและพยายามช่วยชีวิตเราทุกอย่างที่เขาทำได้ ก็ขอบคุณที่เขาตั้งใจช่วยเรามากๆ จริงๆ”

เขาช่วยจนได้โล่?  
“เขาช่วยเราจนได้โล่ (ปรบมือ) หนูขอบคุณที่มีเพื่อนมีแฟนที่น่ารักไม่ว่าจะลำบากหรือแย่งแค่ไหนเขาไม่เคยไกลจากเราเลยค่ะ”

เรื่องของ มิน พีชญา นางเอกร่วมช่อง?  
“คือหนูทราบข่าวพร้อมกับทุกคน จริงๆ หลายๆ คนทราบว่าหนูกับพี่มินก็ห่างๆ กันมาสักพักใหญ่ หนูเชื่อว่านักแสดงทุกคนก็วิตกกังวลในการตัดสินใจรับงาน หนูก็ฟังเพื่อนๆ นักแสดงหลายท่านให้สัมฯ ว่ามันเหมือนอะไรที่เราต้องละเอียดขึ้น รอบคอบขึ้น กล้าจะขอเอกสาร ก็เป็นมิติใหม่การของแกสารก็เป็นการละเอียดอ่อน ทำไมเป็นดาราเรื่องเยอะจังเลย ก็ทำให้เห็นว่าชีวิตเราทั้งชีวิตสร้างมาอย่างยากลำบากก็ต้องกล้าที่จะละเอียดกับมัน”

ได้มีโอกาสส่งความห่วงใยให้คนใกล้ตัวไหม?  
“คือหนูไม่ได้อยู่ในแวดวงเขาเลย ไม่ได้ติดต่อกันเกิน 7-8 ปีแล้วค่ะ”

อุทธรณ์ในเรื่องนี้เราตั้งรับยังไงบ้าง?  
“บอกผู้จัดการเลย รวยไปถ้าไม่ได้ใช้ไม่เอาเลย ให้คำนึงถึงความเสียหายให้มากที่สุด บางครั้งมุมผู้จัดการอาจจะมองให้ตัวเราได้ครบถ้วน แต่ถ้าไม่เป็นแบบนั้น มีผลกระทบอะไรบ้างหล่ะ หนูเชื่อว่าเราเป็นคนไทยที่รักกันอยู่แล้ว หนูโตมากับความรักของประชาชน ก็ต้องคำนึงถึงความรู้สึก ความเสียหายด้วย”

จะไม่หักหลังประชาชนแน่นอน?  
“มันไม่เคยเกิดขึ้นนะ หนูขออนุญาตไม่ตอบในส่วนของคนอื่น แต่ในเจตนาหนูเอง โอกาสรับงานคือก่อนหน้านี้เคยให้สัมภาษณ์ว่าถ้างานไหนให้โกหกไม่รับ เคยได้งาน 5 แสนนะ ให้โกหกว่าเป็นฝ้ากระแล้วใช้ครีมนี้หายก็ไม่รับ จรรยาบรรณสำคัญมาก ความรักประชาชนยิ่งใหญ่กว่านั้นค่ะ”

เคยมีงานหน้าตา รูปแบบนั้นติดต่อมาบ้างไหม?  
“ไม่เคยเลยค่ะ หรือไม่รู้ผู้จัดการอาจจะสแกนให้แล้วค่ะ”

