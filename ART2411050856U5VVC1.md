---
layout: post
code: "ART2411050856U5VVC1"
origin_url: "https://www.khaosod.co.th/sports/news_9491355"
image: "https://github.com/user-attachments/assets/a8a2c8dc-b7e6-439c-a65e-0acc2e85521f"
title: "อีกแล้ว ฟ้าผ่าเปรี้ยง กลางสนามฟุตบอล นักเตะ เปรู เสียชีวิต 1 เจ็บหนัก 4 ราย"
description: "CNN รายงานว่า เกิดเหตุช็อกวงการฟุตบอลอีกครั้ง หลัง ฟุตบอลท้องถิ่นโดนฟ้าผ่าจนมีนักเตะเสียชีวิต 1 ราย และ บาดเจ็บอีก 4 รายโดยคลิปดังกล่าวเผยซึ่ง"
category: "SPORTS"
language: "th"
date: 2024-11-05T11:11:06.153Z
---

# อีกแล้ว ฟ้าผ่าเปรี้ยง กลางสนามฟุตบอล นักเตะ เปรู เสียชีวิต 1 เจ็บหนัก 4 ราย

[![อีกแล้ว ฟ้าผ่าเปรี้ยง กลางสนามฟุตบอล นักเตะ เปรู เสียชีวิต 1 เจ็บหนัก 4 ราย](https://www.khaosod.co.th/wpapp/uploads/2024/11/LIGHTTT.jpg "อีกแล้ว ฟ้าผ่าเปรี้ยง กลางสนามฟุตบอล นักเตะ เปรู เสียชีวิต 1 เจ็บหนัก 4 ราย")](https://www.khaosod.co.th/wpapp/uploads/2024/11/LIGHTTT.jpg)

CNN รายงานว่า เกิดเหตุช็อกวงการฟุตบอลอีกครั้ง หลัง ฟุตบอลท้องถิ่นโดน ฟ้าผ่า จนมีนักเตะเสียชีวิต 1 ราย และ บาดเจ็บอีก 4 ราย

โดยคลิปดังกล่าวเผยซึ่ง ระหว่าง ยูเวนตุส เบลลาวิสตา กำลังนำเฟมิเลีย ช็อกกา 2-0 ที่ โคโต สเตเดียม ในเมือง ชิลกา ห่างจากกรุงลิม่า 70 กม. โดย นักเตะกำลังเดินออกจากสนามหลังจาก ผู้ตัดสินสั่งเบรกเกมในนาที 23 เนื่องจากสภาพอากาศ แต่ทันใดนั้นก็มี สายฟ้าฟาดเปรี้ยงลงมากลางสนาม ทำให้นักเตะล้มทั้งยืนไปถึง 8 คน ก่อนมีรายงานว่า ฮูโก เดอ ลา ครูซ นักเตะวัย 39 ปี ซึ่งในคลิปเห็นว่าโดนฟ้าผ่าจนมีควันรอบตัวเสียชีวิต และมีนักเตะได้รับบาดเจ็บอีก 4 รายถูกนำตัวส่งโรงพยาบาลเป็นการด่วน



โอกาสที่คนจะโดนฟ้าผ่านั้น ศูนย์ควบคุมและป้องกันโรคแห่งสหรัฐอเมริกา (CDC) ระบุว่ามีเพียง 1 ใน ล้าน และเหยื่อที่โดนฟ้าผ่า มีโอกาสรอด 90% แต่ก็จะได้รับกระทบร้ายแรงและยาวนาน ผู้รอดชีวิตได้รับบาดเจ็บ แผลไหม้ และอาการต่างๆ รวมถึงอาการชักและสูญเสียความทรงจำ

ก่อนหน้านี้ในประเทศไทยก็เพิ่งเกิดเหตุ“ อาร์ท” กิตติศักดิ์ ฟูฟุ้ง ผู้รักษาประตูของ สโมสรปลวกแดง ยูไนเต็ด ในศึกไทยลีก 3 โดนฟ้าผ่าที่ จ.ระยอง จนเสียชีวิตในที่สุด