---
layout: post
code: "ART2411030418MUR85H"
origin_url: "https://www.khaosod.co.th/entertainment/news_9488066"
image: "https://github.com/user-attachments/assets/922e45dc-f5de-43d3-ab40-fbdfd428f3a2"
title: "เอม สรรเพชญ์ ตะลึง! พ่อดู๋รับงานเดินแบบ ให้คะแนนB+ ปิดดีลชื่อด้อม “บ๊อกบ๊อก”"
description: "ขึ้นแท่นหนุ่มฮอตคนล่าสุดของวงการสำหรับ เอม สรรเพชญ์ คุณากร ที่ล่าสุดได้มาร่วมงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024"
category: "ENTERTAINMENT"
language: "th"
date: 2024-11-03T04:22:49.043Z
---

# เอม สรรเพชญ์ ตะลึง! พ่อดู๋รับงานเดินแบบ ให้คะแนนB+ ปิดดีลชื่อด้อม “บ๊อกบ๊อก”

[![เอม สรรเพชญ์ ตะลึง! พ่อดู๋รับงานเดินแบบ ให้คะแนนB+ ปิดดีลชื่อด้อม “บ๊อกบ๊อก”](https://www.khaosod.co.th/wpapp/uploads/2024/11/aim031167-3.jpg "เอม สรรเพชญ์ ตะลึง! พ่อดู๋รับงานเดินแบบ ให้คะแนนB+ ปิดดีลชื่อด้อม “บ๊อกบ๊อก”")](https://www.khaosod.co.th/wpapp/uploads/2024/11/aim031167-3.jpg)

ขึ้นแท่นหนุ่มฮอตคนล่าสุดของวงการสำหรับ **เอม สรรเพชญ์ คุณากร** ที่ล่าสุดได้มาร่วมงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 – The Inspirations of Tomorrow, Today!” ณ TRUE ICON Hall ไอคอนสยาม

![เอม ](https://www.khaosod.co.th/wpapp/uploads/2024/11/aim031167-5.jpg)

**ชินรึยัง?** “ยังเขินอยู่ แต่เปิดรับมากทุกอย่าง แฮปปี้มาก **(เตรียมตั้งรับหลังจากนี้ยังไง ยังไม่มีผลงานแต่มีแฟนคลับเยอะแล้ว?)** “ขอบคุณมากครับ **มันเพิ่มความกดดันในแง่ดีสำหรับผมกับผลงานที่กำลังจะทำ** ว่าเรามีแฟนคลับแล้วนะ เราห้ามทำให้เค้าผิดหวังนะ”

**แสตนบายตั้งชื่อด้อมรึยัง?** “อันนี้ผมยังไม่พร้อมเลย ไม่เคยคิดเรื่องนี้เลย (เราชอบอะไร?) ผมชอบหมาอ่ะ แต่จะทำให้น่ารักยังไง **(บ๊อกบ๊อกไง?) โอเค ซื้อครับ ได้นะ เอาเลยครับ เหล่าบ๊อกบ๊อกของแฟนคลับ**”

**ล่าสุดคุณพ่อไปเดินแบบ?** “คุณพ่อเขินมาก กังวลมาก ถามผมหนักมากครับว่าจะต้องทำยังไง ต้องเดินยังไง เขาเกร็งมาก ด้วยแนวนี้มันห้ามคิดมาก ผมเองก็เป็นคนที่คิดมากเลยเข้าใจ ก็บอกเขาให้ปล่อยไปตามอารมณ์ ตลกมากที่พ่อมาถามผม”

![เอม ](https://www.khaosod.co.th/wpapp/uploads/2024/11/aim031167-1.jpg)

ADVERTISEMENT

**เราเทรนด์ให้พ่อเลยกับมือ?** “ตลกมาก คือผมก็กังวล พ่อก็กังวล เขากลัวมากจนไม่อยากจะรับแล้ว แต่สุดท้ายก็ไป ก็ออกมาหล่อกำลังดี ชุดเท่ หล่อมากครับ คือเขาเขินกับการที่ไปเดินทำหน้าเท่ เขินมาก”

**แกเล่าไหมว่าทำไมแกถึงรับงานนี้ เพราะไม่เคยเห็นแกเคยทำงานแบบนี้เลย?** “พ่อไม่เคยเดินแบบเลย แล้วเดินแบบแฟชั่นมาก ชุดดำ ใส่แว่น สุดๆ คือออกจากคอมฟอทโซนคุณพ่อสุดๆ เขาบอกกับผมเองเลยว่ามันเป็นสิ่งที่ออกจากคอมฟอทโซนเขาสุดๆ เขาได้ทำแล้วมันออกมาดีผมก็ยินดีด้วย”

![เอม ](https://www.khaosod.co.th/wpapp/uploads/2024/11/aim031167-6.jpg)

**เห็นลูกหล่อพ่อก็คือยอมไม่ได้ เอาบ้าง?** “จริงๆแล้วผมต้องเดินแบบงานนี้ด้วยนะ แต่ผมติดถ่ายละคร (**ให้คุณพ่อกี่คะแนนดีในฐานะที่เราเป็นคนเทรนด์ให้?)** “ให้เกรดบีบวกแล้วกันครับ เกือบให้เอแล้ว คิดอีกทีบีบวกแล้วกัน ผมช็อกมากเลยนะที่เขายอมรับงานนี้”

![เอม ](https://www.khaosod.co.th/wpapp/uploads/2024/11/aim031167-7.jpg)

