---
layout: post
code: "ART2411170212FSIRWG"
origin_url: "https://www.khaosod.co.th/special-stories/news_9508884"
image: "https://github.com/user-attachments/assets/9449fa8c-2dd6-47e6-8e7c-3a696b53d9cb"
title: "ราชกิจจานุเบกษา เผยแพร่ประกาศ การดำรงตำแหน่ง นางสนองพระโอษฐ์ ให้มีวาระ 3 ปี"
description: "ราชกิจจานุเบกษา เผยแพร่ประกาศ การดำรงตำแหน่ง นางสนองพระโอษฐ์ ให้มีวาระ 3 ปี เว้นแต่จะทรงพระกรุณาโปรดเกล้าฯ ให้ต่อเวลาการดำรงตำแหน่งอีกคราวละ 3 ปี"
category: "SPECIAL_STORIES"
language: "th"
date: 2024-11-17T02:22:37.474Z
---

# ราชกิจจานุเบกษา เผยแพร่ประกาศ การดำรงตำแหน่ง นางสนองพระโอษฐ์ ให้มีวาระ 3 ปี

[![ราชกิจจานุเบกษา เผยแพร่ประกาศ การดำรงตำแหน่ง นางสนองพระโอษฐ์ ให้มีวาระ 3 ปี](https://www.khaosod.co.th/wpapp/uploads/2024/11/rajkijja-3.jpg "ราชกิจจานุเบกษา เผยแพร่ประกาศ การดำรงตำแหน่ง นางสนองพระโอษฐ์ ให้มีวาระ 3 ปี")](https://www.khaosod.co.th/wpapp/uploads/2024/11/rajkijja-3.jpg)

**ราชกิจจานุเบกษา เผยแพร่ประกาศ การดำรงตำแหน่ง นางสนองพระโอษฐ์ ให้มีวาระ 3 ปี เว้นแต่จะทรงพระกรุณาโปรดเกล้าฯ ให้ต่อเวลาการดำรงตำแหน่งอีกคราวละ 3 ปี**

นางสนองพระโอษฐ์ เมื่อวันที่ 17 พ.ย.67 ผู้สื่อข่าวรายงานว่า เมื่อวันที่ 16 พ.ย.ที่ผ่านมา [เว็บไซต์ราชกิจจานุเบกษา](https://ratchakitcha.soc.go.th/documents/51246.pdf) เผยแพร่ประกาศเรื่อง การดำรงตำแหน่งนางสนองพระโอษฐ์ ข้าราชบริพารในพระองค์ ความว่า พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการโปรดเกล้าฯ ให้ประกาศว่า

[![](https://www.khaosod.co.th/wpapp/uploads/2024/11/king1-600x696.png)](https://www.khaosod.co.th/wpapp/uploads/2024/11/king1.png)

โดยที่ การดำรงตำแหน่งนางสนองพระโอษฐ์ ถือเป็นข้าราชบริพารในพระองค์ การแต่งตั้งและการให้พ้นจากตำแหน่งนางสนองพระโอษฐ์ ให้เป็นไปตามพระราชอัธยาศัยนั้น สมควรจะมีหลักเกณฑ์กำหนดในเรื่องนี้ไว้ จึงทรงพระกรุณาโปรดเกล้าฯ ให้ประกาศหลักเกณฑ์กำหนดไว้ ดังต่อไปนี้

[![](https://www.khaosod.co.th/wpapp/uploads/2024/11/king3-605x696.jpg)](https://www.khaosod.co.th/wpapp/uploads/2024/11/king3.jpg)

1.การโปรดเกล้าฯ แต่งตั้งและการพ้นจากตำแหน่ง นางสนองพระโอษฐ์ ข้าราชบริพารในพระองค์ ให้เป็นไปตามพระราชอัธยาศัย

2.การดำรงตำแหน่งนางสนองพระโอษฐ์ ข้าราชบริพารในพระองค์ ให้มีวาระการดำรงตำแหน่ง 3 ปี เว้นแต่จะทรงพระกรุณาโปรดเกล้าฯ ให้ต่อเวลาการดำรงตำแหน่งต่ออีกคราวละ 3 ปี

3\. การดำรงตำแหน่งนางสนองพระโอษฐ์ ข้าราชบริพารในพระองค์ สิ้นสุดลง เมื่อ  
3.1 พ้นจากตำแหน่งข้าราชบริพารในพระองค์  
3.1 ลาออก  
3.3 ถึงแก่กรรม  
3.4 ทรงพระกรุณาโปรดเกล้าฯ ให้พ้นจากตำแหน่ง

4\. ผู้ดำรงตำแหน่ง นางสนองพระโอษฐ์ ข้าราชบริพารในพระองค์ อยู่ก่อนประกาศพระบรมราชโองการฉบับนี้ ให้ดำรงตำแหน่งต่อไปอีกวาระหนึ่งตามข้อ 2.

ทั้งนี้ ตั้งแต่วันที่ 15 พฤศจิกายน พุทธศักราช 2567