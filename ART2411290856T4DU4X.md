---
layout: post
code: "ART2411290856T4DU4X"
origin_url: "https://www.khaosod.co.th/special-stories/news_9527521"
image: "https://github.com/user-attachments/assets/7b9fa027-9f5c-42c7-bb04-7fb705c83150"
title: "สมเด็จพระมหาธีราจารย์ มอบกัปปิยภัณฑ์ 1 ล้าน ตั้งโรงทานช่วยวัด-ปชช.น้ำท่วมใต้"
description: "สมเด็จพระมหาธีราจารย์ มอบเงินกัปปิยภัณฑ์ 1 ล้านบาท จัดตั้งโรงทานจัดทำอาหารช่วยเหลือวัด พระภิกษุ สามเณร ประชาชน ประสบภัยน้ำท่วมใต้"
category: "SPECIAL_STORIES"
language: "th"
date: 2024-11-29T09:12:01.358Z
---

# สมเด็จพระมหาธีราจารย์ มอบกัปปิยภัณฑ์ 1 ล้าน ตั้งโรงทานช่วยวัด-ปชช.น้ำท่วมใต้

[![สมเด็จพระมหาธีราจารย์ มอบกัปปิยภัณฑ์ 1 ล้าน ตั้งโรงทานช่วยวัด-ปชช.น้ำท่วมใต้](https://www.khaosod.co.th/wpapp/uploads/2024/11/money-4.jpg "สมเด็จพระมหาธีราจารย์ มอบกัปปิยภัณฑ์ 1 ล้าน ตั้งโรงทานช่วยวัด-ปชช.น้ำท่วมใต้")](https://www.khaosod.co.th/wpapp/uploads/2024/11/money-4.jpg)

**สมเด็จพระมหาธีราจารย์ มอบเงินกัปปิยภัณฑ์ 1 ล้านบาท จัดตั้งโรงทานจัดทำอาหารช่วยเหลือวัด พระภิกษุ สามเณร ประชาชน ประสบภัยน้ำท่วมใต้**

เมื่อวันที่ 29 พ.ย.67 ผู้สื่อข่าวรายงานว่า เฟซบุ๊ก [เสียงจากทหารเรือ](https://www.facebook.com/navyradiobroadcasting/?locale=th_TH) โพสต์ข้อความ ระบุว่า สมเด็จพระมหาธีราจารย์ กรรมการมหาเถรสมาคม เจ้าคณะใหญ่หนเหนือ เจ้าอาวาสวัดพระเชตุพนวิมลมังคลาราม ประธานกรรมการอบรมประชาชนกลาง (อ.ป.ก.) ในฐานะประธานคณะกรรมการฝ่ายสาธารณสงเคราะห์ ของมหาเถรสมาคม โทรประสานกราบเรียนสมเด็จพระมหาวชิรมังคลาจารย์ ที่ปรึกษามหาเถรสมาคม เจ้าคณะใหญ่หนใต้

[![](https://www.khaosod.co.th/wpapp/uploads/2024/11/S__67084527-460x696.jpg)](https://www.khaosod.co.th/wpapp/uploads/2024/11/S__67084527.jpg)

โดยกราบเรียนสอบถามสถานการณ์อุทกภัย และแจ้งการมอบกัปปิยภัณฑ์เท่า จำนวน 1,000,000 บาท ในนามฝ่ายสาธารณสงเคราะห์ ของมหาเถรสมาคม เพื่อการจัดตั้งโรงทานจัดทำอาหารช่วยเหลือวัด พระภิกษุ สามเณร และประชาชน ผู้ประสบอุทกภัย ในเขตปกครองคณะสงฆ์หนใต้ และมอบหมายให้คณะทำงานฝ่ายสาธารณสงเคราะห์

[![](https://www.khaosod.co.th/wpapp/uploads/2024/11/468011500_587158853837551_9111721177869522416_n-696x464.jpg)](https://www.khaosod.co.th/wpapp/uploads/2024/11/468011500_587158853837551_9111721177869522416_n.jpg)

เร่งประสานคณะสงฆ์และหน่วยงานราชการ ภาคีเครือข่าย เพื่อประสานบูรณาการ ดังนี้ 1.ให้วัดตั้งศูนย์ช่วยเหลือและตั้งโรงทาน 2.ให้วัดที่ไม่ได้รับผลกระทบ เป็นศูนย์พักพิงผู้ได้รับผลกระทบ และ 3.ประสานงานหน่วยงานเกี่ยวข้อง ดำเนินการช่วยเหลือ โดยจะลงพื้นที่จังหวัดที่อุทกภัยต่อไป

[![](https://www.khaosod.co.th/wpapp/uploads/2024/11/IMG_1675-1-696x522.jpeg)](https://www.khaosod.co.th/wpapp/uploads/2024/11/IMG_1675-1.jpeg)