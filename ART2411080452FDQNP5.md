---
layout: post
code: "ART2411080452FDQNP5"
origin_url: "https://www.khaosod.co.th/sports/news_9495873"
image: "https://github.com/user-attachments/assets/b5b3e0b8-5ee1-4755-be6f-56725c6c4345"
title: "บอย ท่าพระจันทร์ ออกโรงป้อง รถถัง เผยอยู่ข้างเสมอ ไม่ว่าใครจะด่า"
description: "บอย ท่าพระจันทร์ เซียนพระชื่อดัง ซึ่งสนิทสนมกับ รถถัง จิตรเมืองนนท์ เป็นอย่างดีออกมาโพสต์ป้องรถถัง ชี้อยู่ข้างรถถังเสมอ ไม่ว่าใครจะด่าก็ตาม"
category: "SPORTS"
language: "th"
date: 2024-11-08T04:56:15.867Z
---

# บอย ท่าพระจันทร์ ออกโรงป้อง รถถัง เผยอยู่ข้างเสมอ ไม่ว่าใครจะด่า

[![บอย ท่าพระจันทร์ ออกโรงป้อง รถถัง เผยอยู่ข้างเสมอ ไม่ว่าใครจะด่า](https://www.khaosod.co.th/wpapp/uploads/2024/11/ghywww.jpg "บอย ท่าพระจันทร์ ออกโรงป้อง รถถัง เผยอยู่ข้างเสมอ ไม่ว่าใครจะด่า")](https://www.khaosod.co.th/wpapp/uploads/2024/11/ghywww.jpg)

หลัง **รถถัง จิตรเมืองนนท์** แชมป์โลก ONE มวยไทย รุ่นฟลายเวต (125-135 ป.) ตกตาชั่งลดน้ำหนักไม่ผ่าน ทำให้เสียแชมป์โลก ONE มวยไทย รุ่นฟลายเวต ในไฟต์ที่จะชกกับ จาค็อบ สมิธ นักชกจากสหราชอาณาจักร ในการแข่งขัน ONE 169 ที่จะจัดขึ้น ที่สนามมวยเวทีลุมพินี (รามอินทรา) วันที่ 9 พ.ย.67 เวลา 08.00 น

ล่าสุด **บอย ท่าพระจันทร์** เซียนพระชื่อดัง เข้าไปคอมเมนต์ให้กำลังใจ **รถถัง จิตรเมืองนนท์** หลังตกตาชั่งจนเสียแชมป์โลก

โดยเจ้าตัวกล่าวว่า **_“ไม่ว่าใครจะด่า หรือว่าน้องยังไง อยากให้รู้ว่าพวกพี่ๆ และเพื่อนๆ เป็นกำลังใจให้เสมอ สู้เพื่อครอบครัวครับน้องถัง น้องจำพี่ไว้นะ สันดานของคนเราจะเห็นชัด ตอนที่เราเจ็บ และท้อมากที่สุด”_**

สำหรับไฟต์การชกระหว่าง รถถัง จิตรเมืองนนท์ กับ จาค็อบ สมิธ จะยังมีต่อไป ในรูปแบบการชกพิกัดแคตช์เวต 5 ยก โดย รถถัง โดนหักค่าตัวไป 20 เปอร์เซนต์ จาก 10 ล้านบาท ซึ่งหากกำปั้นชาวไทยเก็บชัยได้ในไฟต์นี้ แชมป์ก็จะว่าง แต่หาก จาค็อบ เอาชนะได้ ก็จะคว้าเข็มขัดไปครองทันที