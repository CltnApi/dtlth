---
layout: post
code: "ART2411030348TRYNZ0"
origin_url: "https://www.khaosod.co.th/entertainment/news_9488038"
image: "https://github.com/user-attachments/assets/e75f1e93-bf45-4862-9c51-e4d37d6d81a9"
title: "โม มนชนก ตอบปม คนทักหน้าเหวี่ยง ยิ้มกว่านี้จะดูน่ารัก พักโซเชียลเซฟสุขภาพจิต"
description: "โม มนชนก / มาร่วมงานงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 - The Inspirations of Tomorrow, Today!” ณ TRUE ICON Hall ชั้น 7"
category: "ENTERTAINMENT"
language: "th"
date: 2024-11-03T03:56:31.935Z
---

# โม มนชนก ตอบปม คนทักหน้าเหวี่ยง ยิ้มกว่านี้จะดูน่ารัก พักโซเชียลเซฟสุขภาพจิต

[![โม มนชนก ตอบปม คนทักหน้าเหวี่ยง ยิ้มกว่านี้จะดูน่ารัก พักโซเชียลเซฟสุขภาพจิต](https://www.khaosod.co.th/wpapp/uploads/2024/11/mo031167-4.jpg "โม มนชนก ตอบปม คนทักหน้าเหวี่ยง ยิ้มกว่านี้จะดูน่ารัก พักโซเชียลเซฟสุขภาพจิต")](https://www.khaosod.co.th/wpapp/uploads/2024/11/mo031167-4.jpg)

มาร่วมงานงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 – The Inspirations of Tomorrow, Today!” ณ TRUE ICON Hall ชั้น 7 ICONSIAM สำหรับนักแสดงสาว **โม มนชนก แสงฉายเพียงเพ็ญ** ที่ก่อนหน้านี้ไปออกรายการแฉ เล่าปมคนทักหน้าเหวี่ยง ปรับปรุงตัวอยู่พักใหญ่

![โม มนชนก](https://www.khaosod.co.th/wpapp/uploads/2024/11/mo031167-6.jpg)

**ขอถามถึงประเด็นที่ไปรายการแฉ กับเรื่องที่มีคนชอบมาบอกว่าเราหน้าเหวี่ยง?** “ก็หน้ามันเป็นแบบนี้ ก็พยายามที่จะยิ้มมากขึ้นค่ะ **(ในรายการบอกเราพยายามซ้อมยิ้ม?)** คือลองแล้ว แต่รู้สึกว่ามันแปลกมาก”

**รู้สึกสูญเสียความเป็นตัวเองไหม?** “ไม่นะคะ รู้สึกว่าเดี๋ยวนี้โลกมันเปิดกว้างแล้ว เหมือนคนเข้าใจว่าคนเรามีคาแรกเตอร์ที่หลากหลายมากขึ้น”

**ทำตอนนั้นเราถึงอยากลองเปลี่ยนตัวเอง?** “รู้สึกว่าโอเคถ้ามีคนเตือนว่าถ้ายิ้มมากกว่านี้จะดูน่ารัก ก็เลยลองดูว่าอาจจะดีขึ้น แต่สุดท้ายโมว่าอะไรที่มันฝืนธรรมชาติมากเกินไปมันก็จะทำได้ไม่นาน เพราะฉะนั้นโมว่าเราเป็นตัวของตัวเอง เอาที่เราสบายใจ อะไรที่มีมารยาทเราก็ทำ แต่อะไรที่แบบเรานั่งเฉยๆ เราก็อย่าไปฝืนตัวเองเลย”

![โม มนชนก](https://www.khaosod.co.th/wpapp/uploads/2024/11/mo031167-2.jpg)

ADVERTISEMENT

**เคยโดนมาหนักขนาดไหน?** “ย้อนไปเลยตั้งแต่เรื่องดราม่าตอนโควิด ก็หนักมา **คนก็ด่าเป็นหมื่นคอมเมนต์** มันก็ทำให้เราเป็นเราทุกวันนี้ เราก็ข้ามผ่านมันมาได้”

**ผ่านตรงนั้นมาได้ยังไง?** “โมว่าโมมีครอบครัวแล้วก็เพื่อนที่ดี **(มันทำให้เราไม่อยากเล่นโซเชียลเลยไหม?)** ก็ไม่เล่นไปเลย เราต้องเซฟสุขภาพจิตตัวเอง (**ตอนนี้สังคมก็แฮปปี้ที่เราเป็นแบบนี้?)** “จริงๆ ที่เห็นในติ๊กต๊อกอ่ะ โมเป็นมานานแล้วแต่แค่ไม่ได้มานั่งถ่าย จริงๆ คือเล่าแบบนี้มานานแล้ว”

**ทุกวันนี้คนยอมรับเรามากขึ้นและ?** “**จะเรียกว่ายอมรับไหม มันก็ฟันธงไม่ได้** เพราะบางทีคนเราก็เอาใจยากเหลือเกิน ก็เลยรู้สึกว่าทำอะไรที่เราสบายใจและไม่เดือดร้อนคนอื่น”

![โม มนชนก](https://www.khaosod.co.th/wpapp/uploads/2024/11/mo031167-7.jpg)

**ความรักเป็นยังไงบ้าง?** “ก็เรื่อยๆ ค่ะ **โมอยู่ในวัยที่คนถามเยอะมากว่าจะแต่งงานเมื่อไหร่ เป็นคำถามแรกก่อนคำว่าสบายดีไหมอีก** แต่โมรู้สึกว่าเราไม่ได้เร่งรีบอะไร ตอนนี้มีความสุขกับปัจจุบัน (**คิดไหมว่าจะอายุเท่าไหร่?)** “ ตอนเด็กๆ มันก็มีแหละ แต่ตอนนี้มันทะลุไปหมดแล้ว ก็ขออยู่แบบมีความสุขแล้วกัน ความคิดก็เปลี่ยนไปตามอายุ”

![โม มนชนก](https://www.khaosod.co.th/wpapp/uploads/2024/11/mo031167-1.jpg)

**ผลงานช่วงนี้?** “เดี๋ยวจะมีซีรีส์ออนปลายปีนี้ไม่ก็ต้นปีหน้า ไม่แน่ใจเรื่องเวลาเลยเดี๋ยวยังไงอัพเดตอีกที”