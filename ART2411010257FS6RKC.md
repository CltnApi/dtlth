---
layout: post
code: "ART2411010257FS6RKC"
origin_url: "https://www.khaosod.co.th/https://www.khaosod.co.th/sports/news_9484934"
image: "https://github.com/user-attachments/assets/6ba7c91f-5928-4bb5-9a34-88dabc373885"
title: "รถถัง เผยอนาคต พร้อมเจอนักชกทุกคน ที่ต้องการหาความท้าทายใหม่ๆ"
description: "รถถัง จิตรเมืองนนท์ ยอดมวยขวัญใจชาวไทย แห่งเวที ONE Championship เปิดใจยังชกได้อีกนาน ชี้พร้อมเจอกับทุกคนหากต้องการหาความท้าทายใหม่ๆ"
category: "SPORTS"
language: "th"
date: 2024-11-01T03:02:40.881Z
---

# รถถัง เผยอนาคต พร้อมเจอนักชกทุกคน ที่ต้องการหาความท้าทายใหม่ๆ

[![รถถัง เผยอนาคต พร้อมเจอนักชกทุกคน ที่ต้องการหาความท้าทายใหม่ๆ](https://www.khaosod.co.th/wpapp/uploads/2024/10/fgrwty.jpg "รถถัง เผยอนาคต พร้อมเจอนักชกทุกคน ที่ต้องการหาความท้าทายใหม่ๆ")](https://www.khaosod.co.th/wpapp/uploads/2024/10/fgrwty.jpg)

รถถัง จิตรเมืองนนท์ แชมป์โลก ONE มวยไทย รุ่นฟลายเวต (125-135 ป.) พร้อมทำหน้าที่ป้องกันบัลลังก์เป็นครั้งที่ 6 จากคู่ปรับเก่า “จาค็อบ สมิธ” นักชกจากสหราชอาณาจักร ที่หวังกลับมาถอนแค้นให้ได้ ในศึก ONE 169 ที่จะจัดขึ้น ณ สนามมวยเวทีลุมพินี (รามอินทรา) ในช่วงไพรม์ไทม์อเมริกา ซึ่งตรงกับเวลา 08.00 น. วันเสาร์ที่ 9 พ.ย.นี้

![](https://www.khaosod.co.th/wpapp/uploads/2024/10/163726.jpg)

รถถัง ตอบคำถามสื่อมวลชนในประเด็นถ้าหากในอนาคตไม่สามารถลดน้ำหนักลงมาชกในรุ่นนี้ได้ จะมีแผนอย่างไร โดย รถถัง กล่าวว่า ในอนาคตถ้าทำรุ่นนี้ไม่ได้ก็มีแผนสำรองไว้แล้วเหมือนกัน แต่ตอนนี้ยังสนับสนุน ซุปเปอร์เล็ก ก่อน ถ้ายังเข้มงวดกับโภชนาการเชื่อว่ายังชกได้อีกนาน ถ้าไม่ดื้อซะก่อนนะ

“ในอนาคตเชื่อว่านักมวยที่ประสบความสำเร็จมากๆแล้วในรุ่นของตัวเองก็อยากหาความท้าทายใหม่ๆ เหมือนกับผม ที่ชกในรุ่น 61 กก. ผมก็อยากหาความท้าทายใหม่ๆ ไม่ว่าใครจะขึ้นมาหรือใครจะลงมาผมก็พร้อมที่จะเจอในเมื่อผมยังเป็นแชมป์อยู่ ผมพร้อมที่จะเจอทุกคนอยู่แล้ว”