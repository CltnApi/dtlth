---
layout: post
code: "ART24111915267JS6VK"
origin_url: "https://www.khaosod.co.th/entertainment/news_9512942"
image: "https://github.com/user-attachments/assets/4a6c4712-fddc-4a7f-b7d5-77d6e5e1548b"
title: "ช่อง 3 แถลงปกป้อง หลิง-ออม ชี้กำลังดำเนินคดีตามกฎหมาย ต่อผู้หมิ่นประมาทให้ถึงที่สุด"
description: "ช่อง 3 แถลงปกป้องศิลปินในสังกัด หลิง-ออม ถูกข้อความพาดพิงเชิงลบ ชี้อยู่ระหว่างดำเนินคดีตามกฎหมาย ต่อผู้หมิ่นประมาทให้ถึงที่สุด"
category: "ENTERTAINMENT"
language: "th"
date: 2024-11-19T15:31:20.607Z
---

# ช่อง 3 แถลงปกป้อง หลิง-ออม ชี้กำลังดำเนินคดีตามกฎหมาย ต่อผู้หมิ่นประมาทให้ถึงที่สุด

[![ช่อง 3 แถลงปกป้อง หลิง-ออม ชี้กำลังดำเนินคดีตามกฎหมาย ต่อผู้หมิ่นประมาทให้ถึงที่สุด](https://www.khaosod.co.th/wpapp/uploads/2024/11/ling-oom.jpg "ช่อง 3 แถลงปกป้อง หลิง-ออม ชี้กำลังดำเนินคดีตามกฎหมาย ต่อผู้หมิ่นประมาทให้ถึงที่สุด")](https://www.khaosod.co.th/wpapp/uploads/2024/11/ling-oom.jpg)

**ช่อง 3 แถลงปกป้องศิลปินในสังกัด หลิง-ออม ถูกข้อความพาดพิงเชิงลบ ชี้อยู่ระหว่างดำเนินคดีตามกฎหมาย ต่อผู้หมิ่นประมาทให้ถึงที่สุด**

สถานีโทรทัศน์ไทยทีวีสีช่อง 3 ออกประกาศ กรณีนักแสดงในสังกัด หลิงหลิง คอง และ ออม กรณ์นภัส ถูกบุคคลบางกลุ่มคุกคามด้วยการโพสต์ข้อความพาดพิงเชิงลบ สร้างข้อความอันเป็นเท็จ มีการหมิ่นประมาท ทำให้ได้รับความเดือดร้อนและเสื่อมเสียต่อชื่อเสียง

โดยสถานีฯ ได้มีการแต่งตั้งทนายความ เพื่อดำเนินการเอาผิดทางกฎหมาย ต่อผู้ที่แสดงความคิดเห็นเชิงหมิ่นประมาทไปก่อหน้านี้แล้ว โดยมีความตั้งใจที่จะดำเนินการอย่างไม่เปิดเผย ตามที่ศิลปินต้องการ เพื่อไม่ให้เกิดเป็นกระแสข่าว

อย่างไรก็ตาม ภายหลังกระแสข่าวเชิงลบดังกล่าว ที่เกิดขึ้นในช่วงหลายวันนี้ ทางสถานีจึงใคร่ขอชี้แจงให้ทราบว่า บริษัทไม่ได้นิ่งนอนใจต่อการหมิ่นประมาทดังกล่าว และขณะนี้กำลังอยู่ในกระบวนการดำเนินคดีตามกฎหมายต่อผู้หมิ่นประมาทให้ถึงที่สุด เพื่อปกป้องสิทธิและชื่อเสียงของนักแสดง

จึงเรียนมาเพื่อโปรดทราบ

ฝ่ายกฎหมาย  
สถานีโทรทัศน์ไทยทีวีสีช่อง 3

ADVERTISEMENT

![](https://www.khaosod.co.th/wpapp/uploads/2024/11/GcwREIJbcAM72NV.jpg)