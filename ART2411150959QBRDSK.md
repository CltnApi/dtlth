---
layout: post
code: "ART2411150959QBRDSK"
origin_url: "https://www.khaosod.co.th/breaking-news/news_9507325"
image: "https://github.com/user-attachments/assets/3513776b-ed3d-4382-a9ef-a67656980859"
title: "จับตา เชน ธนา -ภรรยา โดนตร.ออกหมายเรียกครั้งที่ 2 นัดมารับทราบข้อหา"
description: "จับตา เชน ธนา -ภรรยา โดนตร.ออกหมายเรียกครั้งที่ 2 นัดมารับทราบข้อหา 18 พ.ย. หลังถูกบริษัทดังเอาผิดฉ้อโกงเงินค่าผลิตสินค้า 79 ล้านบาท"
category: "HOT_NEWS"
language: "th"
date: 2024-11-15T14:02:21.851Z
---

# จับตา เชน ธนา -ภรรยา โดนตร.ออกหมายเรียกครั้งที่ 2 นัดมารับทราบข้อหา

[![จับตา เชน ธนา -ภรรยา โดนตร.ออกหมายเรียกครั้งที่ 2 นัดมารับทราบข้อหา](https://www.khaosod.co.th/wpapp/uploads/2024/11/chaintana455484-2.jpg "จับตา เชน ธนา -ภรรยา โดนตร.ออกหมายเรียกครั้งที่ 2 นัดมารับทราบข้อหา")](https://www.khaosod.co.th/wpapp/uploads/2024/11/chaintana455484-2.jpg)

**จับตา เชน ธนา -ภรรยา โดนตร.ออกหมายเรียกครั้งที่ 2 นัดมารับทราบข้อหา 18 พ.ย. หลังถูกบริษัทดังเอาผิดฉ้อโกงเงินค่าผลิตสินค้า 79 ล้านบาท**

จากกรณีเพจดังโพสต์ข้อความว่า ตำรวจกองปราบ ออกหมายเรียก อดีตนักร้องชื่อดัง เจ้าของผลิตภัณฑ์อาหารเสริม มาเข้าพบเป็นครั้งที่ 2 เพื่อรับทราบข้อกล่าวหา ฉ้อโกงเงิน 90 ล้านบาท หลังทำหนังสือขอเลื่อนกำหนดนัดหมายมาแล้วหลายครั้ง

ความคืบหน้ากรณีดังกล่าว เมื่อวันที่ 15 พ.ย.67 ผู้สื่อข่าวรายงานว่า สำหรับที่ไปที่มาของคดีดังกล่าว เกิดขึ้นตั้งแต่เมื่อปี 2565 หลังบริษัทรับผลิตอาหารเสริมชื่อดัง ส่งตัวแทนเข้าแจ้งความดำเนินคดีอาญากับ นายธนาตรัยฉัตร ภูโชคอนันต์ หรือ เชน ธนา กับภรรยา ซึ่งเป็นเจ้าของผลิตภัณฑ์แบรนด์อาหารเสริมชื่อดัง ในข้อหาร่วมกันฉ้อโกง

[![](https://www.khaosod.co.th/wpapp/uploads/2024/11/chaintana455484-2.png)](https://www.khaosod.co.th/wpapp/uploads/2024/11/chaintana455484-2.png)

โดยอ้างว่า อดีตนักร้องคนดังกล่าว สั่งซื้อสินค้าผลิตภัณฑ์อาหารเสริมจากบริษัท มูลค่ากว่า 79 ล้านบาท แต่เมื่อบริษัทส่งสินค้าไปให้ อดีตนักร้องไม่ยอมจ่ายเงินค่าสินค้า อ้างทำผิดสัญญา สินค้าไม่ได้คุณภาพตามที่สั่ง หลังรับเรื่องพนักงานสอบสวน กก.1 บก.ป. ตรวจสอบพิจารณาข้อเท็จจริงแล้วเชื่อว่า เรื่องราวที่เกิดขึ้นคดีเกี่ยวกับเรื่องคดีแพ่ง จึงมีความเห็นสั่งไม่ฟ้อง บริษัทดังกล่าวจึงตัดสินใจนำหลักฐานเข้ายื่นฟ้องต่อศาลเอง

กระทั่งต่อมาอัยการมีความเห็นให้สั่งฟ้อง จึงทำหนังสือมายังพนักงานสอบสวนกองปราบ เพื่อให้ออกหมายเรียกมาแจ้งข้อกล่าวหาวันที่ 24 ต.ค.2567 แต่พอถึงวันดังกล่าว เชน ธนา และภรรยา ทำหนังสือขอเลื่อนการเข้าพบออกไปเป็นวันที่ 5 พ.ย.2567

แต่พอถึงวันดังกล่าว เชน ธนา และภรรยา ทำหนังสือขอเลื่อนอีกครั้งเป็นวันที่ 12 พ.ย.2567 แต่พอถึงวันดังกล่าว เชน ธนา และภรรยา ทำหนังสือแจ้งขอเลื่อนออกไปอีก โดยอ้างเหตุผลเรื่องปัญหาสุขภาพ และติดธุระบางอย่าง

[![](https://www.khaosod.co.th/wpapp/uploads/2024/11/chaintana455484-1.png)](https://www.khaosod.co.th/wpapp/uploads/2024/11/chaintana455484-1.png)

พนักงานสอบสวนจึงตัดสินใจออกหมายเรียกให้มาเข้าพบเป็นครั้งที่ 2 กำหนดนัดหมายเป็นวันที่ 18 พ.ย.2567 หากครบกำหนดหมายเรียกครั้งที่ 2 แล้ว เชนธนา กับ ภรรยา ยังไม่มาเข้าพบพนักงานสอบสวน เพื่อรับทราบข้อกล่าวหา พนักงานสอบสวนอาจพิจารณาดำเนินการบังคับใช้กฎหมายตามขั้นตอน