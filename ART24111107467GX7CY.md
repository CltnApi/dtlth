---
layout: post
code: "ART24111107467GX7CY"
origin_url: "https://www.khaosod.co.th/special-stories/news_9500033"
image: "https://github.com/user-attachments/assets/68e2adfb-bcec-4c57-b16a-d0c8d8971805"
title: "รู้จัก ดีเจนุกนิก นั่งเคลียร์ความจริง ในโหนกระแส ปม อ.อ๊อด ตี่ลี่ฮวงจุ้ย"
description: "รู้จัก ดีเจนุกนิก นั่งเคลียร์ความจริง ในโหนกระแส ปม อ.อ๊อด ตี่ลี่ฮวงจุ้ย ก่อนมีปัญหากันเลยต้องหนีออกมาหา แป้งฝุ่น อดีตแฟนหนุ่ม ยูทูบเบอร์ก็อปปี้โชว์ชื่อดัง "
category: "SPECIAL_STORIES"
language: "th"
date: 2024-11-11T07:51:34.974Z
---

# รู้จัก ดีเจนุกนิก นั่งเคลียร์ความจริง ในโหนกระแส ปม อ.อ๊อด ตี่ลี่ฮวงจุ้ย

[![รู้จัก ดีเจนุกนิก นั่งเคลียร์ความจริง ในโหนกระแส ปม อ.อ๊อด ตี่ลี่ฮวงจุ้ย](https://www.khaosod.co.th/wpapp/uploads/2024/11/nooknik-web.jpg "รู้จัก ดีเจนุกนิก นั่งเคลียร์ความจริง ในโหนกระแส ปม อ.อ๊อด ตี่ลี่ฮวงจุ้ย")](https://www.khaosod.co.th/wpapp/uploads/2024/11/nooknik-web.jpg)

**รู้จัก ดีเจนุกนิก นั่งเคลียร์ความจริง ในโหนกระแส ปม อ.อ๊อด ตี่ลี่ฮวงจุ้ย ก่อนมีปัญหากันเลยต้องหนีออกมาหา แป้งฝุ่น อดีตแฟนหนุ่ม ยูทูบเบอร์ก็อปปี้โชว์ชื่อดัง**

นั่งเคลียร์ข้อเท็จจริงในรายการ **โหนกระแส** สำหรับ **ดีเจนุกนิก** สาวเซ็กซี่ ที่เป็นทั้งนางแบบ และพริตตี้ ที่มีผลงานมากมายในวงการ ซึ่งถูกโยงกับ อ.อ๊อด ตี่ลี่ฮวงจุ้ย หมอดูซินแสชื่อดัง ที่ถูกจับแล้วในช่วงเช้าวันนี้ 11 พ.ย.2567

สำหรับ **ดีเจนุกนิก** หรือ **ประภาพร สุทธิพุฒ** อายุ 33 ปี เป็นที่รู้จักอย่างกว้างขวางในวงการนางแบบ ด้วยผลงานถ่ายแบบเซ็กซี่ ผ่านทางโลกออนไลน์ อาทิ Cup E และ นิตยสารอย่าง อมยิ้มแม็ก จนทำให้มีผู้ติดตามมากเพิ่มขึ้น

นอกจากผลงานด้านความเซ็กซี่แล้ว ดีเจนุกนิก ยังเป็นที่รู้จักจากการเป็นอดีตคนรู้ใจของ **แป้งฝุ่น** ยูทูบเบอร์ก็อปปี้โชว์ชื่อดัง โดยมีผลงานร่วมกันมากมาย กระทั่งได้ยุติความสัมพันธ์กัน

โดย **นุกนิก** เผยในรายการโหนกระแส ตอนหนึ่งระบุว่า รู้จัก อ.อ๊อด ในช่วงประมาณเดือน เม.ย.-พ.ค.67 ก่อนจะชวนให้มาทำงานที่บ้าน กระทั่งคนหากัน โดยให้ค่าจ้างประมาณเดือนละ 1-1.5 แสนบาท โดยไม่รู้ว่ามีพฤติกรรมไปหลอกคน แต่ทราบว่าชอบเล่นการพนัน

[![](https://www.khaosod.co.th/wpapp/uploads/2024/11/nooknik-696x353.jpg)](https://www.khaosod.co.th/wpapp/uploads/2024/11/nooknik.jpg)

กระทั่งต่อมามีปัญหาเรื่องเงิน ทั้งยืมหนู และคนรอบตัว ทีละ 50,000 บาท หรือ 100,000 บาท ส่วนตัวหนู เขายืมไปประมาณ 200,000 บาท ซึ่งเงินเดือนเขาไม่เคยติด แต่มีบ้างที่ให้ช้า ส่วนเหตุผลที่เริ่มมีปัญหาคือทราบเรื่องผู้หญิง และอยู่ไปเริ่มอึดอัด เขาชอบเหวี่ยง และมาปรึกษากับพีแป้ง โดยพยายามออกมาหลายครั้ง แต่ยังมีบอดี้การ์ดเขามารังควาน ก่อนที่สุดท้ายจะหนีออกมาได้