---
layout: post
code: "ART241123080872PZ2Y"
origin_url: "https://www.khaosod.co.th/sports/news_9518257"
image: "https://github.com/user-attachments/assets/8d7a33e4-420a-4c28-bc5b-8837a7bb5b3e"
title: "มวยสากลเอเชีย อยู่ร่วม ไอบีเอ - พิชัย สละประธาน ตั้งองค์กรใหม่เข้าเวิลด์ บ็อกซิ่ง"
description: "เมื่อวันที่ 23 พ.ย. ที่โรงแรมอินเตอร์คอนติเนนตัล กรุงเทพฯ นายพิชัย ชุณหวชิร ประธานสหพันธ์มวยสากลแห่งเอเชีย (เอเอสบีซี) เป็นประธานประชุมใหญ่วิสามัญประจำปี"
category: "SPORTS"
language: "th"
date: 2024-11-23T08:45:59.742Z
---

# มวยสากลเอเชีย อยู่ร่วม ไอบีเอ - พิชัย สละประธาน ตั้งองค์กรใหม่เข้าเวิลด์ บ็อกซิ่ง

[![มวยสากลเอเชีย อยู่ร่วม ไอบีเอ - พิชัย สละประธาน ตั้งองค์กรใหม่เข้าเวิลด์ บ็อกซิ่ง](https://www.khaosod.co.th/wpapp/uploads/2024/11/mauy-1.jpg "มวยสากลเอเชีย อยู่ร่วม ไอบีเอ - พิชัย สละประธาน ตั้งองค์กรใหม่เข้าเวิลด์ บ็อกซิ่ง")](https://www.khaosod.co.th/wpapp/uploads/2024/11/mauy-1.jpg)

เมื่อวันที่ 23 พ.ย. ที่โรงแรมอินเตอร์คอนติเนนตัล กรุงเทพฯ นายพิชัย ชุณหวชิร ประธานสหพันธ์มวยสากลแห่งเอเชีย (เอเอสบีซี) เป็นประธานประชุมใหญ่วิสามัญประจำปี 2024 โดยชาติสมาชิกเข้าร่วมกันอย่างพร้อมเพรียง

วาระสำคัญคือการหารือบทสรุปกรณีต้องเลือกสังกัดองค์กรใด องค์กรหนึ่งระหว่าง สหพันธ์มวยสากลนานาชาติ (ไอบีเอ) กับ องค์กรมวยโลก (เวิลด์ บ็อกซิ่ง) เนื่องจากก่อนหน้านี้ มีประเด็นที่ทางคณะกรรมการโอลิมปิกสากล (ไอโอซี) ไม่รับรอง (ไอบีเอ) จากปัญหาการตัดสินและคอรัปชั่น และอยู่เบื้องหลังการผลักดันให้ เวิลด์ บ็อกซิ่ง ขึ้นมาเป็นผู้จัดการแข่งขันในกีฬามวยสากล ของ โอลิมปิกเกมส์ แทน

โดยสมาชิกส่วนใหญ่ของสหพันธ์มวยสากลแห่งเอเชีย มีมติเป็นเอกฉันท์ ที่จะอยู่ร่วมกับองค์กร (ไอบีเอ) เหมือนเดิม ขณะเดียวกัน นายพิชัย ชุณหวชิร ก็ประกาศลาออกจากตำแหน่งประธานสหพันธ์มวยสากลแห่งเอเชีย พร้อมหารือเตรียมก่อตั้งองค์กรใหม่ของเอเชียขึ้นมาทำงานควบคู่กัน เพื่อรองรับรายการของ เวิลด์ บ็อกซิ่ง ที่จัดแข่งขัน และที่สำคัญเพื่อ ประโยชน์สูงสุดของนักกีฬาและวงการกีฬามวยแห่งทวีปเอเชีย