---
layout: post
code: "ART2411270947KR38ZB"
origin_url: "https://www.khaosod.co.th/sports/news_9523837"
image: "https://github.com/user-attachments/assets/0bd09eba-71f6-4f8c-be51-5dbdde05e606"
title: "เปิดราคาตั๋วเข้าชมเกมเหย้า ทีมชาติไทย ลุยป้องแชมป์อาเซียน คัพ"
description: "ไทยทิคเกต เตรียมเปิดจำหน่ายตั๋วในเกมเหย้าของ ทีมชาติไทย รอบแบ่งกลุ่ม จำนวน 2 นัด ในวันที่ 29 พฤศจิกายน 2567 เวลา 10.00 น. ซึ่งราคาถือว่าจับต้องได้"
category: "SPORTS"
language: "th"
date: 2024-11-27T10:42:00.547Z
---

# เปิดราคาตั๋วเข้าชมเกมเหย้า ทีมชาติไทย ลุยป้องแชมป์อาเซียน คัพ

[![เปิดราคาตั๋วเข้าชมเกมเหย้า ทีมชาติไทย ลุยป้องแชมป์อาเซียน คัพ](https://www.khaosod.co.th/wpapp/uploads/2024/11/hjyti.jpg "เปิดราคาตั๋วเข้าชมเกมเหย้า ทีมชาติไทย ลุยป้องแชมป์อาเซียน คัพ")](https://www.khaosod.co.th/wpapp/uploads/2024/11/hjyti.jpg)

ความเคลื่อนไหวขุลพล ช้างศึก ฟุตบอลทีมชาติไทย ชุดเตรียมเข้าร่วมการแข่งขันฟุตบอลฟุตบอลชิงแชมป์อาเซียน “เอเอฟเอฟ มิตซูบิชิ อิเล็กทริก คัพ 2024” ระหว่าง 8 ธ.ค.67 – 5 ม.ค.68

![](https://www.khaosod.co.th/wpapp/uploads/2024/11/36861-673ecebab20d3-s.png)

ล่าสุด ไทย ทิคเกต เตรียมเปิดจำหน่ายบัตรเข้าชมในเกมเหย้าของ ทีมชาติไทย รอบแบ่งกลุ่ม จำนวน 2 นัด ในวันที่ 29 พฤศจิกายน 2567 เวลา 10.00 น. โดยราคาเริ่มต้นที่ 200 บาท และแพงสุดที่ 500 บาทเท่านั้น

สำหรับ 2 นัดในรอบแบ่งกลุ่ม ที่ทีมชาติไทยจะเล่นในบ้าน เริ่มจาก ทีมชาติไทย พบ มาเลเซีย วันที่ 14 ธันวาคม 2567 เวลา 20.00 น. ที่สนามราชมังคลากีฬาสถาน และ ทีมชาติไทย พบ กัมพูชา วันที่ 20 ธันวาคม 2567 เวลา 20.00 น. ที่สนามราชมังคลากีฬาสถาน ช่อง32, AIS PLAY และ ยูทูป : BG SPORTS ถ่ายทอดสด