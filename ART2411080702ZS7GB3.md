---
layout: post
code: "ART2411080702ZS7GB3"
origin_url: "https://www.khaosod.co.th/sports/news_9496144"
image: "https://github.com/user-attachments/assets/bbbe0c39-6908-47fd-b31c-5f977932059c"
title: "ยังแกร่งไม่พอ ลิเวอร์พูล เตรียมทุ่มข้อเสนอคว้าหนึ่งกองกลาง เรอัล มาดริด"
description: "สื่อรายงาน ลิเวอร์พูล พร้อมยื่นข้อเสนอจำนวน 50 ล้านปอนด์ให้กับ เรอัล มาดริด เพื่อเซ็นสัญญา ออเรเลียง ชูอาเมนี กองกลางทีมชาติฝรั่งเศสซึ่งเคยเป็นอดีตเป้าหมายเสริมทัพมาเพิ่มศักยภาพในแผงมิดฟิลด์"
category: "SPORTS"
language: "th"
date: 2024-11-08T07:07:46.889Z
---

# ยังแกร่งไม่พอ ลิเวอร์พูล เตรียมทุ่มข้อเสนอคว้าหนึ่งกองกลาง เรอัล มาดริด

[![ยังแกร่งไม่พอ ลิเวอร์พูล เตรียมทุ่มข้อเสนอคว้าหนึ่งกองกลาง เรอัล มาดริด](https://www.khaosod.co.th/wpapp/uploads/2024/11/liverpool-Tchouameni-35532.jpg "ยังแกร่งไม่พอ ลิเวอร์พูล เตรียมทุ่มข้อเสนอคว้าหนึ่งกองกลาง เรอัล มาดริด")](https://www.khaosod.co.th/wpapp/uploads/2024/11/liverpool-Tchouameni-35532.jpg)

**สื่อรายงาน ลิเวอร์พูล พร้อมยื่นข้อเสนอจำนวน 50 ล้านปอนด์ให้กับ เรอัล มาดริด เพื่อเซ็นสัญญา ออเรเลียง ชูอาเมนี กองกลางทีมชาติฝรั่งเศสซึ่งเคยเป็นอดีตเป้าหมายเสริมทัพมาเพิ่มศักยภาพในแผงมิดฟิลด์**

สำหรับ ชูอาเมนี เคยตกเป็นเป้าหมายของ ลิเวอร์พูล ตั้งแต่สมัยค้าแข้งกับ โมนาโก ทว่าสุดท้ายเป็น เรอัล มาดริด ที่ปิดดีลไปร่วมทัพด้วยค่าตัว 100 ล้านยูโร (ราว 3.67 พันล้านบาท) เมื่อปี 2022

อย่างไรก็ตามดาวเตะวัย 24 ปีรายนี้กลับไม่ค่อยได้รับโอกาสลงสนามมากนักเนื่องด้วยอาการบาดเจ็บ รวมถึงฟอร์มการเล่นที่ตกลงไป

Real Madrid’s Aurelien Tchouameni jumps for a header on top of Barcelona’s Marc Casado during a Spanish La Liga soccer match between Real Madrid and Barcelona at the Santiago Bernabeu stadium in Madrid, Spain, Saturday, Oct. 26, 2024. (AP Photo/Manu Fernandez)



ส่งผลให้ก่อนหน้านี้มีรายงานว่า “ราชันชุดขาว” เปิดทางที่จะปล่อย ชูอาเมนี ออกจากทีมหากได้ค่าตัวที่เหมาะสม เพื่อระดมทุนไปคว้าตัว โรดรี กองกลางทีมชาติสเปน และแมนเชสเตอร์ ซิตี้ มาเสริมทัพแทน

ล่าสุด “ฟิชาเฆส” สื่อสเปนระบุว่า ลิเวอร์พูล หวนไปให้ความสนใจ ชูอาเมนี อีกครั้ง และพร้อมยื่นข้อเสนอจำนวน 50 ล้านปอนด์ (ราว 2.2 พันล้านบาท) ซึ่งเป็นค่าตัวที่ เรอัล มาดริด ตั้งไว้เพื่อปิดดีลดาวเตะทีมชาติฝรั่งเศสรายนี้

ทั้งนี้ ลิเวอร์พูล ต้องการเสริมทัพในตำแหน่งมิดฟิลด์ซึ่งในช่วงซัมเมอร์ที่ผ่านมาพวกเขาพลาดคว้าตัว มาร์ติน ซูบิเมมนดี กองกลางทีมชาติสเปน และเรอัล โซเซียดาด เป้าหมายหลัก