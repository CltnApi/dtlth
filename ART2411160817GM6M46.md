---
layout: post
code: "ART2411160817GM6M46"
origin_url: "https://www.khaosod.co.th/entertainment/news_9508267"
image: "https://github.com/user-attachments/assets/6309fee7-e2da-433f-ab7c-11e86b3ff8a2"
title: "บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้"
description: "บอย ชีวิตเปลี่ยนเพราะเจอ เจี๊ยบ ย้อนเล่าเหตุการณ์ไฟไหม้ ผ่านมรสุมครั้งใหญ่ในชีวิตคู่ เป็นบทพิสูจน์รักแท้ ทำเอาภรรยาน้ำตาแตก"
category: "ENTERTAINMENT"
language: "th"
date: 2024-11-16T08:21:59.717Z
---

# บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้

[![บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้](https://www.khaosod.co.th/wpapp/uploads/2024/11/jeab_boy_161167-1.jpg "บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้")](https://www.khaosod.co.th/wpapp/uploads/2024/11/jeab_boy_161167-1.jpg)

**บอย ชีวิตเปลี่ยนเพราะเจอ เจี๊ยบ ย้อนเล่าเหตุการณ์ไฟไหม้ ผ่านมรสุมครั้งใหญ่ในชีวิตคู่ เป็นบทพิสูจน์รักแท้ ทำเอาภรรยาน้ำตาแตก**

เป็นคู่รักที่ผ่านอะไรกันมามากมาย สำหรับ **บอย พีซเมกเกอร์** และ **เจี๊ยบ พิจิตรา** ล่าสุดได้มาเล่าชีวิตคู่ในรายการ **“เมาท์เขย่าเตียง”** EP.1 บทพิสูจน์รักแท้ ช่วงหนึ่งของบทสัมภาษณ์ทั้งคู่ได้เผยถึงเรื่องราวที่หลายคนยังไม่รู้มาก่อน

![บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้](https://www.khaosod.co.th/wpapp/uploads/2024/11/jeab_boy_161167-8.jpg)

บอย : ผมใจร้อนมาก ช่วงที่คบกันแรกๆ ผมจะขับรถน่ากลัวมาก แล้วก็โมโหรุนแรง เวลาผ่านไปเราซึมซับความเป็นเขาเข้ามามากขึ้น เจี๊ยบเป็นคนใจเย็นมาก จะมีน้องที่สนิทกันที่อยู่กับผมตั้งแต่ยังไม่มีเจี๊ยบ วันนึงเขามาบอกกับผมว่า **“ผมแมร่งรู้สึกขอบคุณพี่เจี๊ยบมาก ที่เข้ามาในชีวิตพี่ พี่เปลี่ยนไปเลย”** บางทีเราไม่ได้สังเกตตัวเอง แต่เราค่อยๆ เปลี่ยนไปโดยที่ไม่รู้ตัว เลยเป็นที่มาของเพลง **“การเปลี่ยนแปลง”**

![บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้](https://www.khaosod.co.th/wpapp/uploads/2024/11/jeab_boy_161167-6.jpg)

ซึ่งทั้งคู่ยังเล่าย้อนมรสุมครั้งใหญ่ในชีวิต กรณีเหตุการณ์ไฟไหม้ร้านอาหารสูญเงินกว่า 48 ล้าน เมื่อปี 2556

ADVERTISEMENT

บอย : เคยกลัวที่สุดตอนเกิดเคสไฟไหม้ แล้วรับรู้ว่ามีหนี้เท่าไหร่ กลัวเขาไปจาก เรากลัวเขาจะไม่ทน เพราะตอนนั้นยังไม่ได้แต่งงาน **เขาก็มีสิทธิ์เลือก จนถึงวันนี้ ในช่วงเวลาที่ลำบากที่สุด เขาก็ยังอยู่กับเรา**

![บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้](https://www.khaosod.co.th/wpapp/uploads/2024/11/jeab_boy_161167-7.jpg)

ตอนนั้นมันไม่มีอะไรสำคัญเลยในชีวิต นอกจากขอแค่คนข้างๆ ยังอยู่กับเราแค่นั้นเอง ของมีค่าทุกอย่างเราขายหมดเลย ตอนนั้นเขาถอดของมีค่าของเขาให้ผมเอาไปขายหมดเลย เพื่อใช้หนี้ **เขาอดทนมาก ยอมสละความสุขหลายอย่างเพื่อเรา ยอมไม่เที่ยว ไม่ใช้ของแพง** ใช้เวลานาน 6-7 ปีกว่าจะใช้หนี้หมด

![บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้](https://www.khaosod.co.th/wpapp/uploads/2024/11/jeab_boy_161167-4.jpg)

พอวันนึงเรากลับมาเริ่มนับหนึ่งได้ **คนแรกที่ผมอยากให้ได้รับความสุขมากที่สุดก็คือเขา เขาควรจะได้รางวัลในสิ่งที่เขายอมสละไปตอนนั้น** ตอนนี้เลยดูแลกันและกันให้มีความสุขที่สุด

![บอย ชีวิตเปลี่ยนเพราะเจอ เจี๊ยบ ย้อนเล่าเหตุไฟไหม้ เป็นบทพิสูจน์รักแท้](https://www.khaosod.co.th/wpapp/uploads/2024/11/jeab_boy_161167-5.jpg)

งานนี้ซาบซึ้งจนทำเอาคุณภรรยาที่แสนดี อย่าง **เจี๊ยบ พิจิตรา** กลั้นน้ำตาไว้ไม่อยู่เลยทีเดียว