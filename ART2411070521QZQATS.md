---
layout: post
code: "ART2411070521QZQATS"
origin_url: "https://www.khaosod.co.th/sports/news_9494295"
image: "https://github.com/user-attachments/assets/b3b0d658-c0b0-4e72-ab0e-9e7a2ef04c96"
title: "เห็นต่าง อาร์เตตา โวย อาร์เซนอล ไม่ควรเสียจุดโทษเกมพ่าย อินเตอร์"
description: "มิเกล อาร์เตตา ผู้จัดการทีม อาร์เซนอล ไม่ควรเสียจุดโทษในเกมที่พ่าน อินเตอร์ มิลาน 0-1 พร้อมมั่นใจว่าแนวทางการเล่นของทีมจะสามารถเอาชนะ เชลซี ในช่วงสุดสัปดาห์นี้ได้"
category: "SPORTS"
language: "th"
date: 2024-11-07T05:26:56.160Z
---

# เห็นต่าง อาร์เตตา โวย อาร์เซนอล ไม่ควรเสียจุดโทษเกมพ่าย อินเตอร์

[![เห็นต่าง อาร์เตตา โวย อาร์เซนอล ไม่ควรเสียจุดโทษเกมพ่าย อินเตอร์](https://www.khaosod.co.th/wpapp/uploads/2024/11/arteta-inter-23255.jpg "เห็นต่าง อาร์เตตา โวย อาร์เซนอล ไม่ควรเสียจุดโทษเกมพ่าย อินเตอร์")](https://www.khaosod.co.th/wpapp/uploads/2024/11/arteta-inter-23255.jpg)

**มิเกล อาร์เตตา ผู้จัดการทีม อาร์เซนอล ไม่ควรเสียจุดโทษในเกมที่พ่าน อินเตอร์ มิลาน 0-1 พร้อมมั่นใจว่าแนวทางการเล่นของทีมจะสามารถเอาชนะ เชลซี ในช่วงสุดสัปดาห์นี้ได้**

โดย อาร์เซนอล จากอังกฤษยังทำผลงานน่าผิดหวังหลังล่าสุดบุกไปพ่าย อินเตอร์ มิลาน จากอิตาลี 0-1 ในเกมยูฟ่า แชมเปียนส์ ลีก 2024-25 รอบลีก เมื่อวันที่ 6 พ.ย. เจ้าถิ่นได้ประตูชัยจากจุดโทษของ ฮาคาน ชัลฮาโนกลู นาที 45+3

จากผลที่เกิดขึ้นทำให้ “ปืนใหญ่” ที่แพ้ 2 นัดติดต่อกันทุกรายการหยุดอยู่ที่ 7 คะแนนจาก 4 นัดอยู่อันดับ 12 ตารางส่วน “งูใหญ่” มีเพิ่มเป็น 10 คะแนนจาก 4 นัดอยู่อันดับ 5 ตาราง

Soccer Football – Champions League – Inter Milan v Arsenal – San Siro, Milan, Italy – November 6, 2024 Arsenal manager Mikel Arteta REUTERS/Claudia Greco



หลังเกม อาร์เตตา ออกมาโวยในจังหวะที่ทีมเสียจุดโทษจากลูกแฮนด์บอลของ มิเคล เมริโน ว่าไม่ควรเป็นจุดโทษ และหากเป็นจุดโทษนั้น ทีมของเขาก็ควรจะได้ด้วยจากจังหวะก่อนหน้านั้นที่ ยานน์ ซอมเมอร์ ทุบใส่ศรีษะของ เมริโน

“เราถูกบอกตั้งแต่ต้นฤดูกาลว่านั่นไม่ใช่จุดโทษ ซึ่งก็ชัดเจนดี แต่วันนี้มันกลายเป็นเรื่องอื่นไป แต่โอเค พวกเขาตัดสินว่านั่นคือจุดโทษ แต่ถ้าเป็นจุดโทษ ที่ มิเคล เมริโน ถูกชกที่ศรีษะก็ต้องเป็นจุดโทษ 1,000 เปอร์เซ็นต์ นี่คือช่องว่างในเกมนี้ และเป็นเรื่องยากมากที่จะยอมรับ”

อย่างไรก็ตามเฮดโค้ชวัย 42 ปีระบุว่าหากทีมทำผลงานได้เหมือนในแมตช์ที่ผ่านมา พวกเขาจะสามารถเอาชนะ เชลซี ได้ในเกมพรีเมียร์ลีกสุดสัปดาห์นี้ “จากการเล่นของเราในคืนนี้กับอินเตอร์ ทีมสามารถไปที่ เชลซี และเอาชนะได้”