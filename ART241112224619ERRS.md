---
layout: post
code: "ART241112224619ERRS"
origin_url: "https://www.khaosod.co.th/breaking-news/news_9502764"
image: "https://github.com/user-attachments/assets/6b6549ec-978d-4853-802d-9bc265785f03"
title: "สภาพอากาศวันนี้ ใต้ อีสาน ตะวันออก มีฝน ทั่วประเทศอุณหภูมิสูงขึ้น 1-2 องศา"
description: "กรมอุตุฯ เตือน สภาพอากาศวันนี้ ใต้ อีสาน ตะวันออก มีฝนตกในบางพื้นที่ ขณะที่ทั่วประเทศอุณหภูมิสูงขึ้น 1-2 องศา ขอให้รับมือกับสภาวะอากาศที่เปลี่ยนแปลง"
category: "HOT_NEWS"
language: "th"
date: 2024-11-12T22:56:20.567Z
---

# สภาพอากาศวันนี้ ใต้ อีสาน ตะวันออก มีฝน ทั่วประเทศอุณหภูมิสูงขึ้น 1-2 องศา

[![สภาพอากาศวันนี้ ใต้ อีสาน ตะวันออก มีฝน ทั่วประเทศอุณหภูมิสูงขึ้น 1-2 องศา](https://www.khaosod.co.th/wpapp/uploads/2024/11/weather-12.jpg "สภาพอากาศวันนี้ ใต้ อีสาน ตะวันออก มีฝน ทั่วประเทศอุณหภูมิสูงขึ้น 1-2 องศา")](https://www.khaosod.co.th/wpapp/uploads/2024/11/weather-12.jpg)

**กรมอุตุฯ เตือน สภาพอากาศวันนี้ ใต้ อีสาน ตะวันออก มีฝนตกในบางพื้นที่ ขณะที่ทั่วประเทศอุณหภูมิสูงขึ้น 1-2 องศา ขอให้รับมือกับสภาวะอากาศที่เปลี่ยนแปลง**

กรมอุตุนิยมวิทยา พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังอ่อนปกคลุมประเทศไทยตอนบน ทำให้ประเทศไทยตอนบนมีอุณหภูมิสูงขึ้น กับมีหมอกในตอนเช้า แต่ยังคงทำให้ภาคเหนือและภาคตะวันออกเฉียงเหนือมีอากาศเย็นในตอนเช้า ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาวะอากาศที่เปลี่ยนแปลง

**ภาคเหนือ**  
อากาศเย็นกับมีหมอกในตอนเช้า อุณหภูมิจะสูงขึ้นเล็กน้อย อุณหภูมิต่ำสุด 19-21 องศาเซลเซียส  
อุณหภูมิสูงสุด 33-35 องศาเซลเซียส บริเวณยอดดอยอากาศหนาว อุณหภูมิต่ำสุด 8-15 องศาเซลเซียส

**ภาคตะวันออกเฉียงเหนือ**  
อากาศเย็นกับมีหมอกในตอนเช้า อุณหภูมิจะสูงขึ้น 1-2 องศาเซลเซียส โดยมีฝนฟ้าคะนอง ร้อยละ 20 ของพื้นที่ ส่วนมากบริเวณจังหวัดยโสธร อำนาจเจริญ สุรินทร์ ศรีสะเกษ และอุบลราชธานี อุณหภูมิต่ำสุด 18-22 องศาเซลเซียส อุณหภูมิสูงสุด 32-35 องศาเซลเซียส บริเวณยอดภูอากาศเย็นถึงหนาว อุณหภูมิต่ำสุด 14-17 องศาเซลเซียส

**ภาคกลาง**  
มีหมอกบางในตอนเช้า อุณหภูมิจะสูงขึ้น 1-2 องศาเซลเซียส อุณหภูมิต่ำสุด 22-24 องศาเซลเซียส อุณหภูมิสูงสุด 33-35 องศาเซลเซียส

**ภาคตะวันออก**  
มีหมอกบางในตอนเช้า อุณหภูมิจะสูงขึ้นเล็กน้อย โดยมีฝนฟ้าคะนอง ร้อยละ 20 ของพื้นที่ ส่วนมากบริเวณจังหวัดสระแก้ว ระยอง จันทบุรี และตราด อุณหภูมิต่ำสุด 23-25 องศาเซลเซียส อุณหภูมิสูงสุด 34-36 องศาเซลเซียส

**ภาคใต้ฝั่งตะวันออก  
**มีฝนฟ้าคะนอง ร้อยละ 40 ของพื้นที่ ส่วนมากบริเวณจังหวัดนครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 23-24 องศาเซลเซียส อุณหภูมิสูงสุด 32-34 องศาเซลเซียส ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้ฝั่งตะวันตก  
**มีฝนฟ้าคะนอง ร้อยละ 40 ของพื้นที่ ส่วนมากบริเวณจังหวัดพังงา กระบี่ ตรัง และสตูล อุณหภูมิต่ำสุด 23-25 องศาเซลเซียส อุณหภูมิสูงสุด 33-34 องศาเซลเซียส ทะเลมีคลื่นสูงประมาณ 1 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล  
**เมฆบางส่วนกับมีหมอกบางในตอนเช้า อุณหภูมิจะสูงขึ้นเล็กน้อย อุณหภูมิต่ำสุด 25-26 องศาเซลเซียส อุณหภูมิสูงสุด 34-36 องศาเซลเซียส