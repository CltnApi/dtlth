---
layout: post
code: "ART241119071600OKY8"
origin_url: "https://www.khaosod.co.th/horoscope/news_9510388"
image: "https://github.com/user-attachments/assets/c0aa7f6c-9639-45c5-8e05-a32cab66b695"
title: "ดวงเฮงดวงปัง  - ราศีใดควรงดเว้นการวิพากษ์วิจารณ์ผู้อื่นเด็ดขาด และราศีที่จะพบรักกับคนทำงานที่เดียวกัน"
description: "วันนี้ท่านไม่ได้ควรดัดแปลงทรัพย์สินของท่านให้เป็นอย่างอื่นที่ไม่ถูกทำนองคลองธรรมเช่นเล่นการพนันลงทุนในกิจการสีเทาหรือเล่นแชร์นอกกฎหมายต่างๆ"
category: "HOROSCOPE"
language: "th"
date: 2024-11-19T07:26:22.145Z
---

# ดวงเฮงดวงปัง  - ราศีใดควรงดเว้นการวิพากษ์วิจารณ์ผู้อื่นเด็ดขาด และราศีที่จะพบรักกับคนทำงานที่เดียวกัน

[![ดวงเฮงดวงปัง  - ราศีใดควรงดเว้นการวิพากษ์วิจารณ์ผู้อื่นเด็ดขาด และราศีที่จะพบรักกับคนทำงานที่เดียวกัน](https://www.khaosod.co.th/wpapp/uploads/2024/11/pok-13.jpg "ดวงเฮงดวงปัง  - ราศีใดควรงดเว้นการวิพากษ์วิจารณ์ผู้อื่นเด็ดขาด และราศีที่จะพบรักกับคนทำงานที่เดียวกัน")](https://www.khaosod.co.th/wpapp/uploads/2024/11/pok-13.jpg)

**ดวงเฮงดวงปัง  
****วันพุธที่ 20 พฤศจิกายน พ.ศ.2567  
****โดย…บุศพันธ์**

![ดวงเฮงดวงปัง](https://www.khaosod.co.th/wpapp/uploads/2024/11/รายวัน-300x297.jpg)

**ลัคนา** **(****ลั****)** **ราศีเมษ**

วันนี้ท่านไม่ได้ควรดัดแปลงทรัพย์สินของท่านให้เป็นอย่างอื่นที่ไม่ถูกทำนองคลองธรรม เช่นเล่นการพนันลงทุนในกิจการสีเทาหรือเล่นแชร์นอกกฎหมายต่างๆ เพราะอาจเกิดคดีความขึ้นมาจะห่างเหินจากเพื่อนฝูงหรือการสมาคมที่มีลักษณะไม่ได้เรื่องได้ราวรวมทั้งไม่ควรวิพากษ์วิจารณ์อะไรใดๆ ทั้งสิ้น

**ลัคนา** **(****ลั****)** **ราศีพฤษภ**

วันนี้ท่านอาจรู้สึกเลื่อนลอย ใฝ่หาแต่ความหลังอย่างไรก็ดีชีวิต ความเป็นอยู่ส่วนตัวของท่านจะเจริญก้าวหน้าอย่างจริงจังในปลายปีนี้แน่นอน และท่านก็มีกำลังใจเข้มแข็งกล้าหาญพอที่จะช่วยเหลือตนเองได้อย่างเต็มที่ บริวารชักนำไปในทางที่ไม่ดีหรือคนรักที่อายุน้อยๆ จะนำความยุ่งยากมาสู่ท่าน

**ลัคนา** **(****ลั****)** **ราศีเมถุน**

วันนี้ท่านควรงดเว้นการวิพากษ์วิจารณ์ผู้อื่นโดยเด็ดขาด บริวารมีความคิดเห็นและทางการดำเนินงานของเขาเองหรือไปร่วมลงทุนกับผู้ที่ท่านไม่รู้จัก ซึ่งท่านไม่ควรไปคัดค้านความคิดของเขา มีการติดต่อกับคนต่างชาติต่างภาษา ไม่ได้รับผลดีจากการร่วมงานกับผู้ที่รักษากฎระเบียบอย่างเคร่งครัดเกินไป

**ลัคนา** **(****ลั****)** **ราศีกรกฎ**

วันนี้ท่านมีอังคารในราศีเกิด อันเป็นเรื่องให้ความรู้สึกนึกคิดทางการต่อสู้บุกบั่นฝ่าฟันต่างๆ ไม่ควรอ่านหนังสือหรือดูภาพยนตร์บู๊หรือเรื่องผจญภัยก่อนนอนเพราะจะทำให้นอนหลับไม่สนิท มีแมลงยุงมอดมดปลวกชุกชุมในบ้านของท่าน ถ้าจ้างคนมากำจัดควรระวังข้าวของหายหรือมีขโมยเข้ามาเยี่ยมเยียน

**ลัคนา** **(****ลั****)** **ราศีสิงห์**

วันนี้ท่านจะชะลอการขยายงานที่ตั้งใจจะให้กว้างขวางออกไป หรือการเปิดสาขาเพิ่มขึ้นจะไม่มีกำไรนักในระยะ 3-4 เดือนนี้ แต่จะทำกำไรดีขึ้นในช่วงปลายปีจะสามารถเรียกความสนใจจากคนหมู่มากให้มาเป็นน้ำหนึ่งใจเดียวกัน ได้ญาติพี่น้องใกล้ชิดจะทำเครื่องประดับทรัพย์สินเสียหายหรือถูกโจรกรรม

**ลัคนา** **(****ลั****)** **ราศีกันย์**

วันนี้ท่านใกล้ชิดกับผู้มีชีวิตความเป็นอยู่แปลกๆประเพณีประจำครอบครัวของเขาเป็นสิ่งที่ท่านรับไม่ได้ท่านเองก็มีความคิดไปอีกแนวทางหนึ่ง ซึ่งญาติมิตรของท่านไม่ยอมรับเหมือนกันแต่ระยะนี้ท่านคบหาผู้คนมากหน้าหลายตาเวลาอยู่ร่วมกันเป็นหมู่คณะก็มักสนุกสนานเสวนาและสนิทสนมกันได้ด้วยดี

**ลัคนา** **(****ลั****)** **ราศีตุล**

วันนี้ท่านมีเงินใช้สบายมือพอสมควรท่ามกลางผู้อื่นที่กำลังเดือดร้อน ซึ่งสวนทางกับสิ่งแวดล้อมของท่านอาจเป็นเพราะท่านไม่มีหนี้สินผู้กพันใดๆ ก็เป็นได้ท่านที่แต่งงานแล้วญาติพี่น้องของคู่สมรสนำลาภมาให้เป็นอันมากส่วนผู้ที่ยังโสด เพราะไม่มีคู่รักหรือเหตุใดก็ตามจะไปถูกใจเพศตรงข้ามที่ช่างเจรจา

**ลัคนา** **(****ลั****)** **ราศีพิจิก**

วันนี้ท่านที่ทำงานพิเศษให้ผู้หลักผู้ใหญ่และหวังว่าจะมีรายได้เพิ่มขึ้นอาจต้องรอสักระยะ ไม่ใช่ว่าท่านเหล่านั้นจะไม่ให้แต่เขาอาจลืมหรือติดอะไรบางอย่างแต่ขอให้มั่นใจและหมั่นทำดีต่อไป ราวปลายปีไปแล้วท่านจะได้รับผลตอบแทนที่คุ้มค่าแน่นอนระยะนี้จะพบปัญหาสลับซับซ้อนในทางการเงินเล็กน้อย

**ลัคนา** **(****ลั****)** **ราศีธนู**

วันนี้ท่านไม่ค่อยแข็งแรงเจ็บออดๆ แอดๆ หรือถ้าพักผ่อนน้อยก็มีโอกาสติดเชื้อได้ง่ายกว่าราศีอื่นๆ ไปไหนมาไหนท่านจะต้องระวังตัวให้มากๆ ถึงไม่ไปไหนเลยก็ควรระวังคนที่เข้ามาพบท่านเอาไว้ด้วยมักมีเหตุที่ต้องจ่ายทรัพย์ออกอย่างปัจจุบันทันด่วนบ่อยๆ แต่ท่านจะมีลาภลอยเป็นทรัพย์สินหรือรายได้ระยะยาว

**ลัคนา** **(****ลั****)** **ราศีมังกร**

วันนี้ท่านจะเกี่ยวข้องกับข่าวสารหรือการประชุมปรึกษาหารือต่างๆที่ไม่เกี่ยวกับงานของท่านโดยตรงท่านจะประสบความสำเร็จด้วยดีแต่งานของท่านเองอาจติดๆ ขัดๆ หรือประสบปัญหาที่ยังขบไม่แตกอาจได้รับตำแหน่งบางอย่างเพื่อให้ท่านได้แสดงความรู้หรือบรรยายผ่านช่องทางการสื่อสารต่างๆ

**ลัคนา** **(****ลั****)** **ราศีกุมภ์**

วันนี้ท่านจะพบรักกับผู้ที่ได้ทำงานร่วมกันโดยไม่เปิดเผยความซื่อตรงของท่านไม่มีผลกระทบจริยธรรมและไมตรีจิตมิตรภาพที่มีต่อใครๆดาวประจำราศีร่วมกับดาวศุกร์ในภพการงานทำงานมีความสุขมากขึ้นหรือประสบความสำเร็จในทางการงานอาจทำให้ท่านเปลี่ยนฐานะตำแหน่งโดยไม่มีข้อครหาใดๆ

**ลัคนา** **(****ลั****)** **ราศีมีน**

วันนี้ท่านอยู่ที่ไหนหรือทำอะไรก็ตามจะมีผู้ใหญ่ในสถานที่นั้นๆ ให้มิตรภาพที่ดีทั้งทางตรงและทางอ้อม น้ำใจดีที่ปรากฏแก่ท่านเป็นสิ่งที่ควรรับไว้อย่าปฏิเสธหรือเข้าใจเป็นอย่างอื่น ท่านที่ไม่ถูกกับดาวราหูอาจถูกดาวราหูรังแกให้ชีวิตของท่านอับเฉาควรต้องระวังเรื่องสุรายาเมาและอบายมุขเอาไว้ให้มากๆ