---
layout: post
code: "ART2410310916IFY9PU"
origin_url: "https://www.khaosod.co.th/https://www.khaosod.co.th/entertainment/news_9483057"
image: "https://github.com/user-attachments/assets/e472cdc7-2d5d-4163-b855-3d45d7ce9362"
title: "เจษ เจษฎ์พิพัฒ สนุกตอบเมนต์แฟนคลับ เตรียมจัดแฟนคอนที่บราซิล"
description: "นักแสดงหนุ่ม เจษ เจษฎ์พิพัฒ สนุกตอบคอมเมนต์แฟนคลับ แปลกใจ ชอบมาขอให้ด่า เตรียมจัดแฟนคอนที่บราซิล เผยไม่คิดว่าจะมีโอกาสนี้"
category: "ENTERTAINMENT"
language: "th"
date: 2024-11-01T11:49:58.597Z
---

# เจษ เจษฎ์พิพัฒ สนุกตอบเมนต์แฟนคลับ เตรียมจัดแฟนคอนที่บราซิล

[![เจษ เจษฎ์พิพัฒ สนุกตอบเมนต์แฟนคลับ เตรียมจัดแฟนคอนที่บราซิล](https://www.khaosod.co.th/wpapp/uploads/2024/10/jes2.jpg "เจษ เจษฎ์พิพัฒ สนุกตอบเมนต์แฟนคลับ เตรียมจัดแฟนคอนที่บราซิล")](https://www.khaosod.co.th/wpapp/uploads/2024/10/jes2.jpg)

_**นักแสดงหนุ่ม เจษ เจษฎ์พิพัฒ สนุกตอบคอมเมนต์แฟนคลับ แปลกใจ ชอบมาขอให้ด่า เตรียมจัดแฟนคอนที่บราซิล เผยไม่คิดว่าจะมีโอกาสนี้**_

ฮอตไม่หยุดเลยสำหรับ **เจษ เจษฎ์พิพัฒ** ที่หลังจากซีรีส์ “4 MINUTES” และ ละคร “ทองประกายแสด” จบลงก็มีงานให้แฟนๆ ได้ติดตามกันไม่หยุด ทั้งงานอีเวนต์ และแฟนคอนที่ต่างประเทศ พร้อมทั้งการตอบคอมเมนต์แฟนคลับสไตล์เจษที่ไม่เหมือนใคร ที่ทำเอาคนอ่านฮากระจาย

[![](https://www.khaosod.co.th/wpapp/uploads/2024/10/jes8.jpg)](https://www.khaosod.co.th/wpapp/uploads/2024/10/jes8.jpg)

ล่าสุดวันที่ 30 ต.ค. **เจษ เจษฎ์พิพัฒ ติละพรพัฒน์** ได้มาร่วมงานแถลงข่าวเปิดตัวรถจักรยานยนต์รุ่นใหม่ของฮอนด้า ณ เอ็ม กลาส (EM GLASS) ศูนย์การค้าเอ็มสเฟียร์ ชั้น G พร้อมเล่าสาเหตุว่าทำไมถึงตอบแฟนๆ ที่เข้ามาคอมเมนต์แบบนั้น

ซึ่งหนุ่มเจษก็ได้เล่าว่าเพราะการตอบของเขามันอาจจะทำให้วันๆ หนึ่งของแฟนคลับเขาดีไปตลอดทั้งวัน ดังนั้นอะไรที่สามารถมอบความสุขให้แฟนคลับได้เขาก็อยากทำ พร้อมเผยว่าไม่เคยคิดมาก่อนว่าจะมีโอกาสแบบนี้เข้ามาในชีวิตกับการได้ลองทำอะไรหลายๆ อย่าง

**ช่วงนี้ฮอตมาก ตอบคอมเมนต์ก็สนุก****?** “จริงๆ ก็เก่งเหมือนเดิม แต่เรารู้สึกอยากปฏิสัมพันธ์กับแฟนคลับมากขึ้น เพราะบางทีเราเจอเขาไม่ได้คุยกับเขา แล้วจะมีช่วงหนึ่งที่เขามาเมนต์มุขจีบเยอะๆ ก็รู้สึกว่าถ้าจีบแล้วไม่มีคนตอบมันก็เฟลนิดนึงนะ ก็เลยไปตอบหน่อย”

ADVERTISEMENT

**เข้าใจแฟนคลับ****?** “ใช่ บางทีมันทำให้วันๆ นึงของเขาดีไปเลย บางทีเขาบอกมาว่าวันนี้เครียดมาแล้วเราตอบเขาวันนี้ทำให้เขาดีไปทั้งวันเลย เลยรู้สึกว่าเราให้ความสุขอะไรเขาได้ เราก็ทำ”

[![](https://www.khaosod.co.th/wpapp/uploads/2024/10/jes4.jpg)](https://www.khaosod.co.th/wpapp/uploads/2024/10/jes4.jpg)

**ติดโซเชียลมากขึ้น****?** “ใช่ครับ **(ทันทุกคอมเมนต์เลยนะ?)** คือเป็นการฝึกสมองไปในตัว หลังๆ จะเริ่มเห็นมุขตัน บางทีมาขอให้เราด่า เราก็จะด่าแบบน่ารักๆ เราก็คิดว่าเราพิมพ์อะไรไปแล้วเขาจะขำ คือทุกวันนี้หลายๆ คนก็มาให้ผมด่า”

**เคยลองเช็กกับแฟนๆ ไหมว่ามันสนุกหรืออะไร****?** “ผมว่าด้วยความที่เราเป็นแบบนี้มั้งครับ แล้วก็อาจจะไม่มีใครที่แบบปฏิสัมพันธ์กับแฟนคลับในทรงนี้”

**ใช้เวลาอยู่กับโซเชียลนานไหมแต่ละวัน****?** “ไม่นานครับ จริงๆ เวลาเท่าเดิมเลย อย่างเมื่อก่อนเราแค่เลื่อนดู ตอนนี้เราก็แบ่งเวลาไปตอบเขาหน่อย ก็ถือเป็นอะไรที่ผมก็สนุกไปกับมัน”

**เหมือนชีวิตเรามีสีสันมากขึ้น****?** “รู้สึกว่าแก่แล้วมั้งครับ ผมรู้สึกว่าทุกวันนี้เขาสนใจบุคลิกภาพของศิลปินมากขึ้น แล้วแต่ละคนมีเสน่ห์ของตัวเองอยู่แล้ว อยู่ที่ว่าเราจะออกมายังไง แต่มันก็ต้องออกมาในความเหมาะสม และไม่มากเกินไป”

[![](https://www.khaosod.co.th/wpapp/uploads/2024/10/jes6.jpg)](https://www.khaosod.co.th/wpapp/uploads/2024/10/jes6.jpg)



**จุดไหนคือทำให้เราต้องออกมาตอบแฟนคลับ****?** “อาจจะเป็นเพราะว่าเราได้กลุ่มแฟนคลับที่ใหญ่ขึ้น ที่มากขึ้น แล้วด้วยวัยเขาเป็นอีกวัยหนึ่งที่ผมไม่เคยเจอมาก่อน คือจะเด็กกว่า เขาก็จะมีความเล่นล้อ **(แต่เราก็ทันวัยรุ่นนะ?)** ใช่ คือจริงๆ ผมเก็บความแค้นไว้ในใจ คือตอนแรกๆ ที่ออกมาเขาจะล้อว่าผมอายุมาก ผมก็จะเก็บมาเรื่อยๆ แต่เราเห็นเขาล้อเราก็รู้สึกว่าเราก็ไม่โกรธนิ ก็เล่นกันแบบนี้ก็ได้ ก็สนุกดี”

**พึ่งกลับมาจากงานที่มาเก๊า****?** “ก็เป็นครั้งแรกที่ได้ไปทำแฟนมีต ไม่เคยคิดว่าวันหนึ่งเราจะได้ไปทำแฟนมีตที่ต่างประเทศเหมือนกัน ก็ดีใจที่แฟนๆ ต่างประเทศต้อนรับเราอย่างดี **(มีแพลนบินไปบราซิล?)** ใช่ครับ พึ่งประกาศไปวันก่อน จริงๆ ดีใจมาก แล้วเป็นครั้งแรกของทางค่ายที่ทำ”

[![](https://www.khaosod.co.th/wpapp/uploads/2024/10/jes5.jpg)](https://www.khaosod.co.th/wpapp/uploads/2024/10/jes5.jpg)

**เวลาไปเจอแฟนๆ ต่างประเทศมันฮีลใจเรายังไงบ้าง****?** “ทุกคนน่ารัก ให้เกียรติเรา มันก็ทำให้เราเห็นนะว่างานที่เราทำไปมีคนซัพพอร์ตอยู่ เราก็ดีใจที่ทุกอย่างที่ทำไปมันเห็นผลหมดเลย จริงๆ ก็ไม่เคยคิดว่าจะมีโอกาสแบบนี้”

**ชีวิตตอนนี้ปรับเปลี่ยนเยอะไหม****?** “ไม่เปลี่ยนเลยครับ ผมใช้ชีวิตเหมือนเดิมเลย คือผมว่าแฟนคลับเข้าใจผมมากๆ คือด้วยความที่ไม่ใช่ว่าเขาไม่รู้จักเรามาก่อน เขาก็รู้อยู่แล้วว่าเรามีประสบการณ์อะไรมา เราทำงานมาเป็นเวลาเท่าไร เขาก็ไม่ได้คาดหวังว่าเราต้องแบบนั้นแบบนี้ เราก็เป็นตัวเอง เขาก็ชอบในสิ่งที่เราเป็น ก็รู้สึกว่าสบายใจกันทั้งคู่”

[![](https://www.khaosod.co.th/wpapp/uploads/2024/10/jes7.jpg)](https://www.khaosod.co.th/wpapp/uploads/2024/10/jes7.jpg)