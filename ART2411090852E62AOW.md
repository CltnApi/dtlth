---
layout: post
code: "ART2411090852E62AOW"
origin_url: "https://www.khaosod.co.th/entertainment/news_9497498"
image: "https://github.com/user-attachments/assets/5806c5eb-bfa6-4439-ab39-0821735fa825"
title: "บิ๊นท์ ขอโทษ โพสต์คะนอง \"ต้องมีชื่อเข้าชิง\" ปมละครแม่หยัว วางยาสลบแมว"
description: "บิ๊นท์ / จากกรณีที่ ละครแม่หยัว ที่มีการวางยาสลบแมวดำ เพื่อนำมาเข้าฉากหนึ่งในละคร จนเป็นกระแสที่ถูกวิพากษ์วิจารณ์อย่างหนักถึงความไม่เหมาะสม"
category: "ENTERTAINMENT"
language: "th"
date: 2024-11-09T08:56:26.900Z
---

# บิ๊นท์ ขอโทษ โพสต์คะนอง "ต้องมีชื่อเข้าชิง" ปมละครแม่หยัว วางยาสลบแมว

[![บิ๊นท์ ขอโทษ โพสต์คะนอง "ต้องมีชื่อเข้าชิง" ปมละครแม่หยัว วางยาสลบแมว](https://www.khaosod.co.th/wpapp/uploads/2024/11/brin091167-6-1.jpg "บิ๊นท์ ขอโทษ โพสต์คะนอง "ต้องมีชื่อเข้าชิง" ปมละครแม่หยัว วางยาสลบแมว")](https://www.khaosod.co.th/wpapp/uploads/2024/11/brin091167-6-1.jpg)

จากกรณีที่ **ละครแม่หยัว ที่มีการวางยาสลบแมวดำ เพื่อนำมาเข้าฉากหนึ่งในละคร** จนเป็นกระแสที่ถูกวิพากษ์วิจารณ์อย่างหนักถึงความไม่เหมาะสม อีกทั้งหลายท่านยังแสดงความคิดเห็นว่าเป็นการทารุณกรรมสัตว์อีกด้วย

![บิ๊นท์](https://www.khaosod.co.th/wpapp/uploads/2024/11/brin091167-3.jpg)

ต่อมาผู้กำกับละครได้ออกมาโพสต์ชี้แจงถึงประเด็นดังกล่าวว่า มีการวางยาสลบน้องแมวจริง พร้อมกับอัพเดตคลิปว่าหลังจากน้องแมวฟื้นขึ้นมาก็ใช้ชีวิตตามปกติ และเตรียมนำน้องแมวไปตรวจสุขภาพ เพื่อความสบายใจต่อไป

อย่างไรก็ดี ในตอนที่มีการวิพากษ์วิจารณ์ถึงความเหมาะสมในเรื่องดังกล่าวนั้น ทีมงานท่านหนึ่งได้ออกมาทวิตผ่าน X ว่า **“น้องแมวไม่ได้ตุยจริงน๊า เราวางยาสลบแมว แต่ตอนถ่ายทำ แล้วน้องขย่อน กระตุกๆ คือนึกว่าตายจริง ป้าจ๋ากับน้องเฟิร์น หน้าถอดสี ตกใจจริงๆ”**

![บิ๊นท์](https://www.khaosod.co.th/wpapp/uploads/2024/11/brin091167-1.jpg)

ซึ่งในโพสต์นี้ นักแสดงอย่าง **บิ๊นท์-สิรีธร** รับบท **“ละอองคำ”** หรือ **“ท้าวศรีจุฬาลักษณ์”** ได้เข้ามาคอมเมนต์ต่อไว้ว่า **“ต้องมีชื่อเข้าชิง!!”** ข้อความดังกล่าวทำให้ผู้ปกครองแมวหลายท่านไม่สบายใจกับข้อความนี้อย่างมาก

ADVERTISEMENT

จะกระทั่ง **บิ๊นท์-สิรีธร** ได้รีโพสต์ข้อความของตนเอง พร้อมกับมีข้อความขอโทษว่า “ขอโทษเรื่องเม้นต์นี้จริงๆ นะคะทุกคน **ขอยอมรับผิดจริงๆ ตรงนี้ เพราะเข้าใจว่าเป็นกระบวนการถ่ายทำที่ถูกต้อง** มีบุคลากรทางการแพทย์และมีการเชฟน้องแมวค่ะ”

![บิ๊นท์](https://www.khaosod.co.th/wpapp/uploads/2024/11/brin091167-8.jpg)

“ขอโทษพ่อแม่น้องแมวจริงๆนะคะ **กลับไปอ่านอีกรอบก็รู้สึกแย่กับสิ่งที่พิมพ์ค่ะ** เราเองก็เลี้ยงสัตว์ควรคิดให้รอบคอบกว่านี้” และอีกข้อความหนึ่งว่า “ขอยืนยันไม่สนับสนุนการทารุณกรรมสัตว์ทุกประเภทค่ะ และหลังจากไปค้นข้อมูลเพิ่ม ขอเสนอทางแก้ไขเป็นใช้ซีจี หรือม็อคอัพแทนสัตว์ตัวจริงซึ่งต่างประเทศมีใช้กัน”

![บิ๊นท์](https://www.khaosod.co.th/wpapp/uploads/2024/11/brin091167-9.jpg)

“เราจะขอแก้ไขความผิดนี้ด้วยการหาข้อมูลเรื่องนี้เพิ่ม อีกและนำเสนอแนวทางจากข้อมูลต่อไปนะคะ”

![](https://www.khaosod.co.th/wpapp/uploads/2024/11/brin091167-2.jpg)