---
layout: post
code: "ART24110306177U7WOY"
origin_url: "https://www.khaosod.co.th/entertainment/news_9488162"
image: "https://github.com/user-attachments/assets/28988db1-46e3-48f0-9190-2356457de4b8"
title: "ก้อย โสดแฮปปี้ ทักหา นิกกี้ ให้กำลังใจ หลังมีข่าวเลิกแฟน - ทาย วี แต่งคิวถัดไป"
description: "นักแสดงสาว ก้อย อรัชพร โภคินภากร ที่ได้มาร่วมงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 - The Inspirations of Tomorrow, Today!”"
category: "ENTERTAINMENT"
language: "th"
date: 2024-11-03T06:23:01.300Z
---

# ก้อย โสดแฮปปี้ ทักหา นิกกี้ ให้กำลังใจ หลังมีข่าวเลิกแฟน - ทาย วี แต่งคิวถัดไป

[![ก้อย โสดแฮปปี้ ทักหา นิกกี้ ให้กำลังใจ หลังมีข่าวเลิกแฟน - ทาย วี แต่งคิวถัดไป](https://www.khaosod.co.th/wpapp/uploads/2024/11/goy031167-3.jpg "ก้อย โสดแฮปปี้ ทักหา นิกกี้ ให้กำลังใจ หลังมีข่าวเลิกแฟน - ทาย วี แต่งคิวถัดไป")](https://www.khaosod.co.th/wpapp/uploads/2024/11/goy031167-3.jpg)

นักแสดงสาว ก้อย อรัชพร โภคินภากร ที่ได้มาร่วมงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 – The Inspirations of Tomorrow, Today!” ณ TRUE ICON Hall, ชั้น 7, ICONSIAM หลักจบงาน เจ้าตัวได้ออกมาเล่าถึงการคุยกันในกลุ่มว่าใครจะแต่งงานเป็นคนถัดไป ซึ่งโดยส่วนตัวก้อยเดาว่าเป็น วี วิโอเลต เพราะดูพร้อมสุด พร้อมยอมรับว่าหลังเห็นกระแสข่าวของ อดีตแฟนหนุ่มอย่าง นิกกี้ ก็มีทักไปให้กำลังใจ วอนอย่าโยงเข้าหาตน

![ก้อย](https://www.khaosod.co.th/wpapp/uploads/2024/11/goy031167-7.jpg)

**คิดว่าใครจะเป็นคนแต่งงานคนถัดไป?** “วิโอเลต วอเทียร์ **(มีมูล?)** ถ้าคิดถึงความพร้อมในบรรดาเจ็ดคนคิดว่าเขาน่าจะพร้อม แต่เก้าพร้อมไหมไม่รู้ แค่เดาๆ เอาจากทรง แต่สุดท้ายเป็นเรื่องของเค้าสองคน”

**วีมีพูดๆ บ้างไหมว่าอยากแต่ง?** “เพื่อนบิ้วมากกว่า ส่วนใหญ่เหมือนมีคนไปหนึ่งคนก็อยากจะมีคนตามไป แต่ก้อยว่าไปถามเค้าดีกว่า แต่ก้อยว่าสองคนนี้อยู่ในช่วงทำงาน แต่เอาจริงๆ ไปถามเค้าเถอะ เราก็เป็นฝ่าย ซับพอร์ต”

**ถ้าเราลองเป็นหมอดูคิดว่าเร็วๆ นี้ไหมลองทำนาย?** “**คิดว่าอาจจะไม่ได้เร็วๆ นี้ แต่คิดว่าไม่นานมากเดาเอา**”

![ก้อย](https://www.khaosod.co.th/wpapp/uploads/2024/11/goy031167-5.jpg)

ADVERTISEMENT

**เรื่องความรักของเราเป็นยังไงบ้าง?** “ก็ดีค่ะ ก้อยอยู่กับเพื่อนมีความสุขดี ในกลุ่มมีคนโสดอยู่สองคนคือก้อยกับบอส ส่วนใหญ่ก็ใช้ชีวิตกับเขาเป็นหลัก แต่ก็มีความสุขดีแฮปปี้ค่ะ แล้วตอนนี้ทำงานค่อนข้างเยอะ”

**จริงๆ อยากโสดไหม?** “**จริงๆ ก้อยชอบการมีคนรักนะ แต่ไม่ได้รีบ** นี่น่าจะเป็นช่วงที่โสดนานที่สุดแล้ว ซึ่งเรารู้สึกว่ามันก็ดี ถ้ามีใครที่ใช่เข้ามาและเวลาเหมาะสมก็โอเค แต่ไม่ได้รีบ (ตั้งใจโสดไหม?) ไม่ๆ แต่ก็ไม่ได้แบบว่าฉันจะต้องมีแฟน (**มีคนมาจีบไหม?)** ปกติ แต่ถ้าถามว่าตอนนี้จะมีแฟนไหม ก็ไม่มี”

![ก้อย](https://www.khaosod.co.th/wpapp/uploads/2024/11/goy031167-6.jpg)

**เห็นกระแสของนิกกี้ไหม ได้คุยกับเขาไหม?** “ไม่ค่อยเลยค่ะ ก้อยในฐานะเพื่อนก็จะดูห่างๆ อย่างห่วงๆ แต่ปกติส่วนใหญ่จะคุยเรื่องน้องหมาเพราะเราช่วยกันเลี้ยงอยู่แล้ว แต่อะไรก็ตามที่เป็นเรื่องส่วนตัวของเค้าก้อยรู้สึกว่าปล่อยให้เขาพูดเอง แต่ก็มีความเป็นห่วงเป็นใยกันบ้างแต่ไม่ได้มานั่งดีเทล หรือว่าลงรายละเอียดอะไรมากนัก”

**มีทักไปให้กำลังใจไหม?** “ก็บอกว่ามีสติ มีค่ะ แค่นี้ค่ะน้อยๆ เพราะก้อยรู้สึกว่ามันเป็นเรื่องส่วนตัวของเค้า เราในฐานะเพื่อนอย่างที่บอกถ้าเกิดว่าเค้าอยากจะปรึกษา เขาก็จะเป็นคนที่ทักเรามาเอง”

![ก้อย](https://www.khaosod.co.th/wpapp/uploads/2024/11/goy031167-1.jpg)

**พอมีเรื่องนี้เกิดขึ้นคนก็โยงว่าก้อยเคยโดนแบบนี้รึเปล่า?** “ก้อยว่าอย่าโยงเลย สำหรับก้อย ก้อยจบกับพี่นิกกี้ดี แล้วก็เราเป็นเพื่อนกัน ความสัมพันธ์เราดี อะไรที่เป็นเรื่องที่หลายๆ คนมองว่าไม่ดีกับคนนู้น ก้อยว่ามันแยกกัน”

**สภาพจิตใจเขาเป็นไงบ้าง?** “**พูดจริงๆ ไม่ทราบขนาดนั้น โดยส่วนตัวที่เป็นเพื่อนและรู้จักกันมาก็ไม่มีใครน่าจะโอเค** เพราะสถานการณ์ค่อนข้างรุนแรงประมาณนึง แต่โดยส่วนตัวก้อยว่าเค้าเป็นคนจัดการกับชีวิตตัวเองได้ดี แล้วเค้ามีคุณแม่มีครอบครัวที่น่ารัก ก็เชื่อว่าเค้าจะผ่านเรื่องต่างๆ ไปได้”