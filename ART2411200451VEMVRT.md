---
layout: post
code: "ART2411200451VEMVRT"
origin_url: "https://www.khaosod.co.th/special-stories/news_9513306"
image: "https://github.com/user-attachments/assets/07a0ef5f-262f-4ff4-a66b-ed82ffb4c83d"
title: "เชียงใหม่ไนท์ซาฟารี เปิดตัว \"น้องเอวา\" เสือสาวตาแป๋ว เจอแซว 'ขอบัตรจกพุงด่วน'"
description: "เชียงใหม่ไนท์ซาฟารี เปิดตัว \"น้องเอวา\" เสือสาวตาแป๋ว น้องสาว \"พี่ลูน่า\" เจอคอมเมนต์แซว 'ขอบัตรจกพุงด่วน' พี่เลี้ยงรีบเตือน 'ระวังโดนน้องสวบ'"
category: "SPECIAL_STORIES"
language: "th"
date: 2024-11-20T05:07:32.629Z
---

# เชียงใหม่ไนท์ซาฟารี เปิดตัว "น้องเอวา" เสือสาวตาแป๋ว เจอแซว 'ขอบัตรจกพุงด่วน'

[![เชียงใหม่ไนท์ซาฟารี เปิดตัว "น้องเอวา" เสือสาวตาแป๋ว เจอแซว 'ขอบัตรจกพุงด่วน'](https://www.khaosod.co.th/wpapp/uploads/2024/11/eva-tiger-02.jpg "เชียงใหม่ไนท์ซาฟารี เปิดตัว "น้องเอวา" เสือสาวตาแป๋ว เจอแซว 'ขอบัตรจกพุงด่วน'")](https://www.khaosod.co.th/wpapp/uploads/2024/11/eva-tiger-02.jpg)

**เชียงใหม่ไนท์ซาฟารี เปิดตัว “น้องเอวา” เสือสาวตาแป๋ว น้องสาว “พี่ลูน่า” เจอคอมเมนต์แซว ‘ขอบัตรจกพุงด่วน’ พี่เลี้ยงรีบเตือน ‘ระวังโดนน้องสวบ’**

เมื่อวันที่ 20 พฤศจิกายน 2567 เรียกเสียงฮือฮาจากโลกโซเชียลหนักมาก เมื่อทางเพจเฟซบุ๊กสวนสัตว์ **เชียงใหม่ไนท์ซาฟารี Chiang Mai Night Safari** ออกมาแชร์ภาพ **“น้องเอวา”** เสือสาวตาแป๋ว ขนนุ่มฟู ดูสะอาดตา น้องสาวสุดน่ารักของ **“พี่ลูน่า”**

งานนี้ทำเอาแฟน ๆ เห็นแววตาแป๋วสุดขี้อ้อนของ **“น้องเอวา”** โดนตกกันเป็นแถว แห่คอมเมนต์อยากไปเจอน้องเสือตัวเป็น ๆ

โดยทางเพจโพสต์ภาพสุดละมุนน่ารักทุกมุม พร้อมเขียนแคปชั่นว่า _**“หนูชื่อ น้องเอวา น้องสาวของพี่ลูน่าค่ะ”**_

ภาพประกอบ “น้องเอวา” จาก Facebook : เชียงใหม่ไนท์ซาฟารี Chiang Mai Night Safari

สำหรับ **“น้องเอวา”** และ **“พี่ลูน่า”** คือ เสือสาวดาวเด่นจาก สวนสัตว์ เชียงใหม่ไนท์ซาฟารี Chiang Mai Night Safari

โดยทางเพจได้เขียนอธิบายถึงสายพันธุ์ของ **“น้องเอวา”** และ **“พี่ลูน่า”** ไว้ว่า น้องทั้งสอง คือ เสือโคร่งสีทอง หรือ เสือโคร่งสตรอว์เบอร์รี

น้องจะมีสีที่หาได้ยาก ซึ่งเกิดขึ้นจากยีนด้อยที่ทำหน้าที่เกี่ยวกับสีของขนบนร่างกาย เช่นเดียวกับเสือสีขาว แต่โอกาสที่จะเกิดเสือโคร่งสีทองเช่นนี้ จะมีโอกาสเกิดขึ้นได้ยากมาก ๆ ซึ่งมีไม่ถึง 50 – 100 ตัวในโลก สำหรับใครที่อยากเห็นน้องตัวจริงเสียงจริง สามารถมาเยี่ยมชมน้องได้ที่เชียงใหม่ไนท์ซาฟารี

ภาพประกอบ “น้องเอวา” จาก Facebook : เชียงใหม่ไนท์ซาฟารี Chiang Mai Night Safari

หลายคอมเมนต์แทบไม่เชื่อสายตาว่าแววตากลมโตขี้อ้อนนี้จะเป็นของนักล่าในผืนป่า เห็นแล้วสุดเอ็นดู เข้ามาคอมเมนต์ อาทิ

นับเป็นปีทองของเหล่าสัตว์ป่าทั่วประเทศ จนกลายเป็นกระแสฟีเวอร์ ส่งผลการท่องเที่ยวสวนสัตว์คึกครื้นมากยิ่งขึ้น ทั้งนี้หวังว่าประชาชนและหน่วยงานที่เกี่ยวข้องจะสนับสนุนสวัสดิภาพของเหล่าสัตว์ให้มากยิ่งขึ้น

ภาพประกอบ “พี่ลูน่า” จาก Facebook : เชียงใหม่ไนท์ซาฟารี Chiang Mai Night Safari

ภาพประกอบ “น้องเอวา” จาก Facebook : เชียงใหม่ไนท์ซาฟารี Chiang Mai Night Safari

ภาพประกอบ “น้องเอวา” จาก Facebook : เชียงใหม่ไนท์ซาฟารี Chiang Mai Night Safari