---
layout: post
code: "ART2411190852R9TGN7"
origin_url: "https://www.khaosod.co.th/sports/news_9512402"
image: "https://github.com/user-attachments/assets/dc9df383-1b7d-49ba-8441-118324140b4b"
title: "จิลาร์ดิโน พูดถึง บาโลเตลลี หลังลงเล่น 2 เกม โดน 2 ใบเหลือง"
description: "อัลแบร์โต จิลาร์ดิโน กุนซือของ เจนัว แสดงความเชื่อมั่นว่า มาริโอ บาโลเตลลี กองหน้าวัย 34 ปี จะช่วยสร้างความแตกต่างให้ทีมได้ หลังเพิ่งย้ายมาร่วมทัพได้ไม่นาน"
category: "SPORTS"
language: "th"
date: 2024-11-19T09:12:12.805Z
---

# จิลาร์ดิโน พูดถึง บาโลเตลลี หลังลงเล่น 2 เกม โดน 2 ใบเหลือง

[![จิลาร์ดิโน พูดถึง บาโลเตลลี หลังลงเล่น 2 เกม โดน 2 ใบเหลือง](https://www.khaosod.co.th/wpapp/uploads/2024/11/balotel.jpg "จิลาร์ดิโน พูดถึง บาโลเตลลี หลังลงเล่น 2 เกม โดน 2 ใบเหลือง")](https://www.khaosod.co.th/wpapp/uploads/2024/11/balotel.jpg)

อัลแบร์โต จิลาร์ดิโน กุนซือของ เจนัว แสดงความเชื่อมั่นว่า มาริโอ บาโลเตลลี กองหน้าวัย 34 ปี จะช่วยสร้างความแตกต่างให้ทีมได้ หลังเพิ่งย้ายมาร่วมทัพได้ไม่นาน

บาโลเตลลี เพิ่งย้ายมาอยู่กับเจนัวในช่วงปลายเดือนตุลาคมแบบไร้ค่าตัว หลังเจ้าตัวเป็นนักเตะฟรีเอเย่นต์ ตั้งแต่แยกทางกับ อดานา เดมิร์สปอร์ สโมสรในตุรกี ตอนจบฤดูกาล 2023-24

และก่อนหน้านี้บาโลเตลลีลงเล่นให้เจนัวในเกมลีกอิตาลีไปแล้ว 2 นัด ในเกมที่ชนะปาร์ม่า 1-0 และเสมอโคโม 1-1 ซึ่งรวมสองนัดเขาเล่นไป 22 นาที และโดนไป 2 ใบเหลือง

อย่างไรก็ตามล่าสุดทาง อัลแบร์โต จิลาร์ดิโน ยังออกมาแสดงความเชื่อมั่นในดาวยิงรายนี้ ว่า

“เป็นเรื่องธรรมดาที่เขาต้องใช้เวลาเมื่อย้ายเข้ามาอยู่กับทีมใหม่ เพื่อให้แน่ใจว่าเขาจะสามารถกลับไปทำในสิ่งที่เขาจัดการได้เสมอ การสร้างความแตกต่างในการแข่งขัน ไม่ว่ามันจะเป็น 15 นาที, ครึ่งชั่วโมง หรือ ตลอดทั้งเกม”

“มันเป็นความท้าทายสำหรับเราซึ่งเป็นคนคว้าตัวเขาเข้ามา และสำหรับเขาที่จะได้แสดงให้เห็นว่าเขายังเป็นนักเตะในระดับของเซเรีย และเขาสามารถสร้างความแตกต่างได้”