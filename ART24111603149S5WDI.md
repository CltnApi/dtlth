---
layout: post
code: "ART24111603149S5WDI"
origin_url: "https://www.khaosod.co.th/sports/news_9508043"
image: "https://github.com/user-attachments/assets/17fef51b-ddf6-473c-8e1c-1946758fea7b"
title: "บาส เฟม เฉือนคู่ผสมมาเลย์ ทะลุเข้าชิงแบดคุมาโมโตะ มาสเตอร์ส"
description: "ศึกแบดมินตัน เอชเอสบีซี บีดับเบิลยูเอฟ เวิลด์ ทัวร์ ซูเปอร์ 500 รายการ “คุมาโมโตะ มาสเตอร์ส เจแปน 2024” ที่เมืองคุมาโมโตะ ประเทศญี่ปุ่น ชิงเงินรางวัลรวม"
category: "SPORTS"
language: "th"
date: 2024-11-16T04:11:22.200Z
---

# บาส เฟม เฉือนคู่ผสมมาเลย์ ทะลุเข้าชิงแบดคุมาโมโตะ มาสเตอร์ส

[![บาส เฟม เฉือนคู่ผสมมาเลย์ ทะลุเข้าชิงแบดคุมาโมโตะ มาสเตอร์ส](https://www.khaosod.co.th/wpapp/uploads/2024/11/bas-fam.jpg "บาส เฟม เฉือนคู่ผสมมาเลย์ ทะลุเข้าชิงแบดคุมาโมโตะ มาสเตอร์ส")](https://www.khaosod.co.th/wpapp/uploads/2024/11/bas-fam.jpg)

ศึกแบดมินตัน เอชเอสบีซี บีดับเบิลยูเอฟ เวิลด์ ทัวร์ ซูเปอร์ 500 รายการ “คุมาโมโตะ มาสเตอร์ส เจแปน 2024” ที่เมืองคุมาโมโตะ ประเทศญี่ปุ่น ชิงเงินรางวัลรวม 420,000 เหรียญสหรัฐฯ หรือราว 14.5 ล้านบาท เมื่อวันที่ 16 พ.ย. ที่ผ่านมาเป็นการแข่งขันในรอบรองชนะเลิศ

ประเภทคู่ผสม “บาส” เดชาพล พัววรานุเคราะห์ กับ “เฟม” ศุภิสรา เพียวสามพราน คู่มือ 201 ของโลก ลงสนามดวลกับ โก๊ะ ซุน ฮวด และ เชวอน เจมี่ ไล คู่มือ 10 ของโลกจากมาเลเซีย

ผลการแข่งขันปรากฎว่าแมตช์นี้ต้องเล่นกันถึง 3 เกม ก่อนจะเป็น เดชาพล และ ศุภิสรา ที่ปาดแซงเอาชนะไปได้ 2-1 เกม 18-21, 00-22 และ 21-14

คู่ผสมคู่ใหม่ของไทย ทะลุเข้าชิงศึก คุมาโมโตะ มาสเตอร์ส ได้สำเร็จ โดยถือเป็นการเข้าชิงครั้งแรกของคู่นี้ หลังจากจับคู่กันมาประมาณ 2 เดือนกว่า

โดย บาส และ เฟม จะรอพบผู้ชนะระหว่าง กั๊ว ซิน วา กับ เฉิน ฟาง ฮุย จากจีน หรือ ทอม กีเซล กับ เมลฟิน เดอรูร์ จากฝรั่งเศส ต่อไป