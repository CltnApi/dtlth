---
layout: post
code: "ART2411230857J7JR3Z"
origin_url: "https://www.khaosod.co.th/entertainment/news_9518313"
image: "https://github.com/user-attachments/assets/5d4ab852-adac-4cf3-98cc-269f5539dc04"
title: "ปาร์ตี้วันเกิด \"ลิลลี่ ได้หมดถ้าสดชื่น\" เจอชาวเน็ตแซวแรง งานนี้เจ้าตัวรีบสวนทันที"
description: "ปาร์ตี้วันเกิด อายุครบ 20 ปี \"ลิลลี่ ได้หมดถ้าสดชื่น\" แต่งตัวจัดเต็มทั้งครอบครัว เจอคอมเมนต์ชาวเน็ตแซวแรง งานนี้เจ้าตัวรีบสวนทันที"
category: "ENTERTAINMENT"
language: "th"
date: 2024-11-23T09:26:48.567Z
---

# ปาร์ตี้วันเกิด "ลิลลี่ ได้หมดถ้าสดชื่น" เจอชาวเน็ตแซวแรง งานนี้เจ้าตัวรีบสวนทันที

[![ปาร์ตี้วันเกิด "ลิลลี่ ได้หมดถ้าสดชื่น" เจอชาวเน็ตแซวแรง งานนี้เจ้าตัวรีบสวนทันที](https://www.khaosod.co.th/wpapp/uploads/2024/11/lilly-birthday-07.jpg "ปาร์ตี้วันเกิด "ลิลลี่ ได้หมดถ้าสดชื่น" เจอชาวเน็ตแซวแรง งานนี้เจ้าตัวรีบสวนทันที")](https://www.khaosod.co.th/wpapp/uploads/2024/11/lilly-birthday-07.jpg)

**ปาร์ตี้วันเกิด อายุครบ 20 ปี “ลิลลี่ ได้หมดถ้าสดชื่น” แต่งตัวจัดเต็มทั้งครอบครัว เจอคอมเมนต์ชาวเน็ตแซวแรง งานนี้เจ้าตัวรีบสวนทันที**

เมื่อวันที่ 23 พฤศจิกายน 2567 อายุครบ 20 ปีบริบูรณ์เป็นที่เรียบร้อย สำหรับนักร้องสาวมากความสามารถ **“ลิลลี่ ได้หมดถ้าสดชื่น”** พร้อมก้าวเดินเข้าสู่วัยผู้ใหญ่

งานนี้พี่สาวคนสวยก็ทุ่มทุน จัดเต็มมอบของขวัญชิ้นใหญ่ให้แก่น้องสาวสุดที่รัก เป็น ‘บ้านหลังโต’ พร้อมอวยพรสุดซึ้ง เผย _‘อยากให้นานแล้ว แต่คิดไปคิดมาให้ปีนี้น่าจะเหมาะสุด’_

ท่ามกลางแฟน ๆ ที่เข้ามาคอมเมนต์อวยพร และชื่นชมความน่ารักของครอบครัวได้หมดถ้าสดชื่น

**อ่านข่าวเพิ่มเติม : [เจนนี่ มอบบ้านของขวัญ ลิลลี่ ในวัย20 ขอบคุณที่เป็นส่วนหนึ่งความสำเร็จของพี่](https://www.khaosod.co.th/entertainment/news_9516100)**

ภาพประกอบ

ADVERTISEMENT

งานนี้วันเกิดครบรอบวัย 20 ปีพอดี จะธรรมดาได้ไง **สาวลิลลี่** ขอจัดปาร์ตี้วันเกิดกับครอบครัว ในธีมสุดเปรี้ยว ให้ฟีลเป็นสก๊อยสาว จัดเต็มทั้งชุด หน้า ผม แถมยังมีรอยสักด้วย ซึ่งพี่สาวอย่าง เจนนี่ ก็ไม่ยอมน้อยหน้า จัดเต็มเพื่อน้องสาวด้วยเช่นกัน

แต่มิวายมีเจอชาวเน็ตคอมเมนต์แรง หลัง **“ลิลลี่ ได้หมดถ้าสดชื่น”** โพสต์ภาพพร้อมข้อความผ่านเฟซบุ๊ก **นารีนาท เชื้อแหลม** ระบุข้อความว่า _“ไปงับเตงงงงงงง”_ พร้อมอิโมจิ รอยจูบและรถจักรยานยนต์

ภาพประกอบ

ก่อนจะมีชาวเน็ตเข้ามาคอมเมนต์ว่า **“คุณพรี่ น่ารักจัง ทำถึงมาก ถุงน่องสีดำ แกงตัวเองป่ะนี้”** พร้อมทั้งมีชาวเน็ตอีกหลายคนที่เข้ามาแซวเรื่องถุงน่องด้วยเช่นกัน

ทำเอาสาว **ลิลลี่** ต้องรีบเข้าไปตอบกลับทันทีว่า **“ขาจริง ๆ ค่ะ5555555555555555”** งานนี้แฟนคลับรีบออกโรงขอโทษกันแทบไม่ทัน

ก่อนที่สาวลิลลี่จะตัดปัญหา คอมเมนต์ใต้โพสต์ตัวเองว่า **“เฮ ฉันไม่ได้ใส่ถุงน่องดำ นั่นขาฉันจริงๆ5555555555”** ท่ามกลางแฟน ๆ ที่เข้ามาคอมเมนต์เอ็นดูกันยกใหญ่

ความคิดเห็นส่วนหนึ่งจากชาวเน็ต :

ภาพประกอบ

ภาพประกอบ

ภาพประกอบ

