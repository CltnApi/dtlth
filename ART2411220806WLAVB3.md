---
layout: post
code: "ART2411220806WLAVB3"
origin_url: "https://www.khaosod.co.th/breaking-news/news_9516971"
image: "https://github.com/user-attachments/assets/b5a531a4-3f56-43e6-a6de-87044d945f5c"
title: "อย. เปิดผลตรวจ 'กัมมี่' ช่วยนอนหลับ แบรนด์ดัง แอบผสมสารเมลาโทนิน"
description: "อย. เปิดผลตรวจ 'กัมมี่' ช่วยนอนหลับ แบรนด์ดัง แอบผสมสารเมลาโทนิน จัดเป็นยาอันตราย เผย คนกลุ่มไหนบ้างต้องระวัง เตือนในการซื้อมาบริโภค"
category: "HOT_NEWS"
language: "th"
date: 2024-11-22T08:32:44.035Z
---

# อย. เปิดผลตรวจ 'กัมมี่' ช่วยนอนหลับ แบรนด์ดัง แอบผสมสารเมลาโทนิน

[![อย. เปิดผลตรวจ 'กัมมี่' ช่วยนอนหลับ แบรนด์ดัง แอบผสมสารเมลาโทนิน](https://www.khaosod.co.th/wpapp/uploads/2024/11/FDA.jpg "อย. เปิดผลตรวจ 'กัมมี่' ช่วยนอนหลับ แบรนด์ดัง แอบผสมสารเมลาโทนิน")](https://www.khaosod.co.th/wpapp/uploads/2024/11/FDA.jpg)

**อย. เปิดผลตรวจ ‘กัมมี่’ ช่วยนอนหลับ แบรนด์ดัง แอบผสมสารเมลาโทนิน จัดเป็นยาอันตราย เผย คนกลุ่มไหนบ้างต้องระวัง เตือนในการซื้อมาบริโภค**

วันที่ 22 พ.ย.2567 สำนักงานคณะกรรมการอาหารและยา (อย.) เปิดเผยว่า อย.ได้ตรวจสอบสถานที่นำเข้าอาหารเพื่อจำหน่ายของ บริษัท ไวท์แลป เอสเซนเชียลส์ จำกัด เมื่อวันที่ 24 ก.ค.2567 และได้เก็บตัวอย่างผลิตภัณฑ์อาหารส่งตรวจวิเคราะห์ที่กรมวิทยาศาสตร์การแพทย์

โดยฉลากระบุรายละเอียดผลิตภัณฑ์ ดังนี้ “แคล แมก กัมมี่ (ผลิตภัณฑ์เสริมอาหาร) (ตรา เซเวินทีเซเวิน) เลขสารบบอาหาร 10-3-08767-5-0003 วันที่ผลิต 29-05-2024 วันสิ้นอายุ 28-05-2026 นำเข้าและจัดจำหน่ายโดย บริษัท ไวท์แลป เอสเซนเชียลส์ จำกัด เลขที่ 88/21 ถนนยานนาวา แขวงช่องนนทรี เขตยานนาวา กรุงเทพมหานคร ขนาดบรรจุ 180 กรัม 60 ชิ้น…”

อย. เปิดผลตรวจ ‘กัมมี่’ ช่วยนอนหลับ แบรนด์ดัง แอบผสมสารเมลาโทนิน จัดเป็นยาอันตราย เผย คนกลุ่มไหนบ้างต้องระวัง เตือนในการซื้อมาบริโภค

ผลการตรวจวิเคราะห์ผลิตภัณฑ์ดังกล่าว ตรวจพบยาแผนปัจจุบัน เมลาโทนิน (Melatonin) ซึ่งจัดเป็นยาอันตราย มีผลทำให้ง่วงซึม ปวดศีรษะ และมีข้อควรระวังในผู้ป่วยบางกลุ่ม เช่น ผู้ป่วยโรคแพ้ภูมิตัวเอง ผู้ป่วยลมชัก ผู้ที่สูบบุหรี่ ผู้มีปัญหาเรื่องโรคตับและไต และหญิงตั้งครรภ์หรือให้นมบุตร

[![](https://www.khaosod.co.th/wpapp/uploads/2024/11/22-อย1.jpg)](https://www.khaosod.co.th/wpapp/uploads/2024/11/22-อย1.jpg)

จึงจัดเป็นอาหารที่มีสิ่งที่น่าจะเป็นอันตรายต่อสุขภาพเจือปนอยู่ด้วย เข้าข่ายเป็นอาหารไม่บริสุทธิ์ ตามพระราชบัญญัติอาหาร พ.ศ.2522 จึงประกาศเตือนให้ประชาชนระมัดระวังในการซื้อหรือบริโภคผลิตภัณฑ์อาหารดังกล่าว ทั้งนี้ อย. และหน่วยงานที่เกี่ยวข้องอยู่ระหว่างดำเนินการตามกฎหมายกับผู้กระทำผิด

[![](https://www.khaosod.co.th/wpapp/uploads/2024/11/22-อย3.jpg)](https://www.khaosod.co.th/wpapp/uploads/2024/11/22-อย3.jpg)

หากมีข้อสงสัยเรื่องความปลอดภัยของผลิตภัณฑ์สุขภาพ สามารถสอบถามหรือแจ้งร้องเรียนได้ที่สายด่วน อย. 1556 หรือผ่าน Line@FDAThai, Facebook : FDAThai หรือ E-mail : 1556@fda.moph.go.th ตู้ ปณ. 1556 ปณฝ. กระทรวงสาธารณสุข จ.นนทบุรี 11004 หรือสำนักงานสาธารณสุขจังหวัดทั่วประเทศ