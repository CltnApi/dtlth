---
layout: post
code: "ART2411181227M1RJ41"
origin_url: "https://www.khaosod.co.th/breaking-news/news_9511187"
image: "https://github.com/user-attachments/assets/e2fec6a2-d931-4269-ac0b-269cfccf0438"
title: "'กฤษอนงค์' นอนคุก ไร้เงาคนยื่นประกัน ด้าน 'บอสพอล' ส่งทนายยื่นค้านประกันตัว"
description: "'กฤษอนงค์' นอนคุก ไร้เงาคนยื่นประกัน ด้าน 'บอสพอล' ส่งทนายยื่นค้านประกันตัว ทำให้ถูกเจ้าหน้าที่ราชทัณฑ์ควบคุมไปทัณฑสถานหญิงกลาง ฝากขัง 4 ผัด 48 วัน"
category: "HOT_NEWS"
language: "th"
date: 2024-11-18T12:32:03.586Z
---

# 'กฤษอนงค์' นอนคุก ไร้เงาคนยื่นประกัน ด้าน 'บอสพอล' ส่งทนายยื่นค้านประกันตัว

[!['กฤษอนงค์' นอนคุก ไร้เงาคนยื่นประกัน ด้าน 'บอสพอล' ส่งทนายยื่นค้านประกันตัว](https://www.khaosod.co.th/wpapp/uploads/2024/11/kritanong.jpg "'กฤษอนงค์' นอนคุก ไร้เงาคนยื่นประกัน ด้าน 'บอสพอล' ส่งทนายยื่นค้านประกันตัว")](https://www.khaosod.co.th/wpapp/uploads/2024/11/kritanong.jpg)

**‘กฤษอนงค์’ นอนคุก ไร้เงาคนยื่นประกัน ด้าน ‘บอสพอล’ ส่งทนายยื่นค้านประกันตัว ทำให้ถูกเจ้าหน้าที่ราชทัณฑ์ควบคุมไปทัณฑสถานหญิงกลาง ฝากขัง 4 ผัด 48 วัน**

ความคืบหน้า เจ้าหน้าที่ตำรวจควบคุมตัว น.ส.กฤษอนงค์ สุวรรณวงศ์ หรือ “เจ๊พัช” ประธานอำนวยการศูนย์ประสานงานส่งเสริมเครือข่าย-ออนไลน์ ผู้ต้องหาในข้อหา “กรรโชกทรัพย์-ตัวการเรียกรับสินบน” จากกรณีแอบอ้างเรียกเงินจากกลุ่มผู้ต้องหาเครือข่ายดิไอคอน เพื่อไปทำการฝากขังศาลอาญาคดีทุจริตและประพฤติมิชอบกลาง ตามขั้นตอนทางกฎหมาย

ล่าสุดวันที่ 18 พ.ย. ผู้สื่อข่าวรายงานว่า ไม่มีทนายความหรือคนใกล้ชิดมายื่นขอประกันตัว น.ส.กฤษอนงค์ แต่อย่างใด ทำให้ในช่วงเย็นวันนี้จะต้องส่งตัว น.ส.กฤษอนงค์ เข้าทัณฑสถานหญิงกลาง

ขณะที่ฝั่งทนาย “บอสพอล” ได้เซ็นหนังสือมอบอำนาจลงชื่อในท้ายเอกสาร เป็นชื่อของ นายวรัตน์พล วรัตน์วรกุล มายื่นคัดค้านการประกันตัว น.ส.กฤษอนงค์ ด้วย

ทำให้วันนี้ น.ส.กฤษอนงค์ จะถูกเจ้าหน้าที่ราชทัณฑ์ ควบคุมไปยังทัณฑสถานหญิงกลาง เพื่อฝากขัง 4 ผัด หรือ 48 วัน เนื่องจากเป็นคดีที่มีโทษจำคุกไม่ถึง 10 ปี

ส่วนมาตรการของศาลฯ เจ้าหน้าที่ได้จัดเตรียมพื้นที่ไว้ให้สื่อมวลชนพร้อมข้อห้ามและระเบียบในเรื่องของการบันทึกภาพซึ่งทุกอย่างมาตรการค่อนข้างที่จะเข้มงวด