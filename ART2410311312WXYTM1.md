---
layout: post
code: "ART2410311312WXYTM1"
origin_url: "https://www.khaosod.co.th/https://www.khaosod.co.th/entertainment/news_9485097"
image: "https://github.com/user-attachments/assets/7f71fec3-945d-4c5a-9964-eee834d37064"
title: "เห็นแล้วกรี๊ดเลย! ‘โบว์-อาเล็ก’ ยินดี ‘เจมส์จิ’ ขอแฟนแต่งงาน ตอบคู่ของตนพร้อมมั้ย"
description: "เห็นแล้วกรี๊ดเลย! ‘โบว์-อาเล็ก’ ยินดี ‘เจมส์ จิรายุ’ ขอแฟนแต่งงาน เผยคู่ตัวเองพร้อมหรือยัง? - ตอบดราม่าเมคอัพละครไม่สมจริง"
category: "ENTERTAINMENT"
language: "th"
date: 2024-11-01T12:35:46.938Z
---

# เห็นแล้วกรี๊ดเลย! ‘โบว์-อาเล็ก’ ยินดี ‘เจมส์จิ’ ขอแฟนแต่งงาน ตอบคู่ของตนพร้อมมั้ย

[![เห็นแล้วกรี๊ดเลย! ‘โบว์-อาเล็ก’ ยินดี ‘เจมส์จิ’ ขอแฟนแต่งงาน ตอบคู่ของตนพร้อมมั้ย](https://www.khaosod.co.th/wpapp/uploads/2024/10/bowalex_jameji-1.jpg "เห็นแล้วกรี๊ดเลย! ‘โบว์-อาเล็ก’ ยินดี ‘เจมส์จิ’ ขอแฟนแต่งงาน ตอบคู่ของตนพร้อมมั้ย")](https://www.khaosod.co.th/wpapp/uploads/2024/10/bowalex_jameji-1.jpg)

เห็นแล้วกรี๊ดเลย! ‘อาเล็ก-โบว์’ ยินดี ‘เจมส์ จิรายุ’ ขอแฟนแต่งงาน เผยคู่ตัวเองพร้อมมั้ย – ตอบ ดราม่าเมคอัพละครไม่สมจริง

เป็นเรื่องที่น่ายินดีของวงการบันเทิงไทย เมื่อพระเอกชื่อดัง **เจมส์ จิรายุ** ได้คุกเข่าขอแฟนสาวนอกวงการ **โฟม เบญจมาศ** แต่งงาน หลังทั้งคู่คบหาดูใจกันมานาน 10 ปี และคนก็พุ่งเป้ามาที่คู่ของ **“อาเล็ก ธีรเดช”** และ **“โบว์ เมลดา”** เพื่อนร่วมช่องว่าจะมีข่าวดีเมื่อไหร่? เพราะความหวานและความคลั่งรักของทั่งคู่ก็มีให้เห็นจนล้นจอ

[![เห็นแล้วกรี๊ดเลย! ‘อาเล็ก-โบว์’ ยินดี ‘เจมส์ จิรายุ’ ขอแฟนแต่งงาน](https://www.khaosod.co.th/wpapp/uploads/2024/10/bowalex_jameji-3.jpg)](https://www.khaosod.co.th/wpapp/uploads/2024/10/bowalex_jameji-3.jpg)

ล่าสุดวันที่ 31 ต.ค. 2567 “อาเล็ก ธีรเดช” และ “โบว์ เมลดา” ควงแขนออกงานคู่กันในงานเปิดตัว “มูจิ วัน แบงค็อก” คอนเซ็ปต์สโตร์แห่งใหม่ที่ใหญ่ที่สุดในประเทศไทย ที่ ชั้น B1 โซน Parade โครงการวัน One Bangkok หลังจบงานได้ให้สัมภาษณ์กับสื่อมวลชนถึงข่าวดีของ เจมส์ จิรายุ พร้อมตอบดราม่าเมคอัพตอนจบของละคร “โลกหมุนรอบเธอ” โดนวิจารณ์ว่าทำร้ายนักแสดง ดูไม่สมจริง

อาเล็ก : “ต้องขอแสดงความยินดีกับเจมส์จิ ยินดีมาก เราไม่รู้ว่าเขาจะมีการคุกเข่ากันเกิดขึ้น”  
โบว์ : “เห็นแล้วกรี๊ดเลย หนูเคยถามพี่เจมส์ว่าเมื่อไหร่ เขาบอกว่าก็ใกล้แล้วแหละ เราก็ไปแซวพี่โฟมว่าร้องไห้เลย”

[![เห็นแล้วกรี๊ดเลย! ‘อาเล็ก-โบว์’ ยินดี ‘เจมส์ จิรายุ’ ขอแฟนแต่งงาน](https://www.khaosod.co.th/wpapp/uploads/2024/10/bowalex_jameji-4.jpg)](https://www.khaosod.co.th/wpapp/uploads/2024/10/bowalex_jameji-4.jpg)

ADVERTISEMENT

**แล้วอาเล็กว่าไง?** อาเล็ก : “ก็มีคิดเหมือนกันครับ เราเป็นคนวางแผนอยู่แล้ว แต่แค่ไม่ใช่ช่วงนี้”

**วางแผนไว้อีกกี่ปีจะคุกเข่า?** โบว์ : “หนูขอขึ้นเลขสามก่อนค่อยว่ากัน”  
อาเล็ก : “ก็มีคิดๆ ไว้ แต่ยังไม่ใช่ช่วงนี้”

**ปรึกษากันทั้งคู่?** อาเล็ก : “ก็มีคุยบ้างอยู่แล้ว คนที่คบกันแล้วเราจริงจังกับความสัมพันธ์ครั้งนี้ก็ต้องมีคุยกันอยู่แล้ว”

**ผู้ชายมาคุยกับเราเรื่องอนาคต ในฐานะเราเป็นผู้หญิงเป็นยังไงบ้าง?** โบว์ : “หนูโอเคอยู่แล้ว เพราะเป็นคนชอบคุยเรื่องอนาคต เวย์นี้ตรงกันไหม ถ้าไม่ตรงก็หาตรงกลางให้เจอ ถ้าไม่เจอค่อยว่ากัน ก็ดี น่ารักดี”

[![เห็นแล้วกรี๊ดเลย! ‘อาเล็ก-โบว์’ ยินดี ‘เจมส์ จิรายุ’ ขอแฟนแต่งงาน](https://www.khaosod.co.th/wpapp/uploads/2024/10/bowalex_jameji-5.jpg)](https://www.khaosod.co.th/wpapp/uploads/2024/10/bowalex_jameji-5.jpg)

**ชอบโมเมนต์โรแมนติกไหม?** โบว์ : “ชอบอยู่แล้ว”

**ถ้าต้องมีโมเมนต์คุกเข่า มองไว้ไหมว่าจะต้องไปที่ไหน?** โบว์ : “ช่วงนี้คุกเข่าน่าจะยากนิดนึง เพราะปวดเข่า เขาเลยต้องยังเว้นไว้อยู่ ต้องรักษาตัวนิดนึง”  
อาเล็ก : “ช่วงนี้ชอบเล่นขา สควอชให้แข็งแรง แก่ตัวไปอยากเดินได้ ถ้าบอกไปก็ไม่เซอร์ไพรส์สิ ผมแข็งแรงปกติทุกอย่างนะ รออะไรเข้าที่เข้าทางก่อน การแต่งงานมันก็เป็นแค่พาร์ตนึง ถ้าอยากให้งานนั้นเกิดขึ้น ก็ลองติดต่องานมาก่อน จะได้ยิ่งใหญ่ขึ้น”

[![เห็นแล้วกรี๊ดเลย! ‘อาเล็ก-โบว์’ ยินดี ‘เจมส์ จิรายุ’ ขอแฟนแต่งงาน](https://www.khaosod.co.th/wpapp/uploads/2024/10/bowalex_jameji-2.jpg)](https://www.khaosod.co.th/wpapp/uploads/2024/10/bowalex_jameji-2.jpg)

**ได้คุยกับเจมส์จิไหม หลังจากนี้ของการเตรียมงาน?** อาเล็ก : “เขาก็มาล็อกคิว ให้เตรียมตัวไปงาน”  
โบว์ : “แต่ยังไม่รู้ธีมอะไรนะ”

**เรื่องฟีดแบ็กตอนจบของละคร โลกหมุนรอบเธอ มีคอมเมนต์ว่าเมคอัพแกงมาก ไม่สมจริง โบว์เห็นคอมเมนต์บ้างไหม?** โบว์ : “เห็นหมดเลย ตอนดูยังนั่งหัวเราะเลย มันเป็นเรื่องปกติ เพราะมันเป็นการแต่งเมคอัพเนอะ เรื่องของแสงอะไรด้วย มันคือการแสดงไง ถ้าจะให้สมจริงก็ต้องใช้นักแสดงที่เป็นผู้ใหญ่จริงๆ แต่เราอยากให้คงคาแร็กเตอร์ที่เป็นเราให้หมด แต่น่ารักดี เพราะว่าตำแหน่งอยู่ไม่นาน แต่ตำนานจะอยู่ตลอดไป เห็นไหมว่าทุกคนก็พูดถึง วันไหลพระประแดงบ้าง บ๊วยเค็มบ้าง มีอีกเยอะเลยสนุกดี หนูไปอ่าน อย่างน้อยก็มีคนคิดเหมือนเรา”

[![เห็นแล้วกรี๊ดเลย! ‘อาเล็ก-โบว์’ ยินดี ‘เจมส์ จิรายุ’ ขอแฟนแต่งงาน](https://www.khaosod.co.th/wpapp/uploads/2024/10/bowalex_jameji-6.jpg)](https://www.khaosod.co.th/wpapp/uploads/2024/10/bowalex_jameji-6.jpg)

**แสดงว่าตอนแต่งเราก็รู้สึกมันได้แล้ว?** โบว์ : “ก็ประมาณนี้นะถ้าหนูแก่ ก็คงไม่เหี่ยวไปมากกว่านี้แล้ว เพราะว่าสวย พวกเราอยากจะเป็นตำนาน”

**อาเล็กโอเคเนอะ?** อาเล็ก : “โอเค สวย นั่งอยู่ด้วยกัน”  
โบว์ : “ไหลโยกไปด้วยกัน เพราะนั่งดูตอนจบด้วยกัน”

**คอมเมนต์แบบนั้นไม่ได้ทำให้เรารู้สึกเครียด?** โบว์ : “น่ารักดี เพราะตอนถ่ายก็นั่งหัวเราะกันอยู่”  
อาเล็ก : “ถ้าจะมองว่าแก่ ก็แก่จริงนะ แต่อาจจะมีบางมุมที่ทำให้รู้สึกแบบนั้น”.