---
layout: post
code: "ART24110404336QRAD5"
origin_url: "https://www.khaosod.co.th/special-stories/news_9488982"
image: "https://github.com/user-attachments/assets/561dfd5e-7aa7-4dec-b4fe-4d1e94a54963"
title: "'หนูนา' เผยย้ายแล้ว ดอกแก้ว-ขุนเดช ออกจากศูนย์บริบาลช้าง เปิดยอดบริจาคนับ 10 ล้าน"
description: "'หนูนา' เผยย้ายแล้ว ดอกแก้ว-ขุนเดช ออกจากศูนย์บริบาลช้าง หลังวิวาทะเดือดกับ 'แสงเดือน' เปิดยอดบริจาคฝากเลี้ยงช้าง 2 เชือก ให้ไปเกิน 10 ล้าน "
category: "SPECIAL_STORIES"
language: "th"
date: 2024-11-04T04:38:19.276Z
---

# 'หนูนา' เผยย้ายแล้ว ดอกแก้ว-ขุนเดช ออกจากศูนย์บริบาลช้าง เปิดยอดบริจาคนับ 10 ล้าน

[!['หนูนา' เผยย้ายแล้ว ดอกแก้ว-ขุนเดช ออกจากศูนย์บริบาลช้าง เปิดยอดบริจาคนับ 10 ล้าน ](https://www.khaosod.co.th/wpapp/uploads/2024/11/elephant-2.jpg "'หนูนา' เผยย้ายแล้ว ดอกแก้ว-ขุนเดช ออกจากศูนย์บริบาลช้าง เปิดยอดบริจาคนับ 10 ล้าน ")](https://www.khaosod.co.th/wpapp/uploads/2024/11/elephant-2.jpg)

**‘หนูนา’ เผยย้ายแล้ว ดอกแก้ว-ขุนเดช ออกจากศูนย์บริบาลช้าง หลังวิวาทะเดือดกับ ‘แสงเดือน’ เปิดยอดบริจาคฝากเลี้ยงช้าง 2 เชือก ให้ไปนับ 10 ล้าน**

หลังเกิดเหตุน้ำท่วมในพื้นที่ อ.แม่แตง จนช้าง 2 เชือก พังพลายฟ้าใส-พังพลอยทอง ของมูลนิธิอนุรักษ์ช้างและสิ่งแวดล้อม จมน้ำตาย กระทั่งเกิดกระแสวิพากษ์วิจารณ์ในรูปแบบการเลี้ยงช้าง

ต่อมา **น.ส.กัญจนา ศิลปอาชา** ที่ปรึกษารมว.พัฒนาสังคมและความมั่นคงของมนุษย์ ให้สัมภาษณ์รายการ อยากมีเรื่องคุย ของ ข่าวสดออนไลน์ กรณีกระแสดราม่าการอพยพช้างของศูนย์บริบาลช้าง Elephant Nature Park หรือ ENP จากสถานการณ์น้ำท่วม อ.แม่แตง จ.เชียงใหม่ ซึ่งพบว่าช้างหลายเชือกไหลไปตามกระแสน้ำ และมีช้างล้ม 2 เชือก

ตอนหนึ่ง ระบุว่า ปางช้างหลายปางที่อยู่ริมน้ำได้รับผลกระทบทุกปาง บางปางพังหมดเหลือแค่โรงช้าง แต่ระบบไฟฟ้า น้ำประปา เสียหาย แต่ทุกปาง ยกเว้นปางของศูนย์บริบาลฯ เคลื่อนย้ายช้างออกนอกพื้นที่ก่อนล่วงหน้า เพราะเขาฟังข่าวจากทางการอยู่ตลอด ฉะนั้น จึงไม่มีปัญหาเรื่องการขนย้ายสัตว์ไม่ทัน แต่ปางช้างของศูนย์บริบาลช้างยังขายทัวร์อยู่จนถึงวันที่น้ำท่วม

หนูนา กัญจนา ศิลปอาชา

กระทั่งต่อมา **นางแสงเดือน ชัยเลิศ** ผู้อำนวยการศูนย์บริบาลช้าง โพสต์ข้อความระบุว่า มีช้างตัวผู้สองเชือก ชื่อพลายขุนเดช และพลายดอกแก้ว ที่คุณหนูนา เอามาฝากเลี้ยงไว้หลายปี ถ้าคุณหนูนาสงสาร และเป็นห่วงเขาจริงๆ ขอช่วยมาย้ายพวกเขาไปอยู่ในพื้นที่ที่เหมาะสมโดยด่วนค่ะ

ล่าสุด **น.ส.กัญจนา ศิลปอาชา โพสต์ข้อความผ่านทางเฟซบุ๊ก** [**NuNa Silpa-archa**](https://www.facebook.com/nuna.silpaarcha?__cft__[0]=AZW5dDmieo_00QioKguoQsls4CqsDxqm44YJdA4Pm-PuWL0B_i2J8SJPsp4Un7_s5jHLNiOBUsAXMysKYbHihfp44Mn06XSqk6zQLOS196LKtTuRWJhjXzdp1qkvM1Epsao&__tn__=-UC%2CP-R) **ระบุว่า** น้องดอกแก้ว น้องขุนเดช วันนี้น้องทั้งสองได้ออกมาจาก ENP แล้

ดิฉันขอเอ่ยถึงอดีตของน้องทั้งสองเป็นครั้งสุดท้าย เพราะต่อไป..นับแต่วันนี้จะมีแต่เรื่องของปัจจุบันและอนาคต..

1\. บางท่านยังสงสัยว่าทำไมดิฉันพาน้องทั้งสองไปอยู่ที่ ENP สำหรับท่านที่พลาดคำอธิบายของดิฉันในประเด็นนี้ ก็ขอชี้แจงอีกครั้งว่า

ในขวบปีแรกที่ฉันเข้าสู่วงการช้าง ENP เป็นที่เดียวที่ดิฉันรู้จักโดยดูจากสารคดีและประทับใจจึงไป  
ตอนนั้นไม่มีความรู้ใดๆเกี่ยวกับวิธีการเลี้ยงดูช้างเลย

**2\. ขุนเดชไปที่นั่นก่อน ดอกแก้วตามมา ปีแรกดิฉันไปเยี่ยมเกือบทุกเดือน ตอนที่เอาขุนเดชไป ดิฉันติดเงินไปให้ 500,000 บาท และทุกเดือนที่ไปเยี่ยมจะติดเงินไปทุกครั้ง ไม่ 100,000 ก็ 200,000**  
**เป็นเงินสด  
[![](https://www.khaosod.co.th/wpapp/uploads/2024/11/465108457_10226970406394616_2092573772835367494_n-696x392.jpg)](https://www.khaosod.co.th/wpapp/uploads/2024/11/465108457_10226970406394616_2092573772835367494_n.jpg)  
**

**3\. มีช่วงนึงทาง ENP ต้องการซื้อที่ดินเพิ่ม ดิฉันให้ไปเลย 9,000,000บาท (รายได้จากการขายหนังสือ บันทึกของลูกช้าง ก็ยกให้หมด)**

4\. สำหรับคนที่เพียรถามหาใบเสร็จ ควรถามจากทางโน้น เพราะคนอย่างดิฉันให้เพื่อช่วยสัตว์ ไม่ว่าให้ใคร ไม่เคยขอใบเสร็จ

5\. และถึงแม้ได้ถอยออกมาแล้ว ดิฉันก็ยังให้เลขาโทรถามความเป็นอยู่ของทั้งดอกแก้วและขุนเดชจากคุณศักดิ์ ผู้จัดการมูลนิธิตลอด มีภาพมีคลิปส่งมา

6\. ดิฉันต้องยอมรับว่าเห็นภาพว่าน้องทั้งสองอยู่สุขสบายดี ตอนนั้นยังไม่ค่อยตระหนักถึงประเด็นการขังคอก

7\. แม้เมื่อได้มารู้จักคุณภัทร เธอ เอ่ยถึงประเด็นการขังคอกนี้ดิฉันก็ยังไม่ค่อยตระหนัก และไม่เคยคิดจะขอคืนช้างเพราะคิดว่าทางโน้นดูแลดีแล้ว

8\. กระทั่งเกิดเหตุการณ์น้ำท่วม ภาวะการขังคอกจึงชัดเจนในสมองของดิฉัน แต่ก็ยังไม่กล้าขอคืนอยู่ดี ด้วยเกรงใจ

9\. จนเมื่อคุณเล็กให้มาเอาคืนไป จึงเกิดภารกิจนำพาทั้งสองเชือกออกมาสำเร็จเรียบร้อยในวันนี้ค่ะ

แสงเดือน ชัยเลิศ ผู้อำนวยการศูนย์บริบาลช้าง

10\. ถึงอย่างไรก็ตามดิฉันต้องขอบคุณ ENP ที่ช่วยดูแลทั้งสองเชือกมานะคะ ดิฉันคิดว่าคำชี้แจงนี้น่าจะจบข้อสงสัยต่างๆได้แล้ว และทุกอย่างเป็นอดีตแล้ว ดิฉันจะไม่ขอพูดอีกต่อไปค่ะ

เพิ่มเติมว่า ..ดิฉันได้เคยพา คุณคีรี กาญจนพาสน์ ผู้บริหาร BTS และเพื่อนๆผู้มีอันจะกินไปที่ ENP ตามมาด้วยการบริจาคเงินให้มากมาย คุณคีรี ให้ ENP ตั้งตู้รับบริจาคตามสถานีต่างๆด้วยค่ะ

