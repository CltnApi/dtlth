---
layout: post
code: "ART2411280746ZHJDUS"
origin_url: "https://www.khaosod.co.th/special-stories/news_9525313"
image: "https://github.com/user-attachments/assets/e6fc44d0-2607-4ffe-926a-b0d73514042d"
title: "\"ศรณ์\" ร้านอาหารใต้ คว้ารางวัล MICHELIN Stars 3 ดาวเป็นร้านแรกในไทย"
description: "ปรบมือรัว ๆ เมืองไทยมีมิชลิน 3 ดาวแล้ว! \"ศรณ์\" ร้านอาหารใต้ Fine Dining ทำสำเร็จ คว้ารางวัล MICHELIN Stars 3 ดาวเป็นร้านแรกในไทย"
category: "SPECIAL_STORIES"
language: "th"
date: 2024-11-28T08:22:51.709Z
---

# "ศรณ์" ร้านอาหารใต้ คว้ารางวัล MICHELIN Stars 3 ดาวเป็นร้านแรกในไทย

[!["ศรณ์" ร้านอาหารใต้ คว้ารางวัล MICHELIN Stars 3 ดาวเป็นร้านแรกในไทย](https://www.khaosod.co.th/wpapp/uploads/2024/11/Sorn-MICHELIN-3-star-02.jpg ""ศรณ์" ร้านอาหารใต้ คว้ารางวัล MICHELIN Stars 3 ดาวเป็นร้านแรกในไทย")](https://www.khaosod.co.th/wpapp/uploads/2024/11/Sorn-MICHELIN-3-star-02.jpg)

**ปรบมือรัว ๆ เมืองไทยมีมิชลิน 3 ดาวแล้ว! “ศรณ์” ร้านอาหารใต้ Fine Dining ทำสำเร็จ คว้ารางวัล MICHELIN Stars 3 ดาวเป็นร้านแรกในไทย**

เมื่อวันที่ 28 พฤศจิกายน 2567 สิ้นสุดการรอคอยกับการประกาศรายชื่อร้านอาหาร จาก คู่มือ **‘มิชลิน ไกด์ ประเทศไทย’ ฉบับประจำปี 2568** (The MICHELIN Guide Thailand 2025)

โดยคู่มือฉบับล่าสุดนี้ มีร้านอาหารที่ผ่านการคัดสรร รวมทั้งสิ้น 462 ร้าน ซึ่งมีร้านที่ได้ดาวทั้งหมด 36 ร้าน ประกอบไปด้วย

ในปีนี้นับเป็นข่าวดีของชาวไทย เมื่อเมืองไทยมีมิชลิน 3 ดาวแล้ว! โดยร้านอาหารที่ได้รับการการันตี MICHELIN Stars 3 ดาวเป็นร้านแรกในไทย คือ ร้าน **‘ศรณ์’** ร้านอาหารใต้ที่มี **เชฟศุภักษร จงศิริ** ผู้สร้างสรรค์ตำนานความอร่อยด้วยหัวใจและพรสวรรค์

ภาพประกอบ

**ศรณ์** เป็นร้านอาหารใต้ที่ถ่ายทอดศิลปะการปรุงอาหารผ่านฝีมืออันเป็นเลิศ ตลอดจนการผสมผสานอย่าง ลงตัวระหว่างตำรับโบราณและนวัตกรรมสมัยใหม่ ทุกจานรังสรรค์ขึ้นอย่างประณีต พิถีพิถัน และลุ่มลึก

นำเสนอประสบการณ์การรับประทานที่น่าตื่นเต้นและกลมกล่อมอย่างไม่มีที่ติ ก้าวสู่การเป็นร้านอาหารระดับตำนานในฐานะที่คว้ารางวัลอันทรงเกียรติระดับสูงสุดระดับ ‘สามดาวมิชลิน’ มาครองเป็นร้านแรกในประเทศไทย

**ศรณ์** ได้รับการจัดอันดับในคู่มือ ‘มิชลิน ไกด์’ ฉบับประเทศไทย ประจำปี 2562 เป็นครั้งแรก โดยได้รับรางวัล **‘หนึ่งดาวมิชลิน’**

เพียงหนึ่งปีต่อมาก็ได้รับการเลื่อนระดับเป็นร้าน ‘สองดาวมิชลิน’ และสามารถครองสถานะระดับ **‘สองดาวมิชลิน’** เอาไว้ได้อย่างต่อเนื่องตลอด 5 ปี

การก้าวขึ้นคว้ารางวัลระดับ **‘สามดาวมิชลิน’** ได้ในคู่มือฯ ฉบับปี 2568 นับเป็นการตอกย้ำถึงความเป็นเลิศ คุณภาพ และความสม่ำเสมอ ที่ส่งผลให้ ศรณ์ เปลี่ยนสถานะจากร้านอาหารยอดเยี่ยมที่ควรค่าแก่การขับรถออกนอกเส้นทางเพื่อแวะชิม กลายเป็นสุดยอดร้านอาหารที่ควรค่าแก่การเป็นจุดหมายปลายทางที่ควรดั้นด้นเดินทางเพื่อไปชิมสักครั้ง

ภาพประกอบ

ภาพประกอบ



ที่มา : [Michelin Guide](https://guide.michelin.com/th/th/article/michelin-guide-ceremony/michelin-guide-thailand-2025?fbclid=IwY2xjawG09o1leHRuA2FlbQIxMAABHW3ZUQEDzNz65aYfGZXYg5UlqiYE5rvYt9Eny0tBfuBwjrrRh3xtrmTmDA_aem_Vb4UfokMXGI5ftx9C2juOw)