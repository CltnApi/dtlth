---
layout: post
code: "ART2411101702I98NT9"
origin_url: "https://www.khaosod.co.th/sports/news_9499355"
image: "https://github.com/user-attachments/assets/b06188a5-798b-479f-a0d2-4f58189de60e"
title: "โรมา สั่งปลด อิวาน ยูริช พ้นกุนซือหลังคุมทีมเพียง 12 นัด"
description: "“หมาป่า”โรมา แห่งเซเรีย อา อิตาลี ประกาศปลด อิวาน ยูริช กุนซือชาวโครเอเชียออกจากตำแหน่งกุนซือทั้งๆ ที่เข้ามาคุมทัพเพียง 12 นัดเนื่องจากพาทีมทำผลงานได้น่าผิดหวัง"
category: "SPORTS"
language: "th"
date: 2024-11-10T17:07:58.351Z
---

# โรมา สั่งปลด อิวาน ยูริช พ้นกุนซือหลังคุมทีมเพียง 12 นัด

[![โรมา สั่งปลด อิวาน ยูริช พ้นกุนซือหลังคุมทีมเพียง 12 นัด](https://www.khaosod.co.th/wpapp/uploads/2024/11/Ivan-Juric-8743.jpg "โรมา สั่งปลด อิวาน ยูริช พ้นกุนซือหลังคุมทีมเพียง 12 นัด")](https://www.khaosod.co.th/wpapp/uploads/2024/11/Ivan-Juric-8743.jpg)

**“หมาป่า”โรมา แห่งเซเรีย อา อิตาลี ประกาศปลด อิวาน ยูริช กุนซือชาวโครเอเชียออกจากตำแหน่งกุนซือทั้งๆ ที่เข้ามาคุมทัพเพียง 12 นัดเนื่องจากพาทีมทำผลงานได้น่าผิดหวัง**

โดย ยูริช ได้รับการแต่งตั้งให้เข้ามาทำหน้าที่กุนซือคนใหม่ของ โรมา แทนที่ ดานิเอเล เด รอสซี เมื่อเดือน ก.ย.ที่ผ่านมาด้วยสัญญาถึงจบซีซั่นนี้

Roma’s head coach Ivan Juric prior to the Europa League opening phase soccer match between Union SG and Roma at the King Baudouin stadium in Brussels, Thursday, Nov. 7, 2024. (AP Photo/Omar Havana)



อย่างไรก็ตามเจ้าตัวกลับพาทีมทำผลงานได้น่าผิดหวังด้วยการเก็บชัยชนะได้เพียง 4 จาก 12 นัดทุกรายการ และแพ้ไปถึง 5 นัดทุกรายการ

นอกจากนั้นแล้วมีรายงานเทรนเนอร์ชาวโครเอเชียรายนี้มีปัญหากับลูกทีมตัวเองจนถึงขั้นมีการปะทะกันในห้องแต่งตัวด้วย

ล่าสุดเมื่อวันที่ 10 พ.ย. หลังเกมที่ โรมา พ่ายต่อ โบโลญญา คาบ้าน 2-3 และเป็นการปราชัยในลีก 4 จาก 5 นัดหลังสุด “หมาป่ากรุงโรม” ก็ออกแถลงการณ์ปลด ยูริช ออกจากตำแหน่งทางการ พร้อมจะมีการประกาศเรื่องกุนซือคนใหม่ในอีกไม่กี่วันข้างหน้า