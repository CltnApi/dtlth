---
layout: post
code: "ART2411102102KYTBHA"
origin_url: "https://www.khaosod.co.th/sports/news_9499420"
image: "https://github.com/user-attachments/assets/5d475d79-91cd-42ac-b051-dd27716bd30a"
title: "ควรคว้าชัย อาร์เตตา โอด อาร์เซนอล ขาดโชคเกมเจ๊า เชลซี"
description: "มิเกล อาร์เตตา กุนซือ อาร์เซนอล โอด \"ปืนใหญ่\" ขาดโชคเกมเจ๊า เชลซี 1-1 ส่วน เอ็นโซ มาเรสกา เฮดโค้ช \"สิงโตน้ำเงินคราม\" พอใจกับผลงานของลูกทีม"
category: "SPORTS"
language: "th"
date: 2024-11-10T21:07:19.181Z
---

# ควรคว้าชัย อาร์เตตา โอด อาร์เซนอล ขาดโชคเกมเจ๊า เชลซี

[![ควรคว้าชัย อาร์เตตา โอด อาร์เซนอล ขาดโชคเกมเจ๊า เชลซี](https://www.khaosod.co.th/wpapp/uploads/2024/11/arteta-chelsea-774.jpg "ควรคว้าชัย อาร์เตตา โอด อาร์เซนอล ขาดโชคเกมเจ๊า เชลซี")](https://www.khaosod.co.th/wpapp/uploads/2024/11/arteta-chelsea-774.jpg)

**มิเกล อาร์เตตา กุนซือ อาร์เซนอล โอด “ปืนใหญ่” ขาดโชคเกมเจ๊า เชลซี 1-1 ส่วน เอ็นโซ มาเรสกา เฮดโค้ช “สิงโตน้ำเงินคราม” พอใจกับผลงานของลูกทีม**

โดย อาร์เซนอล บุกแบ่งแต้มกับ เชลซี คู่ปรับร่วมเมือง 1-1 ในศึกพรีเมียร์ลีก อังกฤษ 2024-25 นัด “ลอนดอน ดาร์บีแมตช์” เมื่อวันที่ 10 พ.ย. เกมนี้ทีมเยือนออกนำไปก่อนจาก กาเบรียล มาร์ติเนลลี นาที 60 ก่อนที่ เปโดร เนโต จะมาตีเสมอให้เจ้าถิ่นนาที 70

จากผลที่เกิดขึ้นทำให้ “ปืนใหญ่” มีเพิ่มเป็น 19 คะแนนจาก 11 นัดขึ้นมาอยู่อันดับ 4 ตารางโดยตามหลัง ลิเวอร์พูล จ่าฝูงไปแล้ว 9 คะแนนในจำนวนเกมเท่ากันทว่าพวกเขาไม่สามารถคว้าชัยในลีกมาแล้ว 4 นัดติดต่อกัน (เสมอ 2 และแพ้ 2 นัด) ส่วน “สิงโตน้ำเงินคราม” มีเพิ่มเป็น 19 คะแนนจาก 11 นัดเช่นกันทว่าพวกเขาได้อยู่อันดับ 3 เนื่องจากประตูได้เสียดีกว่า

Soccer Football – Premier League – Chelsea v Arsenal – Stamford Bridge, London, Britain – November 10, 2024 Arsenal manager Mikel Arteta after a miss chance Action Images via Reuters/Peter Cziborra EDITORIAL USE ONLY.



หลังเกม อาร์เตตา ให้สัมภาษณ์ถึงผลงานของทีมว่า “ผมผิดหวังมากแต่ก็ภูมิใจมากเช่นกันกับสิ่งที่ผมเห็นจากทีมอีกครั้ง เราทำประตูแรกได้สำเร็จในจังหวะที่ยากที่สุด แต่ผิดหวังมากกับการที่เราเสียประตูแบบนั้น พวกเขาทำลายล้างทุกทีมที่มาที่นี่ (สแตมฟอร์ด บริดจ์) ในทุกวิถีทาง แต่ผมคิดว่าเราสุดยอดมาก เราโชคไม่ดีเลย เราครองเกมเหนือทีมที่ดีที่สุดทีมหนึ่งในยุโรป แต่เราไม่ได้ผลลัพธ์ตามที่ต้องการ นั่นคือสิ่งที่ขาดหายไป”

Soccer Football – Premier League – Chelsea v Arsenal – Stamford Bridge, London, Britain – November 10, 2024 Chelsea manager Enzo Maresca applauds fans after the match Action Images via Reuters/Peter Cziborra EDITORIAL USE ONLY.



ส่วน เอ็นโซ มาเรสกา ผู้จัดการทีม เชลซี ระบุว่า “ผมสนุกกับผลงานของทีม ฟอร์มการเล่นดีมาก เรารู้จักพวกเขาดีและเราก็สู้กันได้ดีมาก ฟอร์มการเล่นมีความสำคัญมากสำหรับเราในช่วงเวลานี้ และมันดี เราเล่นในแบบที่เราต้องการ ความกล้าหาญ และพยายามเล่นจากแนวหลังเสมอ นี่คือวิธีที่เราต้องการทำ เราพยายามเล่นแบบตัวต่อตัวกับทุกทีม เราคือ เชลซี ดังนั้นการส่งสารนี้จึงมีความสำคัญ”