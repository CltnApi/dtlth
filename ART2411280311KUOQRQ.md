---
layout: post
code: "ART2411280311KUOQRQ"
origin_url: "https://www.khaosod.co.th/special-stories/news_9524594"
image: "https://github.com/user-attachments/assets/725e8b99-b48b-4dd3-b44c-3d06dd784462"
title: "ล่าตัว ไรเดอร์กินบวบ หนุ่มชุดสีกากี เอาท์ดอร์สยิวข้างป้อมจราจร ยันแค่ทำคอนเทนต์"
description: "ล่าตัว ไรเดอร์กินบวบ หนุ่มชุดสีกากี เอาท์ดอร์สยิวข้างป้อมจราจร ริมถนนเจริญราษฏร์ ตรวจสอบแล้วไม่ใช่ตร.แค่ทำคอนเทนต์ เผยจุดสังเกต เพิ่มยอดผู้ชม คนติดตาม"
category: "SPECIAL_STORIES"
language: "th"
date: 2024-11-28T03:16:21.071Z
---

# ล่าตัว ไรเดอร์กินบวบ หนุ่มชุดสีกากี เอาท์ดอร์สยิวข้างป้อมจราจร ยันแค่ทำคอนเทนต์

[![ล่าตัว ไรเดอร์กินบวบ หนุ่มชุดสีกากี เอาท์ดอร์สยิวข้างป้อมจราจร ยันแค่ทำคอนเทนต์](https://www.khaosod.co.th/wpapp/uploads/2024/11/rider-5.jpg "ล่าตัว ไรเดอร์กินบวบ หนุ่มชุดสีกากี เอาท์ดอร์สยิวข้างป้อมจราจร ยันแค่ทำคอนเทนต์")](https://www.khaosod.co.th/wpapp/uploads/2024/11/rider-5.jpg)

**ล่าตัว ไรเดอร์กินบวบ หนุ่มชุดสีกากี เอาท์ดอร์สยิวข้างป้อมจราจร ริมถนนเจริญราษฏร์ ตรวจสอบแล้วไม่ใช่ตร.แค่ทำคอนเทนต์ เผยจุดสังเกต เพิ่มยอดผู้ชม คนติดตาม**

กรณีเพจเฟซบุ๊ก “พระจันทร์ลายกระต่าย V5” ออกมาเปิดเผยคลิปออรัลเซ็กส์เอาท์ดอร์ กลางวันแสกๆ อย่างโจ๋งครึ่ม ลักษณะเป็นชาย 2 คน โดย 1 คน ชายสวมชุดไรเดอร์ นั่งกับขอบฟุตปาธ กำลังทำออรัลเซ็กซ์ให้อีก 1 คนที่สวมชุดเครื่องแบบครึ่งท่อน คล้ายข้าราชการตำรวจ ท่ามกลางผู้คน และรถที่สัญจรไปมาริมถนน

[![](https://www.khaosod.co.th/wpapp/uploads/2024/11/1200675_0-522x696.jpg)](https://www.khaosod.co.th/wpapp/uploads/2024/11/1200675_0.jpg)

ความคืบหน้า เมื่อวันที่ 28 พ.ย.67 ผู้สื่อข่าวรายงานว่า จากการตรวจสอบเบื้องต้นพบว่า บริเวณจุดที่เกิดเหตุอยู่ในท้องที่ สน.วัดพระยาไกร และถ่ายทำคลิปอยู่บริเวณด้านข้างที่พักฝ่ายจราจร และใช้เป็นที่เก็บรถยนต์และรถจักรยานยนต์ของกลาง ริมถนนเจริญราษฏร์ ซึ่งไม่มีกล้องวงจรปิด

[![](https://www.khaosod.co.th/wpapp/uploads/2024/11/S__310714405-696x522.jpg)](https://www.khaosod.co.th/wpapp/uploads/2024/11/S__310714405.jpg)

รายงานข่าวแจ้งว่า เบื้องต้นตรวจสอบคลิปดังกล่าวเริ่มส่งต่อกันในสื่อสังคมออนไลน์ ทางทวิตเตอร์ ในช่วงก่อนหน้านี้ประมาณ 1 สัปดาห์ แต่ยังไม่สามารถระบุได้ว่ามาถ่ายทำกันตั้งแต่เมื่อช่วงวันเวลาใด แต่จากการสืบสวนคาดการณ์ว่า น่าถ่ายคลิปมานานกว่าประมาณ 2 เดือน

[![](https://www.khaosod.co.th/wpapp/uploads/2024/11/1200674_0.jpg)](https://www.khaosod.co.th/wpapp/uploads/2024/11/1200674_0.jpg)

เนื่องจากสภาพปัจจุบันพื้นที่จุดบริเวณดังกล่าว มีสภาพไม่ตรงกับในคลิป จากการตรวจสอบโดยละเอียด ชายดังกล่าวที่ปรากฏในคลิป ไม่ใช่ข้าราชการตำรวจแต่อย่างใด น่าเชื่อว่าเป็นบุคคลที่ถ่ายทำคลิปทำคอนเทนต์ เพื่อลงสื่อสังคมออนไลน์ เพื่อเพิ่มยอดผู้ชม ผู้ติดตาม

ลักษณะจุดสังเกตที่น่าเชื่อว่า ไม่ใช่ข้าราชการตำรวจ คือ 1.ในคลิปชายดังกล่าว การแต่งกายไม่ถูกต้องตามระเบียบ ซึ่งหมวกไบเล่ จะต้องใส่คู่กับกางเกงชุดปฏิบัติการมีกระเป๋าด้านข้าง  
2.ในคลิปชายดังกล่าว มีลักษณะการสวมใส่หมวกไบเล่ ไม่ถูกต้องตามแบบฝึก และ 3.ในคลิปชายดังกล่าว ไว้ผมยาวและทรงผมเป็นลักษณะรองทรง ซึ่งไม่ถูกต้องตามระเบียบ ที่ต้องด้านข้างขาวเกรียนทั้งสามด้าน

เบื้องต้นเจ้าหน้าที่ฝ่ายสืบสวน สน.วัดพระยาไกร อยู่ระหว่างสืบสวนรวบรวมพยานหลักฐาน เพื่อพิสูจน์ทราบตัวบุคคลในการก่อเหตุ เพื่อนำตัวมาดำเนินคดีตามกฎหมายอย่างเด็ดขาด ในทุกข้อหาที่เกี่ยวข้อง และติดตั้งกล้องวงจรปิดบริเวณดังกล่าว เพื่อป้องกันและแก้ไขปัญหาที่เกิดขึ้น

อย่างไรก็ตาม ถือว่ามีความผิดฐานอนาจาร ในที่สาธารณะ ผู้ใดกระทำการอันควรขายหน้าต่อหน้าธารกำนัล โดยเปลือยหรือเปิดเผยร่างกาย หรือกระทำการลามกอย่างอื่น มีโทษปรับไม่เกิน 5,000 บาท ส่วนกรณีที่ผู้ถ่ายภาพ นำภาพที่มีลักษณะไม่เหมาะสม มาเผยแพร่สู่สังคมออนไลน์ มีความผิดตาม พ.ร.บ.คอมพิวเตอร์ พ.ศ. 2550 มาตรา 14 (4) โทษจำคุกไม่เกิน 5 ปี ปรับไม่เกิน 100,000 บาท หรือทั้งจำทั้งปรับ