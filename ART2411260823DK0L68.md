---
layout: post
code: "ART2411260823DK0L68"
origin_url: "https://www.khaosod.co.th/entertainment/news_9521913"
image: "https://github.com/user-attachments/assets/409bb65f-9d0d-444c-9f41-601329ec51a1"
title: "จอย รินลณี รับรักมากคาดหวังมาก เพิ่งคิดได้ ซ้อมเตรียมตัวตาย แม่ไม่คิดว่าแช่ง"
description: "เผยเหตุรักล่มกับคนในวงการ จอย รินลณี รับรักมากคาดหวังมากไป ผ่านเวลาเพิ่งคิดได้ เผยซ้อมเตรียมตัวตาย แม่ไม่คิดว่าเป็นการแช่ง เกิดแก่เจ็บตายหนีไม่พ้น"
category: "ENTERTAINMENT"
language: "th"
date: 2024-11-26T16:17:26.040Z
---

# จอย รินลณี รับรักมากคาดหวังมาก เพิ่งคิดได้ ซ้อมเตรียมตัวตาย แม่ไม่คิดว่าแช่ง

[![จอย รินลณี รับรักมากคาดหวังมาก เพิ่งคิดได้ ซ้อมเตรียมตัวตาย แม่ไม่คิดว่าแช่ง](https://www.khaosod.co.th/wpapp/uploads/2024/11/joyteetaikrua2611679998.jpg "จอย รินลณี รับรักมากคาดหวังมาก เพิ่งคิดได้ ซ้อมเตรียมตัวตาย แม่ไม่คิดว่าแช่ง")](https://www.khaosod.co.th/wpapp/uploads/2024/11/joyteetaikrua2611679998.jpg)

เผยเหตุรักล่มแต่ละครั้งกับคนในวงการ จอย รินลณี รับรักมากคาดหวังมากไป ผ่านเวลามาแล้วเพิ่งคิดได้ เผยซ้อมเตรียมตัวตาย แม่ไม่คิดว่าเป็นการแช่งแต่เป็นการเตรียมตัว เกิดแก่เจ็บตายหนีไม่พ้น

โสดสวยอย่างมีความสุข ยอมเปิดให้รายการตีท้ายครัว เข้าไปถึงห้องนอน เปิดบ้าน จอย รินลณี พาชมสวนผัก ผลไม้ ในบ้าน ตอนหนึ่งถามถึงเรื่องราวความรัก

“ไม่เข็ดเลย ไม่ได้รู้สึก อุ้ย ความรัก มันน่ากลัว หรือว่าจะเจอคนไม่ดี ไม่ได้เป็นคนคิดแบบนั้น แต่อาจจะอยู่กับคนอื่นได้ยากก็ได้นะ ในแง่ของการเป็นคู่ ”

_**ถามว่าที่ผ่านมาคบแต่คนในวงการ เคยมีคนขอแต่งงานมั้ย**_ จอย ยอมรับว่า “มี แต่ไม่ได้มีภาพว่าอยากแต่งงาน เป็นคนไม่ได้อยากแต่งงาน เราอาจมีสเปซของเราบางอย่าง สมมติเป็นแฟนกัน เราอาจจะไม่อยากบอกว่าไม่ชอบสิ่งนี้ แต่เขาไม่ใช่มันก็รู้สึกว่าไม่ใช่ ไม่มีการปรับจูนอะไรเท่าไหร่”

[![](https://www.khaosod.co.th/wpapp/uploads/2024/11/joyteetaikrua2611671.jpg)](https://www.khaosod.co.th/wpapp/uploads/2024/11/joyteetaikrua2611671.jpg)

_“รู้สึกเราคิดผิดหรือเปล่า พอผ่านมาอายุเท่านี้ เริ่มมีคำถาม เรายังไม่รู้จักเลยเขาอาจจะดี แต่เราก็แบบเธอเป็นใครฉันไม่รู้จักเธอฉันไม่คุย ”_

ADVERTISEMENT

_**ถามว่าที่คบมาบอกเลิกก่อนเหรอ**_ จอย กล่าวว่า _“สมมติเป็นคนที่คบแล้ว เรารู้สึกทะเลาะกันไม่แฮปปี้ เราก็จะบอกเลย_ ก็ไม่ได้เดือดร้อนอะไรว่าต้องมีคู่ สมัยนี้ไม่จำเป็นต้องมีครอบครัว เราแฮปปี้แบบไหนก็แบบนั้น คนมีครอบครัว คนมีลูก หรือว่าการอยู่คนเดียว มีความทุกข์ความสุขที่แตกต่างกัน ”

ป๋อ ณัฐวุฒิ พิธีกร พูดถึง จอย ด้วยว่า _“เคยร่วมงานกัน จอยเป็นเพื่อนที่น่ารักแต่น่าจะเป็นแฟนที่ยากเหมือนกัน”_ จอย บอกเลยว่า “ประโยคนั้น แม่จอยพูด แม่จอยพูดเหมือนพี่ป๋อเป๊ะเลย อาจเป็นความคาดหวัง เพื่อนเราไม่คาดหวัง แต่เป็นแฟนเราอาจคาดหวังเยอะขึ้น _เพราะเรารักเขามากๆ เราคาดหวังกับเขาเยอะจนเกินไป อันนี้พอผ่านเวลามา เราคิดได้ เมื่อก่อนคิดไม่ได้ ”_

[![](https://www.khaosod.co.th/wpapp/uploads/2024/11/joyteetaikrua2611672.jpg)](https://www.khaosod.co.th/wpapp/uploads/2024/11/joyteetaikrua2611672.jpg)

จอย เผยเรื่องการเก็บเงินว่า “เรารู้สึกเราไม่ใช่คนมีเงิน เราหารายได้มาก็ต้องเก็บ ทำให้เงินงอกเงย เราไม่ใช่คนซื้อแบรนด์เนม อย่างที่แม่บอกหาได้เท่าไหร่ไม่สำคัญ เก็บได้เท่าไหร่ ”

_**โดย คุณแม่ของสาวจอย ได้ร่วมพูดคุยในรายการด้วยว่า ถามถึงบ้านนี้ซ้อมเตรียมตัวตาย**_ จอย ตอบว่า _“เข้าคอร์สกับแม่ การที่เราเตรียม เราพูดว่าถ้าแม่ป่วยหนัก เราจะไม่ปั๊มหัวใจ เราจะไม่สอดท่อ สามารถเขียนเป็นลายลักษณ์อักษรได้ ”_

“ถ้าเกิดขึ้นจริง มันลำบากใจถ้าคนเป็นลูกจะบอกไม่ให้ปั๊มนะ แต่คุณแม่ก็พูดเลยมันทรมานนะ การสอดท่อมันเจ็บ ปั๊มหัวใจมันเจ็บ ทรมาน เขาอายุเยอะ 80 กว่า เกิดเขากระดูกหักมันเจ็บ”

“เราเข้าใจการเป็นลูกจะบอกไม่ปั๊ม ถ้าแม่เขียนไว้ เป็นการตกลงกันในบ้าน เราคุยกันขนาดว่า ถ้าแม่ไม่อยู่แล้ว จะเอาศพไว้วัดนี้ เพราะเราชอบระบบวัดนี้นะ ”

ถามว่าไม่คิดว่าเป็นการแช่งตัวเอง คุณแม่ ตอบว่า _“ไม่คิดว่าเป็นการแช่ง เป็นการเตรียมตัวมากกว่า คนเรามีแค่เกิดแก่เจ็บตาย มีเท่านี้ ไม่ว่ายังไงก็หนีไม่พ้น เพราะฉะนั้นก็ยอมรับ”_

[![](https://www.khaosod.co.th/wpapp/uploads/2024/11/joyteetaikrua2611673.jpg)](https://www.khaosod.co.th/wpapp/uploads/2024/11/joyteetaikrua2611673.jpg)