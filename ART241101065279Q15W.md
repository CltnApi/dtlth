---
layout: post
code: "ART241101065279Q15W"
origin_url: "https://www.khaosod.co.th/horoscope/news_9477749"
image: "https://github.com/user-attachments/assets/4c2cc540-f891-44ab-8041-923f4f69a59e"
title: "ดวงเฮงดวงปัง - ราศีที่ระวังศัตรูจะไม่แสดงอาการออกมาเด่นชัด"
description: "ลัคนา (ลั) ราศีเมษวันนี้ท่านมีความคิดดีๆ ไม่ควรเปิดเผยให้แพร่หลายไปโดยไร้ประโยชน์ ถ้ามีอุบัติเหตุหรือการทำร้ายกันอย่างโหดร้ายทารุณ อย่าเข้าไปเกี่ยวข้อง"
category: "HOROSCOPE"
language: "th"
date: 2024-11-01T13:27:46.590Z
---

# ดวงเฮงดวงปัง - ราศีที่ระวังศัตรูจะไม่แสดงอาการออกมาเด่นชัด

[![ดวงเฮงดวงปัง - ราศีที่ระวังศัตรูจะไม่แสดงอาการออกมาเด่นชัด](https://www.khaosod.co.th/wpapp/uploads/2024/10/kkk-4.jpg "ดวงเฮงดวงปัง - ราศีที่ระวังศัตรูจะไม่แสดงอาการออกมาเด่นชัด")](https://www.khaosod.co.th/wpapp/uploads/2024/10/kkk-4.jpg)

**ดวงเฮงดวงปัง**  
**วันอังคาร ที่ 29 ตุลาคม พ.ศ.2567**  
**โดย…บุศพันธ์**

![ดวงเฮงดวงปัง](https://www.khaosod.co.th/wpapp/uploads/2024/10/ppp-5.jpg)

**ลัคนา (ลั) ราศีเมษ**

วันนี้ท่านมีความคิดดีๆ ไม่ควรเปิดเผยให้แพร่หลายไปโดยไร้ประโยชน์ ถ้ามีอุบัติเหตุหรือการทำร้ายกันอย่างโหดร้ายทารุณ อย่าเข้าไปเกี่ยวข้อง ยกเว้นท่านไปเป็นพยานแบบลับๆ ไม่แสดงตัวเท่านั้น ระยะนี้ไม่ควรทำอะไรออกหน้าออกตามากนัก ผู้ที่ท่านเคารพนับถือจะป่วยหรือประสบอุบัติเหตุเล็กน้อย

**ลัคนา (ลั) ราศีพฤษภ**

วันนี้ท่านจะตั้งตัวเป็นครูอาจารย์เสี้ยมสอนผู้คนหลายคน ศัตรูจะไม่แสดงอาการออกมาเด่นชัด แต่จะแอบแฝงนินทาและเยาะเย้ยถากถางท่านอย่างไร้สาระ ถ้าท่านไม่สนใจก็ไม่มีความหมาย ไม่ควรใกล้ชิดกับผู้คนที่กำลังทะเลาะวิวาทกันอย่างดุเดือดเพราะจะพาดพิงถึงท่าน ประกวดแข่งขันอะไรท่านมักเสียเปรียบ

**ลัคนา (ลั) ราศีเมถุน**

วันนี้ท่านได้เครื่องบำรุงความสุขราคาสูง เช่น เครื่องบินโดรนหรือเครื่องนวดตัว จะมีรายได้สูงจากการผลิตสินค้าที่เหมาะสมกับรสนิยมของตลาด มีปัญหาเรื่องหลังคาบ้านแตกรั่วโดยเกิดจากธรรมชาติ เช่น ลูกมะพร้าวตกลงมา ไม่ควรให้เพื่อนหนุ่มสาวเข้ามาเย้าแหย่กันในบ้านท่าน เพราจะกระเทือนถึงผู้ใหญ่ได้

**ลัคนา (ลั) ราศีกรกฎ**

วันนี้ท่านจะทำกิจการเสี่ยงภัยทั้งโดยตั้งใจและบังเอิญ เป็นเรื่องที่ท่านควรใช้วิจารณญาณด้วยตนเอง จะไปอยู่ในหมู่เพื่อนที่เป็นนักเรียนเก่าด้วยกัน สามารถควักหัวใจออกมาคุยกันได้ เป็นเวลาที่ท่านดำเนินชีวิตช้าๆ มีความสุขสบายพร้อมด้วยโชคลาภ ผู้ที่ได้ลาภจากบริวารหรือผู้ที่อ่อนกว่าอาจนำมาซึ่งศัตรู

**ลัคนา (ลั) ราศีสิงห์**

วันนี้ท่านมีทางดำเนินชีวิตที่สงบสุขและสุขสบายพอสมควรแก่อัตภาพ อาจหาความสุขหรือจะเรียกว่าเป็นการพักผ่อนก็ตาม ด้วยการศึกษาธรรมะ หรืองานวิชาการที่ท่านสนใจ ซึ่งเป็นเหตุให้ท่านสบายใจไปหลายวัน การเงินรายได้มักเป็นไปแบบเก็บเล็กผสมน้อย บริวารจะมีเรื่องดีๆ มาแจ้งให้ท่านสบายใจ

**ลัคนา (ลั) ราศีกันย์**

วันนี้ท่านทำงานยากสำเร็จเป็นที่พอใจของผู้ใหญ่ ได้รับการชมเชยและบำเหน็จรางวัล ในชีวิตส่วนตัวของท่านเองก็มีโชคลาภทางการเงินจากผู้ใหญ่ในครอบครัว มีเพื่อนฝูงคู่หูก็ได้พบปะพูดคุยกันมากขึ้น มีแนวคิดเกี่ยวแก่ความเป็นอยู่ของตนเอง เช่น ซื้อหรือปลูกบ้านซึ่งมีอุปสรรคที่ต้องฝ่าฟันเป็นธรรมดา

**ลัคนา (ลั) ราศีตุล**

วันนี้ท่านติดต่ออะไรกับใครควรใช้การพูดด้วยปากจะดีกว่าใช้จดหมายมาก ระยะนี้ท่านควรระวังเรื่องการใช้เอกสารหนังสือต่างๆ เพราะอาจผิดพลาดหรือสูญหายได้ง่าย ทำอะไรผิดพลาดนิดเดียวอาจเกิดเป็นคดีความให้เดือดร้อนได้ง่าย การริเริ่มอะไรใหม่ๆ หรือการศึกษาใดๆ จะติดขัด เกิดปัญหาที่คิดไม่ถึง

**ลัคนา (ลั) ราศีพิจิก**

วันนี้ท่านสนใจงานอดิเรกที่ทำยากทำเย็น จนอาจไม่เอาใจใส่กับงานประจำที่ทำอยู่ เพื่อนฝูงถึงแม้เขายินดีช่วยงานท่าน แต่ท่านก็ไม่ควรไหว้วานเขาจะเป็นเสมือนบริวารของท่าน มีโชคดีโอกาสดีครั้งสำคัญในเรื่องการงาน แต่อาจไม่จีรังยั่งยืน รายได้ก้อนใหม่ไม่ควรนำมาเป็นหลักในการซื้อของผ่านส่งระยะยาว

**ลัคนา (ลั) ราศีธนู**

วันนี้ท่านมีความคิดขัดแย้งกับครูอาจารย์หรือผู้มีความรู้ ไม่ควรพูดคุยกับผู้ใหญ่หรือผู้มีอิทธิพลโดยไม่จำเป็น เพราะพูดผิดคำเดียวจะลำบากใจไปนาน ท่านที่ผ่านพ้นการเรียนมาและมีวุฒิภาวะพร้อมในการทำงาน อาจได้งานทำในเดือนนี้ ถ้าท่านไม่มีเงื่อนไขมากนัก จะได้รับความรู้ในการประดิษฐ์สินค้าที่มีผู้นิยม

**ลัคนา (ลั) ราศีมังกร**

วันนี้ท่านที่เป็นเจ้าหนี้จะได้รับเงินที่มีผู้ติดค้างอยู่อย่างครบถ้วนจนถือว่าเป็นลาภลอยก็ได้ แต่ถ้าพ้นวันนี้ไปแล้วอาจต้องรออีกนาน ท่านที่ฝักใฝ่ในการศึกษาธรรมะจะได้ลาภที่มีค่ายิ่งกว่าเงินทอง เช่น ได้พบปะสนทนากับผู้มีความรู้ขั้นสูง หรือได้รับคำตอบจากเรื่องต่างๆ ที่ติดค้างอยู่ในใจมานานจนสว่างไสว

**ลัคนา (ลั) ราศีกุมภ์**

วันนี้ท่านเดินทางไม่สะดวก อาจติดฝนอยู่เป็นเวลานานนับชั่วโมงไม่ว่าอยู่บนรถหรือที่ไหนก็ตาม แต่ท่านก็อดทนต่อเหตุการณ์เหล่านี้ได้อย่างดีไม่รู้สึกดือดร้อนมากนัก กลับเป็นโอกาสดีที่ได้ใช้ความคิดสติปัญญาไตร่ตรองแก้ไขเรื่องร่าวต่างๆ ซึ่งส่วนมากเป็นของญาติมิตรและบริวารให้กระจ่างแจ้งได้โดยง่าย

**ลัคนา (ลั) ราศีมีน**

วันนี้ท่านได้พบเพื่อนใหม่ที่นิสัยใจคอตรงกัน ซึ่งเมื่อคบกันไปแล้วจะเข้าใจ และเห็นใจกันยิ่งขึ้น ผู้น้อยที่อยู่ในอุปการะของท่านจะประสบอุบัติเหตุ เจ็บไข้ หรือไปก่อการวิวาทกับผู้อื่น ท่านเองก็อาจจะเจ็บป่วยด้วยโรคเก่ากำเริบ หรือติดเชื้อโรคต่างๆ ได้ง่าย ไม่ควรเกี่ยวข้องกับกรณีพิพาทหรือการฟ้องร้องใดๆ