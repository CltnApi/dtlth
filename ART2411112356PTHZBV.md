---
layout: post
code: "ART2411112356PTHZBV"
origin_url: "https://www.khaosod.co.th/breaking-news/news_9500996"
image: "https://github.com/user-attachments/assets/ab88a49c-4714-4689-9920-32d3d6835fb6"
title: "กรมอุตุฯ ประกาศฉบับ17 พายุโซนร้อน \"หยินซิ่ง\" มรสุม ฝนตกหนักบางแห่ง"
description: "กรมอุตุฯ ประกาศฉบับที่ 17 เตือน พายุโซนร้อน \"หยินซิ่ง\" มรสุมกระหน่ำ ฝนตกหนักบางแห่ง ระวังอันตราย น้ำท่วมฉับพลันและน้ำป่าไหลหลาก"
category: "HOT_NEWS"
language: "th"
date: 2024-11-12T00:00:34.159Z
---

# กรมอุตุฯ ประกาศฉบับ17 พายุโซนร้อน "หยินซิ่ง" มรสุม ฝนตกหนักบางแห่ง

[![กรมอุตุฯ ประกาศฉบับ17 พายุโซนร้อน "หยินซิ่ง" มรสุม ฝนตกหนักบางแห่ง](https://www.khaosod.co.th/wpapp/uploads/2024/11/Meteorological-Department-8.jpg "กรมอุตุฯ ประกาศฉบับ17 พายุโซนร้อน "หยินซิ่ง" มรสุม ฝนตกหนักบางแห่ง")](https://www.khaosod.co.th/wpapp/uploads/2024/11/Meteorological-Department-8.jpg)

**กรมอุตุฯ ประกาศฉบับที่ 17 เตือน พายุโซนร้อน “หยินซิ่ง” มรสุมกระหน่ำ ฝนตกหนักบางแห่ง ระวังอันตราย น้ำท่วมฉับพลันและน้ำป่าไหลหลาก**

วันที่ 12 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง พายุ “หยินซิ่ง” ฉบับที่ 17 (278/2567) ระบุว่า เมื่อเวลา 04.00 น. ของวันนี้ (12 พ.ย. 2567) พายุโซนร้อน “หยินซิ่ง” บริเวณทะเลจีนใต้ใกล้ชายฝั่งประเทศเวียดนามตอนกลาง มีศูนย์กลางอยู่ห่างประมาณ 110 กิโลเมตรทางทิศตะวันออกของเมืองกว๋างไหง ประเทศเวียดนาม หรือที่ละติจูด

14.9 องศาเหนือ ลองจิจูด 109.8 องศาตะวันออก มีความเร็วลมสูงสุดใกล้ศูนย์กลางประมาณ 65 กิโลเมตรต่อชั่วโมง พายุนี้เคลื่อนตัวไปทางทิศใต้ ด้วยความเร็วประมาณ 15 กิโลเมตรต่อชั่วโมง ได้เคลื่อนเข้าใกล้ชายฝั่งประเทศเวียดนามตอนกลางแล้ว และจะอ่อนกำลังลงเป็นพายุดีเปรสชัน และหย่อมความกดอากาศต่ำกำลังแรงตามลำดับ

โดยพายุนี้ไม่เคลื่อนเข้าสู่ประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางในช่วงวันดังกล่าวไว้ด้วย

อนึ่ง ร่องมรสุมพาดผ่านภาคใต้ตอนล่าง และประเทศมาเลเซีย ประกอบกับมรสุมตะวันออกเฉียงเหนือกำลังปานกลางพัดปกคลุมอ่าวไทยตอนบน และภาคใต้ตอนบน ลักษณะเช่นนี้ทำให้บริเวณภาคใต้มีฝนตกหนักบางแห่ง

ขอให้ประชาชนในบริเวณดังกล่าวระวังอันตรายจากฝนตกหนักและฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขา  
ใกล้ทางน้ำไหลผ่านและพื้นที่ลุ่มไว้ด้วย

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 12 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 12 พฤศจิกายน พ.ศ. 2567 เวลา 11.00 น.

กรมอุตุฯ ประกาศฉบับที่ 17 เตือน พายุโซนร้อน “หยินซิ่ง” มรสุมกระหน่ำ ฝนตกหนักบางแห่ง ระวังอันตราย น้ำท่วมฉับพลันและน้ำป่าไหลหลาก