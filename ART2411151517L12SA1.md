---
layout: post
code: "ART2411151517L12SA1"
origin_url: "https://www.khaosod.co.th/special-stories/news_9507777"
image: "https://github.com/user-attachments/assets/9b6dd135-3106-48cb-9bab-e8abae764745"
title: "ไปรษณีย์ไทย โกยรายได้ 9 เดือนแรก 1.58 หมื่นล้าน"
description: "ไปรษณีย์ไทย โกยรายได้ 9 เดือนแรก 1.58 หมื่นล้าน สะท้อนถึงการได้รับความเชื่อมั่นจากคนไทย ในแบรนด์ไปรษณีย์ไทย 2567 สูงถึง 91.87%"
category: "SPECIAL_STORIES"
language: "th"
date: 2024-11-15T15:21:40.391Z
---

# ไปรษณีย์ไทย โกยรายได้ 9 เดือนแรก 1.58 หมื่นล้าน

[![ไปรษณีย์ไทย โกยรายได้ 9 เดือนแรก 1.58 หมื่นล้าน](https://www.khaosod.co.th/wpapp/uploads/2024/11/pp-2.jpg "ไปรษณีย์ไทย โกยรายได้ 9 เดือนแรก 1.58 หมื่นล้าน")](https://www.khaosod.co.th/wpapp/uploads/2024/11/pp-2.jpg)

**ไปรษณีย์ไทย โกยรายได้ 9 เดือนแรก 1.58 หมื่นล้าน สะท้อนถึงการได้รับความเชื่อมั่นจากคนไทย ในแบรนด์ไปรษณีย์ไทย 2567 สูงถึง 91.87%**

วันที่ 15 พ.ย. บริษัท ไปรษณีย์ไทย จำกัด เปิดรายได้ 9 เดือนแรก (ม.ค. – ก.ย.) ปี 2567 มีรายได้รวม 15,858.67 ล้านบาท กลุ่มธุรกิจที่มีการเติบโตสูงสุดคือกลุ่มธุรกิจขนส่งและโลจิสติกส์ พร้อมเผยปริมาณงานธุรกิจขนส่งในประเทศปี 2567 มีการเติบโตอย่างน่าสนใจ โดยเฉพาะบริการไปรษณีย์ด่วนพิเศษ (EMS) ที่เติบโตราว 8.07% พร้อมมุ่งกลยุทธ์การตลาดเชิงรุกแสวงหารายได้จาก “Digital & Physical Services” เพื่อเพิ่มปริมาณงานและรายได้จากกลุ่มลูกค้าเดิมและลูกค้าใหม่

ดร.ดนันท์ สุภัทรพันธุ์ กรรมการผู้จัดการใหญ่ บริษัท ไปรษณีย์ไทย จำกัด เปิดเผยว่า ในช่วง 9 เดือนแรก ของปี 2567 (ม.ค.- ก.ย.) ไปรษณีย์ไทยทำรายได้รวม 15,858.67 ล้านบาท โดยธุรกิจที่มีสัดส่วนรายได้มากที่สุดมาจาก กลุ่มธุรกิจขนส่งและโลจิสติกส์ 46.48% ซึ่งเติบโตจากช่วงเวลาเดียวกันของปี 2566 ราว 3.34% สอดคล้องกับการเติบโตทางเศรษฐกิจ เช่น ค้าปลีก อีคอมเมิร์ซ

ปริมาณงานธุรกิจขนส่งในประเทศ 2567 เปรียบเทียบกับ 2566 มีการเติบโตอย่างน่าสนใจ ซึ่งเป็นผลจากเสถียรภาพและความเชื่อมั่นของภาพรวมงานบริการ- โซลูชันที่ไปรษณีย์ไทยได้พัฒนาอย่างต่อเนื่อง รวมทั้งความมุ่งมั่นในการสร้างประสบการณ์ของของลูกค้าทุกกลุ่ม ซึ่งปรากฏว่าบริการพัสดุไปรษณีย์ในประเทศเติบโตที่ 18.45%

ขณะที่บริการไปรษณีย์ด่วนพิเศษ (EMS) เติบโตราว 8.07% สะท้อนถึงการได้รับความเชื่อมั่นจากคนไทย ยืนยันด้วยผลสำรวจความเชื่อมั่นในแบรนด์ไปรษณีย์ไทย 2567 สูงถึง 91.87%