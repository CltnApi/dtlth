---
layout: post
code: "ART2411281032ZT9II1"
origin_url: "https://www.khaosod.co.th/special-stories/news_9525722"
image: "https://github.com/user-attachments/assets/e246fe0f-5d42-41a7-b7d3-1a8d6c693e0c"
title: "เปิดภาพอดีต-ปัจจุบัน ยะลา ผ่านมา 36 ปี น้ำยังท่วมหนักเหมือนเดิม"
description: "สถานีโทรทัศน์แห่งประเทศไทย จ.ยะลา เปิดภาพอดีต-ปัจจุบัน ยะลา ในพื้นที่เดียวกัน พบว่าผ่านมา 36 ปี น้ำยังคงท่วมหนักเหมือนเดิม "
category: "SPECIAL_STORIES"
language: "th"
date: 2024-11-28T10:46:20.054Z
---

# เปิดภาพอดีต-ปัจจุบัน ยะลา ผ่านมา 36 ปี น้ำยังท่วมหนักเหมือนเดิม

[![เปิดภาพอดีต-ปัจจุบัน ยะลา ผ่านมา 36 ปี น้ำยังท่วมหนักเหมือนเดิม](https://www.khaosod.co.th/wpapp/uploads/2024/11/yala-6.jpg "เปิดภาพอดีต-ปัจจุบัน ยะลา ผ่านมา 36 ปี น้ำยังท่วมหนักเหมือนเดิม")](https://www.khaosod.co.th/wpapp/uploads/2024/11/yala-6.jpg)

**สถานีโทรทัศน์แห่งประเทศไทย จ.ยะลา เปิดภาพอดีต-ปัจจุบัน ยะลา ในพื้นที่เดียวกัน พบว่าผ่านมา 36 ปี น้ำยังคงท่วมหนักเหมือนเดิม**

จากกรณีฝนตกลงต่อเนื่องในพื้นที่ภาคใต้ จนทำให้หลายจังหวัดมีน้ำท่วม โดยเฉพาะ จ.ยะลา เกิดน้ำท่วมในหลายพื้นที่บริเวณเขตตัวเมือง และต่างอำเภอ

ทำให้บ้านเรือนประชาชน ย่านเศรษฐกิจ สถานีรถไฟ โรงแรมหลายแห่ง ถูกน้ำเข้าท่วมอย่างรวดเร็ว ปริมาณระดับน้ำสูงประมาณ 60-80 เซนติเมตร บางพื้นที่ถูกตัดขาดจากโลกภายนอก ความช่วยเหลือยังเข้าไม่ทั่วถึง

ล่าสุดแฟนเพจเฟซบุ๊ก [สถานีโทรทัศน์แห่งประเทศไทย จ.ยะลา](https://www.facebook.com/NBTYALA11/posts/pfbid02FBi8ffP3QVLy1qSYKnmz6qMxi4N6a45kuduQTdNE2khi5YQnGDxswgjXJbuTVVsUl) เปิดเผยภาพบริเวณตัวเมืองยะลา พร้อมเปรียบเทียบน้ำท่วมใหญ่ปี 2531 กับปัจจุบัน ปี 2567 พร้อมระบุข้อความดังนี้

“ปี 2531 VS ปี 2557 เป็นกำลังใจให้ผู้ประสบภัยทุกคน”

จากภาพเผยให้เห็นว่า เป็นพื้นที่เดียวกัน แม้จะผ่านมานาน 36 ปีแล้ว แต่น้ำก็ยังท่วมเหมือนเดิม