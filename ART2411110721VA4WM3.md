---
layout: post
code: "ART2411110721VA4WM3"
origin_url: "https://www.khaosod.co.th/entertainment/drama/news_9500062"
image: "https://github.com/user-attachments/assets/c8db7fc2-bb2d-405f-8457-95c612187ab0"
title: "แมน ธฤษณุ - มาช่า วัฒนพานิช โชว์สวีทกลางสวนทุเรียน งานนี้คนโสดตายเรียบ!"
description: "สำลักความหวาน แมน ธฤษณุ - มาช่า วัฒนพานิช โชว์สวีทกลางสวนทุเรียน ใน “หวานรักต้องห้าม” ละครรสแซ่บสรอดแทรกแง่คิดเรื่องครอบครัวในสังคมไทย"
category: "ENTERTAINMENT"
language: "th"
date: 2024-11-11T07:31:51.372Z
---

# แมน ธฤษณุ - มาช่า วัฒนพานิช โชว์สวีทกลางสวนทุเรียน งานนี้คนโสดตายเรียบ!

[![แมน ธฤษณุ - มาช่า วัฒนพานิช โชว์สวีทกลางสวนทุเรียน งานนี้คนโสดตายเรียบ!](https://www.khaosod.co.th/wpapp/uploads/2024/11/ปกขาว4คำ-เส้น-15.jpg "แมน ธฤษณุ - มาช่า วัฒนพานิช โชว์สวีทกลางสวนทุเรียน งานนี้คนโสดตายเรียบ!")](https://www.khaosod.co.th/wpapp/uploads/2024/11/ปกขาว4คำ-เส้น-15.jpg)

**สำลักความหวาน แมน ธฤษณุ – มาช่า วัฒนพานิช โชว์สวีทกลางสวนทุเรียน ใน “หวานรักต้องห้าม” ละครรสแซ่บสรอดแทรกแง่คิดเรื่องครอบครัวในสังคมไทย**

กระแสยังแรงต่อเนื่องสำหสำหรับละครรสแซ่บที่สรอดแทรกแง่คิดเรื่องครอบครัว และประเด็นความเป็นจริงในสังคมไทย อย่าง “หวานรักต้องห้าม” ทางช่อง 3 เดินทางมาได้ครึ่งตอนก็มีเรื่องราวปัญหาให้ได้ติดตามกันทุกอีพี

![](https://www.khaosod.co.th/wpapp/uploads/2024/11/1-22-696x392.jpg)

ส่วนอีพี 12 นี้ ขอชวนแฟนๆ มาสำลักความหวานของ มาดามเคท (มาช่า วัฒนพานิช) กันบ้าง เพราะเกิดปัญหาแข่งบอลแพ้ แถมยังมีชาวบ้านมาประท้วงเรื่องตรอกหลวงเสนาะอีก ทำให้ อ็องเดร (แมน ธฤษณุ) ตัดสินใจพามาดามเคทมาพักผ่อนเป็นชาวสวนที่บ้านต่างจังหวัด พากันใช้ชีวิตสโลว์ไลฟ์ เก็บทุเรียน เดินชมสวนจนทำให้ทั้งคู่มีความสัมพันธ์ที่ใกล้ชิดกันมากขึ้น

![](https://www.khaosod.co.th/wpapp/uploads/2024/11/IMG_7480-696x464.jpg)

ซึ่งฉากนี้ถ่ายทำกันที่สวนทุเรียนนับร้อยต้น จังหวัดระยอง โดยฉากเก็บทุเรียนนี้หนุ่ม แมน ธฤษณุ ต้องรับบทหนักลองซักซ้อมปีนขึ้นต้นทุเรียนอยู่หลายรอบ งานนี้ทั้งนักแสดงและทีมงานต้องระมัดระวังกันอยู่ไม่น้อยเพราะต้นทุเรียนค่อนข้างสูง แต่ระวังยังไงสุดท้ายก็โดนหนามทุเรียนเจาะเลือดซิป ฟาก มาช่า วัฒนพานิช ก็รับบทหนักไม่แพ้กันเพราะต้องซ้อมรับทุเรียนจากหนุ่มแมน ใช้กระสอบรับโยนแบบใกล้ๆ อยู่หลายรอบเพื่อให้ได้ภาพที่สวยงาม

ADVERTISEMENT

![](https://www.khaosod.co.th/wpapp/uploads/2024/11/IMG_7590-696x464.jpg)

**โดยมีทีมงานคอยเป็นกองเชียร์อยู่ข้างๆ เต็มไปหมด ซึ่งฉากนี้ แมน ถึงกับเอ่ยปากพูดว่า** “ฉากปีนต้นทุเรียนสนุกดีครับ ไม่ค่อยได้ปีนต้นไม้ใหญ่แบบนี้เท่าไหร่ พอต้องมาขึ้นเก็บต้นทุเรียนโยนให้พี่มาช่ารับด้วยก็เอ็นจอยสุดๆ เลยครับ”

![](https://www.khaosod.co.th/wpapp/uploads/2024/11/IMG_7459-696x464.jpg)

**ขณะที่ มาช่า บอกว่า** “เมื่อตอนเด็กๆ ปีนต้นไม้เก่งมาก ปีนเก็บลูกมะม่วงคล่องเลย พอได้มาอยู่สวนเห็นอะไรแบบนี้ก็เหมือนได้รีแล็กซ์เหมือนกัน”

![](https://www.khaosod.co.th/wpapp/uploads/2024/11/IMG_7710-696x464.jpg)

หลังเสร็จภารกิจเก็บทุเรียน ก็ไปเดินเล่นในสวนกันต่อ ก่อนจะไปกินข้าวกันแบบบ้านๆ มุ้งมิ้งๆ ตามสไตล์ความสัมพันธ์ของเจ้าของสโมสรและนักฟุตบอล ห้ามพลาดเด็ดขาดกับฉากโชว์หวานกลางดงทุเรียนของ “มาดามเคท” และ “อ็องเดร” ในละครเรื่อง “หวานรักต้องห้าม” วันอังคารที่ 12 พฤศจิกายนนี้ เวลา 20.30 น.ช่อง 3 ดูทีวีกด 33 ดูมือถือกด 3Plus