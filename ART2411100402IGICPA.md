---
layout: post
code: "ART2411100402IGICPA"
origin_url: "https://www.khaosod.co.th/lifestyle/news_9497755"
image: "https://github.com/user-attachments/assets/356aec69-ebb1-4050-a027-bbe52db08a50"
title: "สดจากเยาวชน  - หาดใหญ่วิทยาลัย 2 แชมป์ภารกิจรักษ์โลก"
description: "ได้ทีมผู้ชนะแล้วสำหรับการแข่งขัน Green Mission by Chula x GULF ภารกิจรักษ์ยั่งยืน โครงการที่ชวนนักเรียนทั่วประเทศมาปลุกปั้นไอเดียเพื่อสิ่งแวดล้อม"
category: "LIFESTYLE"
language: "th"
date: 2024-11-10T04:10:33.401Z
---

# สดจากเยาวชน  - หาดใหญ่วิทยาลัย 2 แชมป์ภารกิจรักษ์โลก

[![สดจากเยาวชน  - หาดใหญ่วิทยาลัย 2 แชมป์ภารกิจรักษ์โลก](https://www.khaosod.co.th/wpapp/uploads/2024/11/01-8.jpg "สดจากเยาวชน  - หาดใหญ่วิทยาลัย 2 แชมป์ภารกิจรักษ์โลก")](https://www.khaosod.co.th/wpapp/uploads/2024/11/01-8.jpg)

ได้ทีมผู้ชนะแล้วสำหรับการแข่งขัน Green Mission by Chula x GULF ภารกิจรักษ์ยั่งยืน โครงการที่ชวนนักเรียนทั่วประเทศมาปลุกปั้นไอเดียเพื่อสิ่งแวดล้อม จัดโดยคณะวิศวกรรมศาสตร์ จุฬาลงกรณ์มหาวิทยาลัย สถานีวิทยุแห่งจุฬาลงกรณ์มหาวิทยาลัย ร่วมกับบริษัท กัลฟ์ เอ็นเนอร์จี ดีเวลลอปเมนท์ จำกัด (มหาชน) (GULF) จากผู้สมัครกว่า 670 ทีมทั่วประเทศ เฟ้นเหลือ 20 ทีมเข้าค่ายและแข่งขัน Hackathon ณ ศูนย์เครือข่ายการเรียนรู้เพื่อภูมิภาค จุฬาฯ จ.สระบุรี ก่อนเหลือเพียง 8 ทีมสุดท้าย นำเสนอรอบชิงชนะเลิศ

**ทีมที่คว้ารางวัลชนะเลิศไปครอง คือ ทีมจากโรงเรียนหาดใหญ่วิทยาลัย 2 จ.สงขลา รับโล่และทุนการศึกษา 40,000 บาท จากโครงการอาหารกุ้งจากผำ โปรตีนสูง คาร์บอนต่ำ ส่งเสริมเกษตรชุมชนอย่างยั่งยืน**

ตลอดโครงการ น้องๆ เรียนรู้และพัฒนาตนเองผ่านกิจกรรมหลากหลาย ไม่ว่าจะเป็นการเยี่ยมชมโรงไฟฟ้าอุทัยของกลุ่มบริษัทกัลฟ์ รับความรู้เกี่ยวกับกระบวนการผลิตไฟฟ้าและอุตสาหกรรมพลังงาน การเข้าร่วมค่าย Bootcamp ณ ศูนย์เครือข่ายการเรียนรู้เพื่อภูมิภาค จุฬาฯ อัดแน่นไปด้วยความรู้จากผู้เชี่ยวชาญคณะวิศวฯ จุฬาฯ และพี่ๆ ทีม “กัลฟ์อาสา”

![ทีมชนะเลิศ](https://www.khaosod.co.th/wpapp/uploads/2024/11/04-4-696x464.jpg)

เริ่มด้วยเวิร์กช็อป Brainstorm เรื่อง Carbon Footprint และ Climate Change เพื่อฝึกการทำสื่อการสอน กิจกรรมการฝึกทักษะการคิดเชิงวิเคราะห์ ผ่านการโต้วาทีในหัวข้อเกี่ยวกับสิ่งแวดล้อม กิจกรรมฐานการเรียนรู้สิ่งแวดล้อม รวมไปถึงกิจกรรม The Magic of Mindset แนวทางวางแผนชีวิตและการเรียน ฝึกฝนการทำงานเป็นทีม รวมถึงการนำเสนอผลงาน

**ปิดท้ายที่การแข่งขัน Hackathon คิดนวัตกรรมเร่งด่วนสุดเข้มข้น ในโจทย์ “Beware Your Step, Step to the Future การพัฒนาชุมชนเพื่อยกระดับคุณภาพชีวิตอย่างยั่งยืน และเป็นกลางทางคาร์บอน”**

**รางวัลชนะเลิศ** คือโครงการอาหารกุ้งจากผำ คาร์บอนต่ำ จาก **โรงเรียนหาดใหญ่วิทยาลัย 2 จ.สงขลา** ที่ต้องการผลักดันอุตสาหกรรมกุ้งสงขลาให้ก้าวสู่ความยั่งยืนด้วยการใช้ผำ พืชน้ำจืดที่มีโปรตีนสูงและช่วยดูดซับก๊าซคาร์บอนไดออกไซด์ มาเป็นส่วนผสมหลักในการผลิตอาหารกุ้งแทนปลาป่น

ทีมชนะเลิศ



**รองชนะเลิศอันดับ 1 โรงเรียนมหิดลวิทยานุสรณ์ จ.นครปฐม** โครงการการทำนาเปียกสลับแห้ง ชุมชนบ้านท่ามะปรางค์ นครราชสีมา สอดคล้องกับแนวคิด Local Low Carbon การทำนาที่ลดการใช้น้ำ ลดการปล่อยก๊าซมีเทน และลดการใช้สารเคมี

รองอันดับ 1



**รองชนะเลิศอันดับ 2 โรงเรียนมหาวชิราวุธ จ.สงขลา** โครงการเก้าเส้งโมเดล มุ่งพัฒนาชุมชนเก้าเส้ง ชุมชนประมงและแหล่งท่องเที่ยวสำคัญของจังหวัดสงขลา เน้นการแก้ไขปัญหาสิ่งแวดล้อมและส่งเสริมเศรษฐกิจชุมชนให้เติบโตอย่างยั่งยืน

รองอันดับ 2



_ยังมีอีก 5 ทีมน่าสนใจ ได้แก่ โรงเรียนคณะราษฎร์บำรุง จ.ยะลา โครงการ Yala Durian Peal Application พัฒนาแอปพลิเคชั่นแปรรูปเปลือกทุเรียน ช่วยลดขยะ และสอนคนในชุมชน, โรงเรียนวิทยาศาสตร์จุฬาภรณ์ราชวิทยาลัย จ.มุกดาหาร การให้ชุมชนทำโรงงานผลิตอาหารโคขุนโพนยางคำ, โรงเรียนสามเสนวิทยาลัย กรุงเทพฯ โครงการ Energy Manager Model เพื่อผลักดันให้โรงเรียนเป็นต้นแบบ Green School, โรงเรียนเซนต์โยเซฟ บางนา จ.สมุทรปราการ โครงการลด Co2 และน้ำเสียจากการฟอกหนังสัตว์ จ.สมุทรปราการ และโรงเรียนอัมพวันวิทยาลัย จ.สมุทรสงคราม ผลิตภัณฑ์โคโคชาร์ กากมะพร้าวแปรรูป ลดการสร้าง Co2_

![สดจากเยาวชน](https://www.khaosod.co.th/wpapp/uploads/2024/11/05-3-696x464.jpg)

**นอกจากนี้ยังเปิดโหวตทีมที่มีไอเดียคอนเทนต์สุดสร้างสรรค์ ชิงรางวัล Popular Vote By GULF รับทุนการศึกษา 10,000 บาท**

