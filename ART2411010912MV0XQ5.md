---
layout: post
code: "ART2411010912MV0XQ5"
origin_url: "https://www.khaosod.co.th/special-stories/news_9486338"
image: "https://github.com/user-attachments/assets/9d9a733b-52d0-4282-b07d-27b36e278980"
title: "ศาลปกครองเชียงใหม่ พิพากษา ยกฟ้อง ดร.เค็ง ถูก ม.ดัง ฟ้องเรียกเงิน 16 ล้าน"
description: "ศาลปกครองเชียงใหม่ พิพากษา ยกฟ้อง ดร.เค็ง ถูก ม.แม่ฟ้าหลวง ฟ้องเรียกเงิน 16 ล้าน เจ้าตัวหวังคำพิพากษาเป็นแนวปฏิบัติสำหรับมหาวิทยาลัย"
category: "SPECIAL_STORIES"
language: "th"
date: 2024-11-01T15:00:01.139Z
---

# ศาลปกครองเชียงใหม่ พิพากษา ยกฟ้อง ดร.เค็ง ถูก ม.ดัง ฟ้องเรียกเงิน 16 ล้าน

[![ศาลปกครองเชียงใหม่ พิพากษา ยกฟ้อง ดร.เค็ง ถูก ม.ดัง ฟ้องเรียกเงิน 16 ล้าน ](https://www.khaosod.co.th/wpapp/uploads/2024/11/dr.jpg "ศาลปกครองเชียงใหม่ พิพากษา ยกฟ้อง ดร.เค็ง ถูก ม.ดัง ฟ้องเรียกเงิน 16 ล้าน ")](https://www.khaosod.co.th/wpapp/uploads/2024/11/dr.jpg)

**ศาลปกครองเชียงใหม่ พิพากษา ยกฟ้อง ดร.เค็ง ถูก ม.แม่ฟ้าหลวง ฟ้องเรียกเงิน 16 ล้าน เจ้าตัวหวังคำพิพากษาเป็นแนวปฏิบัติสำหรับมหาวิทยาลัย**

เคยเป็นเรื่องที่อยู่ในความสนใจของประชาชน กรณี **บก.ลายจุด** หรือ [**สมบัติ บุญงามอนงค์**](https://www.facebook.com/nuling?__cft__[0]=AZWcc2Kxt18y1OOJgj4oyU-QycqD7yKIKUMB2fctWUiCw7OqtQDJV-78JHMXncgACT4O3wORofe7XFjXujmCM09Ir-Pg5WWbZWYgeQHYJ59G_n2J4RRgkabkc-uYpYpdhUyXoqtMQK_DTlImeaD2tsi4vmRoADtUlL1hBlD8ljU2-w&__tn__=-UC%2CP-R) นักกิจกรรมทางสังคม โพสต์เล่าเรื่องของ **ดร.เค็ง** ที่ป่วยจิตเวช ต้องลาออกจากงานอาจารย์มหาวิทยาลัย แล้วถูกฟ้องร้องดำเนินคดีเรียกค่าเสียหาย 16 ล้านบาท

ล่าสุด วันที่ 1 พ.ย.2567 **บก.ลายจุด** โพสต์ข้อความ ถึงผลการตัดสินของศาล ความว่า ข่าวดี กรณี ดร. เค็ง ที่ป่วยเป็นจิตเวชแล้วโดน ม.แม่ฟ้าหลวง ฟ้องเรียกเงินสิบล้านบาท

วันนี้ศาลปกครองสูงสุดที่เชียงใหม่ อ่านคำพิพากษา ยกฟ้องคดีที่ ม.แม่ฟ้าหลวง ฟ้อง ดร.เค็ง ขอแสดงความยินดีด้วยนะครับ ความทุกข์ทรมานได้สิ้นสุดแล้ว

ขณะที่ **ดร.เค็ง** เข้ามาคอมเมนต์ในโพสต์ดังกล่าว ความว่า ขอบคุณพี่หนูหริ่งและทุกคนมากค่ะ ที่ใส่ใจปัญหาความทุกข์ใจของเค็ง ขอบคุณกำลังใจที่ทำให้ข้ามเวลาแห่งความยากลำบากโดยไม่รู้สึกโดดเดี่ยวตามลำพังแบบที่เคยเป็นในช่วงเวลา7-8 ปีที่ผ่านมา

เค็งหวังว่าคำพิพากษานี้ของศาลปกครองสูงสุดจะใช้เป็นแนวปฏิบัติสำหรับมหาวิทยาลัยในการใช้ความระมัดระวังเพื่อดูแลทรัพยากรบุคคล ที่เป็นนักเรียนทุน ซึ่งเป็นทรัพยากรที่มีมูลค่าสูง เนื่องจากรัฐใช้ภาษีของประชาชนสนับสนุนทุนการศึกษา​จำนวนมหาศาล

ขอบคุณสื่อมวลชนทุกคนและขอบคุณสำหรับกำลังใจจาก FC ของพี่หนูหริ่ง และจากเพื่อนๆ ทุกคน  
เค็งจะใช้โอกาสที่ได้รับนี้ให้เกิดประโยชน์สูงสุดต่อสังคมค่ะ  
[![](https://www.khaosod.co.th/wpapp/uploads/2024/11/dr2.jpg)](https://www.khaosod.co.th/wpapp/uploads/2024/11/dr2.jpg)

