---
layout: post
code: "ART2411010337F8DVZH"
origin_url: "https://www.khaosod.co.th/https://www.khaosod.co.th/sports/news_9485624"
image: "https://github.com/user-attachments/assets/c95271ef-ef63-496d-ac72-3cfeb9e3899a"
title: "เมืองยามากาตะ เซ็นเอ็มโอยู โรงเรียน มวยไทย ลุมพินี เผยแพร่วัฒนธรรม ในญี่ปุ่น"
description: "ที่โรงเรียน มวยไทย ลุมพินี นายอิโนอุอะ คาซุยูกิ รองนายก..."
category: "SPORTS"
language: "th"
date: 2024-11-01T03:46:42.710Z
---

# เมืองยามากาตะ เซ็นเอ็มโอยู โรงเรียน มวยไทย ลุมพินี เผยแพร่วัฒนธรรม ในญี่ปุ่น

[![เมืองยามากาตะ เซ็นเอ็มโอยู โรงเรียน มวยไทย ลุมพินี เผยแพร่วัฒนธรรม ในญี่ปุ่น](https://www.khaosod.co.th/wpapp/uploads/2024/11/yamagata-e1730431514836.jpg "เมืองยามากาตะ เซ็นเอ็มโอยู โรงเรียน มวยไทย ลุมพินี เผยแพร่วัฒนธรรม ในญี่ปุ่น")](https://www.khaosod.co.th/wpapp/uploads/2024/11/yamagata-e1730431514836.jpg)

ที่โรงเรียน มวยไทย ลุมพินี นายอิโนอุอะ คาซุยูกิ รองนายกเทศมนตรีเมือง ยามากาตะ ประเทศญี่ปุ่น และคณะมาเยี่ยมชมโรงเรียนมวยไทยลุมพินี และสนามเวทีมวยลุมพีนี โดยนายศักดา เจริญบุญมา ประธานบริหารโรงเรียนมวยไทยลุมพินี นำคณะประกอบด้วย พล.ท.นรินทร์ มีสมบูรณ์ ผู้บริหารฝ่ายหลักสูตร พล.ต.ทวีศักดิ์ จันทราสินธุ์ ผู้บริหารทั่วไป และพ.อ.พลวัจน์ ทรัพย์ประเสริฐ ผู้บริหารฝ่ายจัดมวย ต้อนรับ เพื่อเตรียมทำบันทึกความร่วมมือ ในโครงการแลกเปลี่ยนศิลปะวัฒนธรรมมวยไทยและส่งเสริมการท่องเที่ยวระหว่างไทยกับญี่ปุ่น

โดยนายอิโนอุเอะ กล่าวว่า เมืองยามากะตะ จะเป็นศูนย์กลางเผยแพร่ศิลปะวัฒนธรรมมวยไทย และเป็นศูนย์ในการจำหน่ายสินค้าที่เกี่ยวข้องในกีฬามวย รวมถึงสนับสนุนการจัดนิทรรศการในประเทศญี่ปุ่น ให้กับโรงเรียนมวยไทยลุมพินี โดยจะมีพิธีลงนามเอ็มโอยู ที่เมืองยามากะตะ ในเดือนพ.ย.นี้ โดยมี นายศักดา ประธานบริหารโรงเรียนมวยไทยลุมพินี เป็นผู้นำคณะเดินทางไปลงนามที่ประเทศญี่ปุ่นด้วย