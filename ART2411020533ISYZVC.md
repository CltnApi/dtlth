---
layout: post
code: "ART2411020533ISYZVC"
origin_url: "https://www.khaosod.co.th/entertainment/news_9487037"
image: "https://github.com/user-attachments/assets/ceb0c070-96ee-4d26-bc08-9fe16b8ab2d5"
title: "อิงฟ้า ลั่น! ไม่ผิด \"แตแต\" คิดจะเป็นที่1 - ‘หลิน มาลิน‘ ทิ้งบอม ขอไม่พูดเรื่องนิสัย"
description: "อิงฟ้า ลั่น! ไม่ผิดที่คิดจะเป็นที่1 กรณี ‘แตแต’ มิสแกรนด์เมียนมาสละมงฯ ‘หลิน มาลิน‘ ทิ้งบอม ขอไม่พูดเรื่องนิสัย ภาพลักษณ์เขาอาจเปลี่ยน"
category: "ENTERTAINMENT"
language: "th"
date: 2024-11-02T05:37:57.330Z
---

# อิงฟ้า ลั่น! ไม่ผิด "แตแต" คิดจะเป็นที่1 - ‘หลิน มาลิน‘ ทิ้งบอม ขอไม่พูดเรื่องนิสัย

[![อิงฟ้า ลั่น! ไม่ผิด "แตแต" คิดจะเป็นที่1 - ‘หลิน มาลิน‘ ทิ้งบอม ขอไม่พูดเรื่องนิสัย](https://www.khaosod.co.th/wpapp/uploads/2024/11/miss1-1.jpg "อิงฟ้า ลั่น! ไม่ผิด "แตแต" คิดจะเป็นที่1 - ‘หลิน มาลิน‘ ทิ้งบอม ขอไม่พูดเรื่องนิสัย")](https://www.khaosod.co.th/wpapp/uploads/2024/11/miss1-1.jpg)

อิงฟ้า ลั่น! ไม่ผิดที่คิดจะเป็นที่1 กรณี ‘แตแต’ มิสแกรนด์เมียนมาสละมงฯ ‘หลิน มาลิน‘ ทิ้งบอม ขอไม่พูดเรื่องนิสัย ภาพลักษณ์เขาอาจเปลี่ยน

![](https://www.khaosod.co.th/wpapp/uploads/2024/11/Snapinsta.app_463002126_881993500310101_7614295084162929496_n_1080.jpg)



ยังคงมีเรื่องวีรกรรมต่างๆ ของ **‘แตแต’ มิสแกรนด์เมียนมา** ผุดออกมาเรื่อยๆ ล่าวสุดได้เจอตัวแม่แห่งเวทีมิสแกรนด์ **อิงฟ้า วราหะ** และ **หลิน มาลิน ชระอนันต์** มิสแกรนด์ไทยแลนด์ 2024 ที่มาร่วมงาน iQIYI iJOY TH 2025

**ผู้สื่อข่าวจึงได้สัมภาษณ์ทั้งคู่ถึงประเด็นดราม่าของ “แตแต” มิสแกรนด์เมียนมา ในมุมของทั้งคู่ว่าเป็นยังไงบ้าง?**

อิงฟ้า _“จริงๆ ตอนภาพเหตุการณ์ที่เห็น คิดว่าทำไมหลินไม่อยู่ตรงโน่น ตอนช่วงที่เขาถอดจะได้ให้หลินหยิบต่อไปเลย_

ADVERTISEMENT

จริงๆ ทุกคนก็นอยด์หมด เพราะในช่วงเก็บตัว วันไฟนอลยังมีลิสของเขาอยู่ 1 ใน 3 ตอนนั้นหนูอยู่ฮ่องกง คุยไลน์กับบอสอยู่ ว่า 1 ใน 3 คนนี่แน่นอน แต่พอเกิดเหตุการณ์ขึ้น ก็มองว่าความที่น้องเขาอายุยังเด็ก วุฒิภาวะต่างๆ รวมถึงเหตุการณ์ที่มันเกิด ณ ตอนนั้น มันทำให้เขาเป็นอุปทานไปพร้อมๆ กัน กับสิ่งที่มันเกิดขึ้น

ยอมรับว่าทั้งเราและองค์กรก็แอบนอนด์เหมือนกัน เพราะปีที่แล้วเขาได้รอง 1 ไป แล้วปีนี้ได้ที่ 3 ด้วย ประเทศไทยเรายังไม่ไปถึงตรงนั้นเลย โอกาสที่จะเข้าติดๆ กัน

![](https://www.khaosod.co.th/wpapp/uploads/2024/11/S__19587161_0.jpg)

ตำแหน่งทุกตำแหน่งมันมีคุณค่าอยู่แล้ว แต่มันไม่ได้การันตีเรื่องของรายการและชื่อเสียง สุดท้ายแล้วมันอยู่ที่ว่าพอเราประกวดเสร็จไป แต่ละคนจะเอาไปต่อยอดยังไง อย่างตัวน้องเองได้ที่ 3 สามารถต่อยอดได้เยอะ แล้วมงกุฎมันมีค่ามาก เชื่อว่า 70 ประเทศที่เหลือ ทุกคนอยากมายืนอยู่ตรงนั้นหมด ยอมรับว่าแอบเสียใจ แต่สุดท้ายทุกคนก็ต้องมูฟออนต่อไป ตอนนี้ทุกคนแฮปปี้ดีค่ะ”

**เขาบอกว่าเขามาเพื่อเป็นที่ 1 เท่านั้น?** อิงฟ้า _**“จริงๆ ไม่แปลก ทุกคนมาอยากได้ที่ 1 อยู่แล้ว ทุกคนมีความคาดหวังของประชากรในแต่ละประเทศอยู่แล้ว แต่สุดท้ายมันต้องมีน้ำใจนักกีฬาด้วย**_ เราต้องยอมรับ ในการเก็บตัวเรารู้อยู่แล้วว่าใครควรจะได้ไปต่อ ใครควรได้ตำแหน่งนี้ ใครควรอยู่กับตรงไหน สุดท้ายอยากให้ชนะใจตัวเอง มันจะได้พอใจกับสิ่งที่เรามี ที่เราได้ และพอใจกับโอกาสที่ผู้ใหญ่มอบให้ด้วย”

**เราได้สัมผัสกับเขาตอนไม่ได้อยู่บนเวทีบ้างไหม ว่านิสัยเขาเป็นยังไง?** อิงฟ้า _“จริงๆ หนูได้เจอน้องก่อน เพราะตอนที่เราเปิดตัวภาพยนตร์ “วิมานหนาม” น้องกับ ND ก็ยังมา น่ารักทั้งคู่ เขาอยู่เป็นในการทำงาน เหมือนมาดูวี่แววในการทำงานก่อน แต่พอเจอสิ่งที่เกิดขึ้นก็แอบตกใจเหมือนกัน”_

**หลินอยู่ห้องเดียวกับเขา เป็นยังไงบ้าง?** หลิน “หนูไม่ได้อยากจะเจาะเรื่องนิสัยของเขา เพราะหนูรู้สึกว่ามันไม่ได้เกี่ยวกับการประกวดสักเท่าไหร่ เพราะการประกวดอยู่บนเวที ทุกคนมีหน้าที่ของตัวเอง แต่ว่าภาพที่ทุกคนเห็น และสิ่งที่ผู้ใหญ่หลายๆ คนตัดสินใจ ว่าน้องเขาเหมาะสมกับจุดไหน เป็นภาพที่ทุกคนเห็นพร้อมกันมากกว่า เลยไม่อยากพูดถึงเรื่องนิสัยส่วนตัว เพราะน้องเขาค่อนข้างแยกแยะได้กับการประกวดนางงาม”

![](https://www.khaosod.co.th/wpapp/uploads/2024/11/Snapinsta.app_462660644_1078773373827492_9064186416870791809_n_1080.jpg)

**เขามีความเป็นตัวของตัวเองบ้างไหม หรือต้องฟังคนอื่น?** หลิน “อันนี้หลินไม่ทราบเลยค่ะ เพราะว่าเรื่องการประกวดก็ขึ้นอยู่กับตัวน้อง แล้วก็ทีมเป็นหลักค่ะ (เขาอยู่ที่ห้องตลอดไหม?) ก็อยู่ค่ะ”

**ซีนกราบชุดหลังเวทีเราอยู่ไหม?** หลิน “เอาจริงๆ หนูหนักใจมากเลยที่ต้องตอบเรื่องนี้ หนูแค่รู้สึกว่า สิ่งที่ตัวน้องและทีมเลือกที่จะทำ คงเป็นการตัดสินใจที่ถูกของทีมเขาแล้ว เราเลยไม่สามารถพูดไดั ว่าสิ่งที่เขาทำมันยังไง _**ถ้าหนูพูดไปภาพลักษณ์น้องเขาอาจจะเปลี่ยนไปอีก(หัวเราะ) แต่หนูเชื่อว่าการตัดสินใจของทีมเขา เขามองว่าถูกแล้ว**_”