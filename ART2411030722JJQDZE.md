---
layout: post
code: "ART2411030722JJQDZE"
origin_url: "https://www.khaosod.co.th/entertainment/news_9488207"
image: "https://github.com/user-attachments/assets/4e23368d-f148-4ffd-8760-0eed3c20afbe"
title: "ออม สุชาร์ ย้ำชัด! ข่าวลือรักร้าวทั้งหลายไม่เป็นความจริง คุยกัน-เชื่อใจกัน-รักกัน"
description: "นักแสดงสาวร่างจิ๋ว ออม-สุชาร์ มานะยิ่ง มาร่วมงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 - The Inspirations of Tomorrow,"
category: "ENTERTAINMENT"
language: "th"
date: 2024-11-03T07:27:26.809Z
---

# ออม สุชาร์ ย้ำชัด! ข่าวลือรักร้าวทั้งหลายไม่เป็นความจริง คุยกัน-เชื่อใจกัน-รักกัน

[![ออม สุชาร์ ย้ำชัด! ข่าวลือรักร้าวทั้งหลายไม่เป็นความจริง คุยกัน-เชื่อใจกัน-รักกัน ](https://www.khaosod.co.th/wpapp/uploads/2024/11/aom031167-4.jpg "ออม สุชาร์ ย้ำชัด! ข่าวลือรักร้าวทั้งหลายไม่เป็นความจริง คุยกัน-เชื่อใจกัน-รักกัน ")](https://www.khaosod.co.th/wpapp/uploads/2024/11/aom031167-4.jpg)

นักแสดงสาวร่างจิ๋ว **ออม-สุชาร์ มานะยิ่ง** มาร่วมงาน “ประกาศรางวัลสุดยอดคอนเทนต์ครีเอเตอร์แห่งปี TikTok Awards 2024 – The Inspirations of Tomorrow, Today!” ที่ TRUE ICON Hall ไอคอนสยาม หลังจากจบงาน ออม ได้ออกมาให้สัมภาษณ์ อัพเดตความสัมพันธ์ กับแฟนหนุ่มนักธุรกิจ **แอมป์ พิธาน องค์โฆษิต** หลังถูกจับตาเป็นพิเศษ แม้จะออกมาตอบเรื่องข่าวลือรักร้าวแล้วก็ตาม

![ออม](https://www.khaosod.co.th/wpapp/uploads/2024/11/aom031167-6.jpg)

**ถูกจับตาความรักอีกแล้ว รูปคู่หาย?** “**ทำไมช่วงนี้ออมเป็นข่าวเรื่องนี้เยอะจังเลย** มีแต่เรื่องแบบนี้ อาจจะเพราะไม่ได้ลงรูปคู่กันมั้งคะ **จริงๆไม่มีอะไรเลย เราใช้ชีวิตกันปกติ** ไม่มีอะไรเลย ข่าวลือต่างๆที่ออกมาก็ไม่เป็นความจริง ชีวิตเราอาจจะไม่มีเรื่องอะไรอื่นไง”

**ไม่มีลบรูป ซ้อนรูป?** “ไม่มีนะคะ แต่ถ้าถามเรื่องการลบรูปในหน้าไอจีของออม ออมจะมีการจัดระเบียบ จัดเรียงโปรไฟล์ให้คุมโทนอยู่แล้ว เข้าใจไหม วัยรุ่นเขาก็ทำกัน ออมก็ทำเหมือนที่วัยรุ่นทำ ออมไม่มีความคิดที่ว่าทะเลาะกัน งอนกันแล้วจะมาลบรูป ไม่มีแบบนั้น ที่จะหายไปก็เพราะต้องการเคลียร์เพื่อความสวยงาม”

**คนก็เข้าใจว่าการเคลียร์รูปของเรา เพราะมี ปัญหาความรัก?** “ออมคิดว่าออมไม่ได้ลบรูปคู่นะคะ”

**คนก็จับผิดว่าเราพูดเรื่องแต่งงานไม่เต็มปาก?** “จะเต็มปากได้ยังไง มันก็เป็นเรื่องอนาคตไง ก็ไม่รู้ว่าอนาคตจะยังไง เรื่องนี้เราก็มีการคุยกันมาตลอดนะคะ แต่เราก็ทำงานหนักกันมากๆ ปีนี้มีหลายเรื่องที่เราเริ่มต้นอะไรใหม่ๆ”

ADVERTISEMENT

![ออม](https://www.khaosod.co.th/wpapp/uploads/2024/11/aom031167-2.jpg)

**ช่วงนี้มรสุมข่าวต่างๆมากมาย เราจับมือกับคนรักให้ผ่านมันไปได้ยังไง?** “ใช้วิธีคุยกันเยอะๆว่าจริงๆแล้วความรู้สึกเราเป็นยังไง **มันต้องใช้ความไว้ใจ ความเชื่อใจกันมากๆ** บางทีข่าวมันเป็นสิ่งที่คนภายนอกพูดหรือคนที่ไม่รู้จักเราพูด ถ้าเราไปรับมาเชื่อทั้งหมด ชีวิตเราคงจะอยู่ไม่ได้ ไม่ว่าจะเป็นออม เป็นดาราหรือไม่เป็นดาราก็แล้วแต่ มันต้องอาศัยการคุยกัน เชื่อใจกัน แชร์ความคิดกันเยอะๆ”

**แล้วเรามีวิธีสร้างกำลังใจให้ตัวเองหนักแน่นไม่หวั่นไหวกับข่าวลือต่างๆยังไง?** “**อย่างเดียวเลยคือออมจะไม่โฟกัส ถ้าไปโฟกัสเราจะทำอะไรไม่ได้เลย ยังมีสิ่งที่ออมต้องทำอีกเยอะ** ถ้ามัวแต่ไปนั่งคิดเขามีข่าวอีกแล้ว ข่าวลือตรงนี้ คนนี้พูดอย่างนี้อย่างนั้น แล้วมันไม่จบเพราะเราไปตามคิดฟุ้งซ่าน **เราถามคนของเราไปเลยว่าจริงไม่จริง มันก็ก้าวข้ามผ่านไปได้** เราก็ไปโฟกัสว่าตอนนี้ พรุ่งนี้เราต้องทำอะไร เราต้องไม่ฟุ้งซ่านนะ”

![ออม](https://www.khaosod.co.th/wpapp/uploads/2024/11/aom031167-7.jpg)

**เราห่วงแฟนเราไหมเจอข่าวลือเยอะ?** “ไม่ห่วงเลย **เขามีวิธีคิดที่สามารถจัดการตัวเอง จัดการความรู้สึกของเขาได้ดีมากๆ** มันไม่ใช่การอิกนอร์นะ คือเรารู้ว่ามันใช่หรือไม่ใช่ ในเมื่อเรารู้แล้ว เรามีสิ่งที่เราต้องทำ เราไปห้ามความคิดคนอื่นไม่ได้ เราห้ามคนอื่นพูดไม่ได้จริงๆ สิ่งที่เราควบคุมได้คือวันนี้ พรุ่งนี้เราจะทำอะไร คนที่อยู่ข้างๆเราความรู้สึกเขายังโอเคอยู่รึเปล่า เรารีเช็คกัน แค่นั้นมันก็จบ เราก็ไปทำงานของเรา นอกนั้นเราทำอะไรไม่ได้เลยจริงๆ”

![ออม](https://www.khaosod.co.th/wpapp/uploads/2024/11/aom031167-1.jpg)

**ยังรักกันดี?** “ใช่คะ ออมว่าชีวิตทุกวันนี้ ความรัก มันก็มีทั้งดีและไม่ดีอยู่แล้ว มันก็มีวันที่เรานอยด์กันบ้าง **มีวันที่เรารักกันสุดๆ ปานจะกลืนกินแล้ว มันคือชีวิตจริง** ทุกคนก็ดำเนินไปอย่างนี้ทุกคู่ ถ้าจะมีคำถามบ้างเพราะเราเป็นดารา เราก็พร้อมจะตอบ ถ้ามีอะไรออมบอกอยู่แล้ว ไม่เก็บไม่ซ่อนแน่นอน มันจะง่ายกับการใช้ชีวิตของเรา”