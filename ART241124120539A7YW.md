---
layout: post
code: "ART241124120539A7YW"
origin_url: "https://www.khaosod.co.th/entertainment/news_9519409"
image: "https://github.com/user-attachments/assets/f66fb80e-be85-4862-82fe-c1f7314a7b55"
title: "แสตมป์ เดือด ภรรยาถูกกล่าวหาเป็นบ้า ชนะคดีได้ 1 ล้าน ประกาศล่าตัวคนปล่อยคลิป"
description: "กลายเป็นคลิปที่ถูกพูดถึงในโลกออนไลน์อย่างหนัก เป็นคลิปที่ แสตมป์ อภิวัชร์ ได้พูดถึงภรรยากลางเวทีคอนเสิร์ต ถึงเรื่องการถูกใส่ร้าย และการฟ้องร้อง"
category: "ENTERTAINMENT"
language: "th"
date: 2024-11-24T12:18:45.802Z
---

# แสตมป์ เดือด ภรรยาถูกกล่าวหาเป็นบ้า ชนะคดีได้ 1 ล้าน ประกาศล่าตัวคนปล่อยคลิป

[![แสตมป์ เดือด ภรรยาถูกกล่าวหาเป็นบ้า ชนะคดีได้ 1 ล้าน ประกาศล่าตัวคนปล่อยคลิป](https://www.khaosod.co.th/wpapp/uploads/2024/11/stam-ap.jpg "แสตมป์ เดือด ภรรยาถูกกล่าวหาเป็นบ้า ชนะคดีได้ 1 ล้าน ประกาศล่าตัวคนปล่อยคลิป")](https://www.khaosod.co.th/wpapp/uploads/2024/11/stam-ap.jpg)

กลายเป็นคลิปที่ถูกพูดถึงในโลกออนไลน์อย่างหนัก เป็นคลิปที่ **แสตมป์ อภิวัชร์** ได้พูดถึงภรรยากลางเวทีคอนเสิร์ต ถึงเรื่องการถูกใส่ร้าย และการฟ้องร้อง

โดยแสตมป์ อภิวัชร์ ได้พูดถึงเรื่องนี้ในตอนท้ายของการขึ้นร้องเพลง ว่า ภรรยาของเขาถูกใส่ร้าย มีการขึ้นศาลฟ้องร้องกัน และชนะคดี ได้เงิน 1 ล้านบาท แถมประกาศกร้าวขอตามล่าตัวคนปล่อยคลิป

คำพูดของแสตมป์ ระบุว่า “ถ้าติดตามกันก็จะรู้ว่าผมหายไปผมพาภรรยาไปขึ้นศาลมาครับเมื่อปีที่แล้วมีคนจำนวนหนึ่งกลุ่มหนึ่งปล่อยข่าวเท็จเกี่ยวกับภรรยาผมบุกเข้ามาหลังเวทีขณะกำลังจะเล่นคอนเสิร์ตมาอัดคลิปวิดีโออัดเสียงมาแบ็กเมลล์ว่าภรรยาผมเป็นบ้าเป็นคนวิปริตเป็นโรคจิต

เราพยายามจะบอกเรื่องจริงกับเขาว่ามันคืออะไรแต่มันไม่เป็นผล สุดท้ายเราไปขึ้นศาลกัน ผมคิดว่าเรื่องนี้จะจบลง แต่เรื่องที่เขาโกหกไว้ก็ไม่เคยถูกแก้ไข เขาบอกว่า เขาเหนือกว่าเรา แล้วเขาก็หายไป ถ้าเขาไม่แก้ไข ผมจะแก้ให้เองวันนี้ ภรรยาผมชนะคดีได้เงิน 1 ล้านบาท ปัจจุบัน ได้เงินมาแล้ว 1 แสนบาท เหลืออีก 9 แสนมาจ่ายกูด้วย

[![แสตมป์ เดือด ภรรยาถูกกล่าวหาเป็นบ้า ชนะคดีได้ 1 ล้าน ประกาศล่าตัวคนปล่อยคลิป](https://www.khaosod.co.th/wpapp/uploads/2024/11/stamp-8e.jpg)](https://www.khaosod.co.th/wpapp/uploads/2024/11/stamp-8e.jpg)

และคลิปวิดีโอที่ถ่ายไว้ บอกว่าแฟนกูเป็นบ้า ใครที่เห็นคนถ่าย หรือ คนเอาไปโชว์ที่ไหนมาบอกผม เราจะดำเนินคดีให้ถึงที่สุด ผมไม่รู้ว่าจะต้องสู้คดีไปถึงเมื่อไหร่ ภรรยาผมไม่ได้เป็นคนบ้า เธอฉลาดมาก เธอปกป้องผมทุกอย่าง เอาตัวเองเข้าแลกมาตลอด ตั้งแต่วันแรกที่เจอกันจนวันนี้ ขอให้ทุกคนเข้าใจเธอ เธอไม่เคยฉ้อโกงใคร เราไม่เคยแยกทางกัน เราไม่เคยมีปัญหากัน เป็นคนโกหกล้วนๆ จะฟ้องอะไรกูก็ฟ้องมาเลย ไอ้XX”

ADVERTISEMENT

