---
layout: post
code: "ART2411070612L034B4"
origin_url: "https://www.khaosod.co.th/entertainment/news_9494457"
image: "https://github.com/user-attachments/assets/97f3c9b4-5329-471d-953c-87a24ab756e4"
title: "Zweed n' Roll ประกาศพักวง หลังเดินทางสายดนตรีมา 12 ปี"
description: "แฟนเพลงเศร้าส่งท้ายปี 'Zweed n' Roll' วงอินดี้ ร่อนจดหมายประกาศพักวง หลังเดินทางสายดนตรีมา 12 ปี เผยวันเล่นครั้งสุดท้ายแล้ว"
category: "ENTERTAINMENT"
language: "th"
date: 2024-11-07T06:18:23.115Z
---

# Zweed n' Roll ประกาศพักวง หลังเดินทางสายดนตรีมา 12 ปี

[![Zweed n' Roll ประกาศพักวง หลังเดินทางสายดนตรีมา 12 ปี](https://www.khaosod.co.th/wpapp/uploads/2024/11/Zweed-n-Roll071167-5.jpg "Zweed n' Roll ประกาศพักวง หลังเดินทางสายดนตรีมา 12 ปี")](https://www.khaosod.co.th/wpapp/uploads/2024/11/Zweed-n-Roll071167-5.jpg)

**แฟนเพลงเศร้าส่งท้ายปี ‘Zweed n’ Roll’ วงอินดี้ ร่อนจดหมายประกาศพักวง หลังเดินทางสายดนตรีมา 12 ปี เผยวันเล่นครั้งสุดท้ายแล้ว**

ทำเอาแฟนคลับเศร้าไปตาม ๆ กัน หลังจาก **“Zweed n’ Roll”** (สวีด แอนด์ โรล) วงอินดี้เจ้าของบทเพลง 146 ล้านวิว **‘ช่วงเวลา’** รวมถึง **‘อาจเป็นฉัน’** ได้ประกาศขอพักวง และผลิตงานเพลง

โดยระบุว่า “ถึงทุกคน 12 ปีที่ผ่านมาพวกเรา 5 คนเป็นวงอินดี้ธรรมดาที่ได้รับโอกาสดีๆ มากมายทั้งจากพี่ๆ

น้องๆ และแฟนเพลง พวกเราเดินทางมาถึงวันนี้ได้เพราะมีทุกคน ดนตรีพาให้เรามาเจอกัน  
สร้างความสุข ความทรงจำดีๆ หรือแม้กระทั่งร้องให้ไปด้วยกัน

**วันนี้พวกเรามีเรื่องจะแจ้งให้ทราบว่า พวกเราขอพักการผลิตผลงานในนามของ**  
**ZWEED N’ ROLL และจะมีการรับงานจ้างงานโชว์จนถึงสิ้นปีนี้ บวกกับอีกหนึ่งงานที่รับไว้**  
**ในปีหน้า ใครสะดวกที่ไหน อย่าลืมแวะมาเจอกันนะ**

[![](https://www.khaosod.co.th/wpapp/uploads/2024/11/Zweed-n-Roll071167-7.jpg)](https://www.khaosod.co.th/wpapp/uploads/2024/11/Zweed-n-Roll071167-7.jpg)  
สุดท้ายนี้ เสียงดนตรียังคงเป็นสิ่งที่พวกเรารักเสมอ สามารถติดตามสมาชิกทุกคน  
ได้ทุกช่องทาง SOCIAL จนกว่าจะพบกันใหม่

ADVERTISEMENT

ขอบคุณที่สนับสนุนกันมาตลอด  
ขอบคุณที่ให้บทเพลงของเราเป็นส่วนหนึ่งในชีวิตของคุณ

รัก  
ZWEED N’ ROLL”

อย่างไรก็ดี สำหรับ Zweed n’ Roll วงดนตรีอินดี้ ที่มีกลิ่นอายของความเป็นอัลเทอร์เนทีฟ มีส่วนผสมของบริตป๊อปและร็อก

รวมตัวกันทำความฝัน ตั้งวงดนตรีขึ้นมา สมัยเรียนอยู่คณะดุริยางคศาสตร์ มหาวิทยาลัยศิลปากร ประกอบไปด้วยสมาชิก 5 คน คือ นักร้องนำ **“พัด–สุทธิภัทร สุทธิวาณิช”**

มือกีตาร์ 2 คน คือ **“ปูน–ณัฐพัชร์ สมิตนุกูลกิจ”** ส่วนมือเบส คือ **“มิน–ณัฐกร ศิลวัฒน์”** และ **“ทัน–ธรรม์ ดำรงรัตน์”** รับหน้าที่มือกลอง

มีผลงานเพลงดัง อย่าง ช่วงเวลา (A Moment) ,หลักฐานของการมีอยู่ , อาจเป็นฉัน , คนสุดท้ายบนโลกใบนี้ , อยู่ , โลกใบเก่า และอีกมายมาย



