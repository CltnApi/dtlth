---
layout: post
code: "ART241108110623EJAS"
origin_url: "https://www.khaosod.co.th/special-stories/news_9496731"
image: "https://github.com/user-attachments/assets/65b89aaf-d039-45ef-82ac-4e0df2db3e1b"
title: "หนุ่มดูไลฟ์สองสาว สวยสะกดใจ เตรียมเปย์ฉ่ำ ๆ ได้ยินเสียงหัวเราะปุ๊บ โลกสลายปั๊บ!"
description: "หนุ่มชมไลฟ์สองสาว สวยสะกดใจ เตรียมเปย์ฉ่ำ ๆ พอได้ยินเสียงหัวเราะปุ๊บ โลกสลายโดนหลอกอย่างจัง! "
category: "SPECIAL_STORIES"
language: "th"
date: 2024-11-08T11:11:46.302Z
---

# หนุ่มดูไลฟ์สองสาว สวยสะกดใจ เตรียมเปย์ฉ่ำ ๆ ได้ยินเสียงหัวเราะปุ๊บ โลกสลายปั๊บ!

[![หนุ่มดูไลฟ์สองสาว สวยสะกดใจ เตรียมเปย์ฉ่ำ ๆ ได้ยินเสียงหัวเราะปุ๊บ โลกสลายปั๊บ! ](https://www.khaosod.co.th/wpapp/uploads/2024/11/live1108-1w.jpg "หนุ่มดูไลฟ์สองสาว สวยสะกดใจ เตรียมเปย์ฉ่ำ ๆ ได้ยินเสียงหัวเราะปุ๊บ โลกสลายปั๊บ! ")](https://www.khaosod.co.th/wpapp/uploads/2024/11/live1108-1w.jpg)

**หนุ่มชมไลฟ์สองสาว สวยสะกดใจ เตรียมเปย์ฉ่ำ ๆ พอได้ยินเสียงหัวเราะปุ๊บ โลกสลาย****โดนหลอกอย่างจัง!**

เรียกได้ว่าสร้างความช็อกให้ไม่น้อย เมื่อหนุ่มจีนคนหนึ่งชื่นชอบสตรีมเมอร์สาวมาก เขาเตรียมเงินไว้เปย์ของขวัญให้พวกเธอเพียบ แต่พอได้ยินเสียงหัวเราะของพวกเธอแล้ว เขาก็ต้องอึ้ง!

โดยเขาหลงใหลในความงามและน้ำเสียงของสองสาว เมื่อใดก็ตามพวกเธอคนใดคนหนึ่งไลฟ์ เขาจะเข้าไปชมและส่งของขวัญอย่างบ้าคลั่ง จนขึ้นแท่นเป็นสายเปย์อันดับหนึ่ง ทุกครั้งที่เขาเข้าชมไลฟ์ในช่อง จะมีการแจ้งเตือนและเอฟเฟกต์ต่าง ๆ ทำให้เขารู้สึกพิเศษและเชื่อว่าสตรีมเมอร์สาวไม่สามารถขาดแฟนคลับอย่างเขาได้

[![](https://www.khaosod.co.th/wpapp/uploads/2024/11/live1108-1.jpg)](https://www.khaosod.co.th/wpapp/uploads/2024/11/live1108-1.jpg)

แต่ความฝันของเขากลับต้องสลาย เมื่อทั้งสองสาวมาไลฟ์ร่วมกัน พวกเธอพูดคุยกันอย่างสนุกสนาน และมีช่วงหนึ่งที่เสียงหัวเราะของทั้งคู่เหมือนผู้ชายมาก

หลังจากเช็กข้อมูลอย่างละเอียด **เขาก็พบว่าทั้งสองคนเป็นผู้ชายที่แต่งตัวเป็นหญิง** สาเหตุที่ทำเช่นนี้เพราะต้องการดึงดูดผู้คนให้เข้ามาชมไลฟ์ ซึ่งหนึ่งสิ่งที่ไม่สามารถปิดบังได้คือ “ลูกกระเดือก”

แต่ดูเหมือนว่าสตรีมเมอร์ทั้งสองจะไม่ได้ปิดบังอย่างใด พวกเขาพูดคุยแลกเปลี่ยนประสบการณ์การแต่งกายเป็นหญิง อย่างเช่นการใช้ซิลิโคนเพื่อปิดบังลูกกระเดือก ซึ่งบรรยากาศของทั้งสองคนมีแต่ความสนุกสนานแตกต่างจากเขาสิ้นเชิง เขาจึงได้แต่นำเรื่องนี้มาระบายลงโซเชียล

[![](https://www.khaosod.co.th/wpapp/uploads/2024/11/live1108-2.jpg)](https://www.khaosod.co.th/wpapp/uploads/2024/11/live1108-2.jpg)

**ขอบคุณที่มา** sohu