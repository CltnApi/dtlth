---
layout: post
code: "ART2411090946H2T8DL"
origin_url: "https://www.khaosod.co.th/sports/news_9497897"
image: "https://github.com/user-attachments/assets/c41f581e-1b8c-4667-954d-8dcc08138a38"
title: "โปรแกรมบอล 9 พ.ย. 2567 ลิเวอร์พูลเปิดรังรอบู๊วิลลา - ยูเวนตุสทำศึกดาร์บีแมตช์"
description: "โปรแกรมบอล วันนี้พรีเมียร์ลีกมีแมตช์ที่จ่าฝูงอย่างลิเวอร์พูลเปิดบ้านพบกับแอสตัน วิลลา ส่วนฝั่งเซเรีย อา มีดาร์บีแมตช์เมืองตูรินที่ยูเวนตุสเจอกับโตริโน"
category: "SPORTS"
language: "th"
date: 2024-11-09T09:51:15.281Z
---

# โปรแกรมบอล 9 พ.ย. 2567 ลิเวอร์พูลเปิดรังรอบู๊วิลลา - ยูเวนตุสทำศึกดาร์บีแมตช์

[![โปรแกรมบอล 9 พ.ย. 2567 ลิเวอร์พูลเปิดรังรอบู๊วิลลา - ยูเวนตุสทำศึกดาร์บีแมตช์](https://www.khaosod.co.th/wpapp/uploads/2024/11/โปรแกรมบอล-1.jpg "โปรแกรมบอล 9 พ.ย. 2567 ลิเวอร์พูลเปิดรังรอบู๊วิลลา - ยูเวนตุสทำศึกดาร์บีแมตช์")](https://www.khaosod.co.th/wpapp/uploads/2024/11/โปรแกรมบอล-1.jpg)

**โปรแกรมบอล 9 พฤศจิกายน 2567**

**ฟุตบอลพรีเมียร์ลีก อังกฤษ**

เวสต์แฮม ยูไนเต็ด-เอฟเวอร์ตัน คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 เวสต์แฮม ยูไนเต็ด เล่นในบ้านได้ค่อนข้างดี คู่แข่งอย่างเอฟเวอร์ตันก็ไม่ได้แข็งแกร่งอะไรนัก เจ้าบ้านน่าชนะ

เบรนต์ฟอร์ด-บอร์นมัธ คู่นี้แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 3 เบรนต์ฟอร์ดเล่นในบ้านได้ดีมาก แม้จะเจอบอร์นมัธที่ฟอร์มกำลังมาแรง แต่วัดกันแล้วยังเชื่อว่าเจ้าถิ่นน่าได้เฮ

คริสตัล พาเลซ-ฟูแลม คู่นี้เป็นศึกลอนดอนดาร์บีแมตช์ แข่งขันเวลา 22.00 น. ถ่ายทอดสดช่องทรู พรีเมียร์ ฟุตบอล 4 คริสตัล พาเลซ ฟอร์มเริ่มกระเตื้องขึ้นมาบ้าง ทางด้านฟูแลมยังมีปัญหากับการเล่นนอกบ้าน เจ้าถิ่นน่าเฉือนชัยไปได้

วูล์ฟแฮมป์ตัน วันเดอเรอร์ส-เซาธ์แฮมป์ตัน คู่นี้แข่งขันเวลา 22.00 น. ถ่ายทอดสดช่องทรูสปอร์ต 2 ตอนนี้ทั้งคู่ยังคงจมอยู่ท้ายตาราง แต่ฝั่งวูล์ฟแฮมป์ตัน วันเดอเรอร์ส ได้เปรียบในฐานะเจ้าบ้าน โอกาสเป็นฝ่ายชนะจึงค่อนข้างสูงกว่า

ไบรตัน-แมนเชสเตอร์ ซิตี้ คู่นี้แข่งขันเวลา 00.30 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 ไบรตันมีผลงานในบ้านที่ดี ขณะที่แมนเชสเตอร์ ซิตี้ ช่วงหลังฟอร์มแย่น่าจะเสียความมั่นใจไปไม่น้อย เป็นโอกาสดีที่เจ้าถิ่นจะลุ้นชนะได้

ลิเวอร์พูล-แอสตัน วิลลา คู่นี้แข่งขันเวลา 03.00 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 “หงส์แดง”ลิเวอร์พูล เปิดสนามแอนฟิลด์ รับการมาเยือนของ “สิงห์ผงาด”แอสตัน วิลลา

ทั้งคู่ลงสนามไปแล้ว 10 นัดเท่ากัน ลิเวอร์พูลชนะ 8 เสมอ 1 แพ้ 1 เก็บไป 25 คะแนน นำจ่าฝูง ส่วนวิลลาชนะ 5 เสมอ 3 แพ้ 2 เก็บไป 18 คะแนน ยึดอันดับ 6

ฟอร์มในลีก 5 เกมหลังสุด ลิเวอร์พูลชนะวูล์ฟแฮมป์ตัน วันเดอเรอร์ส 2-1 (เยือน), ชนะคริสตัล พาเลซ 1-0 (เยือน), ชนะเชลซี 2-1 (เหย้า), เสมออาร์เซนอล 2-2 (เยือน), ชนะไบรตัน 2-1 (เหย้า)

ด้านวิลลาเสมออิปสวิช ทาวน์ 2-2 (เยือน), เสมอแมนเชสเตอร์ ยูไนเต็ด 0-0 (เหย้า), ชนะฟูแลม 3-1 (เยือน), เสมอบอร์นมัธ 1-1 (เหย้า), แพ้ท็อตแนม ฮอตสเปอร์ 1-4 (เยือน)

เกมนี้คาดว่าเจ้าบ้านจะส่ง ดาร์วิน นูนเญซ, โมฮาเหม็ด ซาลาห์, ไรอัน กราเฟนแบร์ก ลงตัวจริง ขณะที่ทีมเยือนคงนำโดย โอลลี วัตกินส์, มอร์แกน โรเจอร์ส, จอห์น แม็กกินน์

ลิเวอร์พูลกำลังมั่นใจสุดขีด ส่วนวิลลาตอนนี้เข้าสู่ช่วงฟอร์มแผ่ว มองแล้วเจ้าบ้านน่าเก็บ 3 คะแนนได้

**ฟุตบอลบุนเดสลีกา เยอรมนี**

ซังต์. เพาลี-บาเยิร์น มิวนิก คู่นี้แข่งขันเวลา 21.30 น. ถ่ายทอดสดช่องพีพีทีวี และบีอิน สปอร์ตส์ 1 ซังต์. เพาลี ฟอร์มยังไม่ดีเท่าไหร่ ต้องมาเจอบาเยิร์น มิวนิก ที่กำลังนำจ่าฝูงด้วยผลงานไร้พ่าย แมตช์นี้ทีมเยือนน่าบุกชนะ

ไมนซ์-โบรุสเซีย ดอร์ตมุนด์ คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 4 ไมนซ์ทำผลงานช่วงหลังได้ไม่ดีนัก ทางด้านโบรุสเซีย ดอร์ตมุนด์ เริ่มกลับคืนสู่ฟอร์มเก่ง มองแล้วทีมเยือนมีโอกาสชนะสูงกว่า

โบคุม-ไบเออร์ เลเวอร์คูเซน คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 5 และทรู พรีเมียร์ ฟุตบอล 5 โบคุมฟอร์มแย่จนต้องเปลี่ยนเทรนเนอร์ ต้องมาเจอทีมระดับหัวแถวอย่างไบเออร์ เลเวอร์คูเซน ทีมเยือนคงไม่พลาด 3 คะแนน

แวร์เดอร์ เบรเมน-ฮอลชไตน์ คีล คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 6 แวร์เดอร์ เบรเมน ศักยภาพเหนือกว่าฮอลชไตน์ คีล อย่างชัดเจน เจ้าบ้านน่าชนะ

ไลป์ซิก-โบรุสเซีย มึนเชนกลัดบัก คู่นี้แข่งขันเวลา 00.30 น. ถ่ายทอดสดช่องบีอิน สปอร์ตส์ 1 ไลป์ซิกต้องการชัยชนะเพื่อไล่ตามจ่าฝูง เกมนี้เจอโบรุสเซีย มึนเชนกลัดบัก ที่ศักยภาพเป็นรอง เจ้าบ้านน่าคว้าชัยได้

**ฟุตบอลเซเรีย อา อิตาลี**

เวเนเซีย-ปาร์มา คู่นี้แข่งขันเวลา 21.00 น. เวเนเซียยังพอจะหวังผลจากเกมในบ้านได้ ขณะที่ปาร์มาช่วงหลังฟอร์มเละเทะ เจ้าถิ่นน่าเฉือนชนะไหว

กายารี-เอซี มิลาน คู่นี้แข่งขันเวลา 00.00 น. กายารีกลับเข้าสู่ช่วงฟอร์มแย่อีกครั้ง ต้องมาเจอเอซี มิลาน ที่แข็งแกร่งกว่าเยอะ ทีมเยือนน่าบุกคว้าชัย

ยูเวนตุส-โตริโน คู่นี้เป็นศึกดาร์บีแมตช์เมืองตูรินหนที่ 209 นับเฉพาะเกมทางการ แข่งขันเวลา 02.45 น. “ม้าลาย”ยูเวนตุส เปิดสนามอัลลิอันซ์ สเตเดียม รับการมาเยือนของ “กระทิงหิน”โตริโน

การเจอกัน 208 ครั้งก่อนหน้านี้ ยูเวนตุสชนะ 93 นัด เสมอกัน 59 นัด โตริโนชนะ 56 นัด แมตช์ที่เจอกันในลีกฤดูกาลที่แล้ว ยูเวนตุสเปิดบ้านชนะ 2-0 และเจ๊ากันบ้านโตริโน 0-0

ส่วนผลงานในลีกฤดูกาลปัจจุบัน ยูเวนตุสชนะ 5 เสมอ 6 เก็บไป 21 คะแนน อยู่อันดับ 6 ด้านโตริโนชนะ 4 เสมอ 2 แพ้ 5 เก็บไป 14 คะแนน ยึดอันดับ 10

ยูเวนตุสแม้จะฟอร์มกระท่อนกระแท่นแต่ก็ยังไม่แพ้ในลีกเลย ทางด้านโตริโนช่วงหลังผลงานไม่ดีนัก มองแล้วเจ้าบ้านน่าชนะ

**ฟุตบอลลา ลีกา สเปน**

เรอัล มาดริด-โอซาซูนา คู่นี้แข่งขันเวลา 20.00 น. ถ่ายทอดสดช่องบีอิน สปอร์ตส์ 3 เรอัล มาดริด ผลงานแย่ในช่วงหลังก็จริง แต่เกมนี้เจอโอซาซูนาที่ศักยภาพเป็นรอง เจ้าบ้านน่าชนะได้

บียาร์เรอัล-เดปอร์ติโบ อลาเบส คู่นี้แข่งขันเวลา 22.15 น. ถ่ายทอดสดช่องบีอิน สปอร์ตส์ 3 ชั่วโมงนี้บียาร์เรอัลแข็งแกร่งกว่าเดปอร์ติโบ อลาเบส อย่างเห็นได้ชัด เจ้าบ้านคงไม่พลาด 3 คะแนน

เลกาเนส-เซบียา คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 3 ทั้งคู่ต่างมีฟอร์มการเล่นที่หาความแน่นอนไม่ได้ มองแล้วคงกินกันลงยาก น่าจบเจ๊ากันไป