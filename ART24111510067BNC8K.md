---
layout: post
code: "ART24111510067BNC8K"
origin_url: "https://www.khaosod.co.th/entertainment/news_9507226"
image: "https://github.com/user-attachments/assets/d0c527b6-17d5-47d0-b6a6-fb95f5d89051"
title: "ณวัฒน์ ประกาศจุดยืน อิงฟ้า-ชาล็อต ห้ามเล่นละครมีฉากทารุณสัตว์ เผยเหตุต้องฟาดแม่หยัว ทั้งที่สนิทช่องวัน"
description: "ณวัฒน์ ประกาศจุดยืน อิงฟ้า-ชาล็อต ห้ามเล่นละครมีฉากทารุณสัตว์ เผยเหตุต้องฟาด แม่หยัว ปมแมวดำถูกวางยาสลบเข้าฉาก ทั้งที่สนิทกับ ช่องวัน"
category: "ENTERTAINMENT"
language: "th"
date: 2024-11-15T14:07:30.848Z
---

# ณวัฒน์ ประกาศจุดยืน อิงฟ้า-ชาล็อต ห้ามเล่นละครมีฉากทารุณสัตว์ เผยเหตุต้องฟาดแม่หยัว ทั้งที่สนิทช่องวัน

[![ณวัฒน์ ประกาศจุดยืน อิงฟ้า-ชาล็อต ห้ามเล่นละครมีฉากทารุณสัตว์ เผยเหตุต้องฟาดแม่หยัว ทั้งที่สนิทช่องวัน](https://www.khaosod.co.th/wpapp/uploads/2024/11/แม่หยัว-6.jpg "ณวัฒน์ ประกาศจุดยืน อิงฟ้า-ชาล็อต ห้ามเล่นละครมีฉากทารุณสัตว์ เผยเหตุต้องฟาดแม่หยัว ทั้งที่สนิทช่องวัน")](https://www.khaosod.co.th/wpapp/uploads/2024/11/แม่หยัว-6.jpg)

ณวัฒน์ ประกาศจุดยืน อิงฟ้า-ชาล็อต ห้ามเล่นละครมีฉากทารุณสัตว์ เผยเหตุต้องฟาด แม่หยัว ปมแมวดำถูกวางยาสลบเข้าฉาก ทั้งที่สนิทกับ ช่องวัน

สืบเนื่องจากกรณี ที่ละครแม่หยัว ใน EP.5 ปรากฏฉากของแมวดำ ที่มีอาการชักกระตุก ตาเหลือก ก่อนจะกระตุก และนอนแน่นิ่งไป คล้ายกับเสียชีวิต จุดชนวนให้หลายคนเป็นห่วงน้องแมว และมองว่าเป็นการทารุณกรรมสัตว์ ดันแฮชแท็ก #แบนแม่หยัว ติดเทรนด์ X อันดับ1 ข้ามวัน

เหล่า animal lover ออกมาแสดงความคิดเห็นมากมาย หนึ่งในนั้น คือ **“ณวัฒน์ อิสรไกรศีล”** บอสเวทีประกวดมิสแกรนด์ฯ ที่ออกมาแสดงความคิดเห็นถึงดราม่าแม่หยัวด้วยเช่นกัน โดยติงเอาเปรียบ-เบียดเบียนชีวิต ตามที่เสนอข่าวไปแล้วนั้น

![](https://www.khaosod.co.th/wpapp/uploads/2024/11/6-8.jpg)

ต่อมา **ข่าวสดบันเทิง** ได้มีโอกาสเจอ **ณวัฒน์** เจ้าตัวเผยเหตุผลที่ออกมาพูดเรื่องนี้ “เพราะว่าผมเป็นคนที่เลี้ยงแมว มีแมว 8 ตัว เห็นแมวจรจัดลำบากอยู่ข้างถนน ผมก็เก็บมารักษาที่บ้าน มีแมวที่ผมเก็บมารักษาประมาณ4ตัว ถูกทิ้งข้างทางตั้งแต่แรก จนมาเสียชีวิตเพราะถูกหมากัด หมาก็หมาพิการ ผมก็ไปเก็บมารักษาเป็นแสน แล้วผมก็ไปเก็บแมวตัวล่าสุดมาจากอินโด ซึ่งผมก็รักษาอยู่ที่อินโดเป็นเดือนๆ แล้วก็ให้เขานั่งเครื่องบินมา ตอนนี้อยู่ที่บ้านที่อินโดนีเซีย

ADVERTISEMENT

![](https://www.khaosod.co.th/wpapp/uploads/2024/11/แม่หยัว-2.jpg)

เพราะฉะนั้นเนี่ย ผมเห็นหยัวใช้แมวดำ คือไม่ว่าจะด้วยเหตุผลใดก็ตาม เราโฟกัสที่เขาปรากฏบนจอมันก็เป็นสิ่งที่บอกเลยว่า มันทำไม่ได้ สาเหตุที่มันทำไม่ได้ เพราะว่า 1. มันเบียดเบียนต่อสัตว์ 2.สัตว์เขาแสดง เขาได้อะไร คุณละเมิดนักกฎหมายที่เขาคุ้มครองสัตว์ คือสมมุติว่าถ้าเป็นเจ้าของแมวพามา คนที่ได้ก็คือเจ้าของแมว คนที่ได้เรตติ้งให้มันสมจริงสมจังก็คือละคร ช่อง และผู้จัด แมวไม่ได้อะไรเลย เพราะฉะนั้นอย่าละเมิดชีวิตคนอื่นเพื่อให้ได้ประโยชน์ของตัวเอง ไม่ควรทำเด็ดขาด

และหลังกล้อง ก่อนที่จะมาเป็นชักกระตุกอยู่หน้ากล้อง เราจะรู้ได้ยังไงว่าขั้นตอนลำเลียงขั้นตอนจัดการขั้นตอนกรอกยา ขั้นตอนทำทุกอย่างมันไม่มีใครถ่ายให้ดู ถูกไหม แล้วนานไหมกว่าจะฟื้นกว่าจะหายกระตุก โดยส่วนตัวผมแล้วอ่ะ ผมยังไม่เชื่อกันเลย ก็ให้บริษัทช่วยดูว่ามันเป็นตัวเดียวกับที่กล่าวอ้างว่าเจอแล้ว

ล่าสุดก็เห็นทางช่องวันออกมาพยายามเอามาอธิบายว่าเป็นตัวเดียวกันจริงๆนะเพราะว่ามันมีจุดสีขาวตรงนี้เหมือนกันเลย ก็แล้วแต่ แต่สำหรับผมเชื่อไม่เชื่อผมไม่ได้อยากพิสูจน์ต่อ เพราะว่าจนวันนี้คนในกองไม่ใช่น้อยๆ ยังไม่ให้ข้อมูลอะไรเลยถูกปิดข่าวกันหมด ให้เห็นแต่ภาพนั้นภาพเดียว และให้เห็นแค่ว่าแมวยังอยู่นะ คนในกองต้องมีภาพมาให้ดูดูสิว่าแมวมายังไง ทีชแมวยังไง เก็บแมวไว้ยังไง แล้วตอนเริ่มจะถ่ายเอาแมวไปกรอกยาด้วยวิธีไหน เป็นยาสลบเพื่อให้แมวชัก จะชักจริงหรือชักเอฟเฟกต์จากยาก็ไม่ควรจะเกิดขึ้น เพราะว่านั่นมันคือการชักจริง ถ้าคนมันแสดงได้กินน้ำแล้วทำเหมือนยาแล้วก็ชักชักชักได้ แต่แมวอ่ะมันต้องกินยาจริงๆมันถึงจะชัก

คือคุณรู้มั้ยว่าเมืองนอกอ่ะ แมวกับหมาเป็น therapy นะ แพทย์สั่งให้คนป่วยมากประเภทต้องเลี้ยงแมวและเลี้ยงหมาเพื่อรักษาคน แต่คุณไปทำการที่ไม่ได้มองประโยชน์ของแมว มองประโยชน์ในเรื่องของอยากให้ละคร แล้วก็เสียใจที่นักแสดงคนหนึ่งมาโพสต์ว่า อุ้ย ต้องเข้าชิงตุ๊กตาทองแล้วล่ะ เก่งขนาดนี้ อันนี้คือ เฮ้ย! จิตใจคุณทำด้วยอะไร แต่ว่าน้องเขาก็ออกมาขอโทษแล้ว แต่ว่าไอ้เรื่องขอโทษอ่ะ มันเรื่องหลัง เรื่องขอโทษก็ดีแต่คุณน่ะเป็นนักแสดงที่เล่นในเรื่อง นี่มันไม่ได้เรียกแสดงเก่ง พวกเธอไปทรมานเขา

![](https://www.khaosod.co.th/wpapp/uploads/2024/11/แม่หยัว-3.jpg)

อย่างผม ถ้าผมเห็นน่ะผมเดินกลับเลยนะ ถ้าใครเอาอิงฟ้า ชาล็อต หรือดาราของผมไปแสดง มีสัตว์ต้องมาเกี่ยวข้องโดยที่มาในลักษณะแบบนี้ ถ้าน่ารักวิ่งไปมาไม่ว่ากัน ถ้ามาในลักษณะการละเมิดสิทธิ์ของสัตว์ ทำร้ายสัตว์หน่วงเหนี่ยวสัตว์กักขังสัตว์ หรือทำให้สัตว์เกิดอะไรก็แล้วแต่ ผมยุติการถ่ายทำและเลิกกลับบ้านเลย และไม่เล่นต่อเลยนะเรื่องนี้ผมอาจจะประกาศเป็นทางการให้ก็ได้

สมมุติว่าเราถ่ายไป5ตอนแล้วมีเหตุการณ์แบบนี้คือผมเลิกเล่นเลย คือไม่ใช่เลิกเล่นในวันนั้น คือยกเลยเรื่องนั้น เลิกเล่น แต่ช่องวันแจ้งมาแล้วว่าจะไม่มีแบบนี้เด็ดขาด พี่ป้อนแจ้งมาโดยตรงว่าจะไม่ให้มีแบบนี้ ผมบอกว่าก็ดีแล้วถ้ามีผมไม่เล่นนะ ดาราเราไม่เล่นนะ เพราะว่าดาราเรารักสัตว์ทุกคน

![](https://www.khaosod.co.th/wpapp/uploads/2024/11/แม่หยัว-7.jpg)

อิงฟ้าซึมเลยนะดูอันนี้ไปอ่ะ เพราะว่าน้องไปหาดใหญ่กับผมวันที่เกิดเรื่อง รู้สึกเศร้ากันไปหมด แล้วชาล็อต อ่ะเลี้ยงน้องหมา เลี้ยงกระต่าย อิงฟ้าชอบแมวมาก เลี้ยงน้องหมา ผมเลี้ยงทั้งหมาทั้งแมว คือบริษัทผม ผมว่าทุกคนแหละ อย่างพี่สรยุทธเองอ่ะรักแมวขนาดไหน ก็อต จิรายุ เจ็บปวดหัวใจ ผมก็สนิทกับช่องวันนะ ผมอยากจะรู้นะว่าคนหน้างานคิดอะไร ผู้กำกับชื่อพี่สันต์คิดอะไร คิดอะไรว่าต้องให้เอาแมวมา

แล้วเขาบอกว่าเป็นแมวที่มาจากโมเดลลิ่งหรอ โมเดลลิ่งมีแมวด้วยหรอ ผมก็ไม่เข้าใจนะ แมวโมเดลลิ่งคืออะไรช่วยบอกหน่อยว่ามีแมว มันต้องเกิดข้อพิสูจน์ให้ชัดเจน เพราะว่าเรื่องแมวเนี่ย สำหรับใครที่ไม่เห็นคุณค่าอาจจะเห็นคิดว่าเป็นเรื่องเล็ก แต่คนที่ให้เป็นคุณค่าผมบอกเลยว่าเรื่องใหญ่”

![](https://www.khaosod.co.th/wpapp/uploads/2024/11/แม่หยัว-5.jpg)