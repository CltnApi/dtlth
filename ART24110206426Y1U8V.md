---
layout: post
code: "ART24110206426Y1U8V"
origin_url: "https://www.khaosod.co.th/entertainment/news_9487199"
image: "https://github.com/user-attachments/assets/430e6b9f-c75a-498e-b67b-3b0008ebde73"
title: "อาโป ณัฐวิญญ์ จัดเต็มปาร์ตี้ฮาโลวีน เผยเร็วๆ นี้ เตรียมร่วมงานโปรดักชั่นต่างประเทศ"
description: "หนุ่มสุดฮอต อาโป ณัฐวิญญ์ จัดเต็มปาร์ตี้ฮาโลวีน นักแสดงทีมงานศีลเสมอกัน เผยเตรียมร่วมงานโปรดักชั่นต่างประเทศ ฝากทุกคนซัพพอร์ต"
category: "ENTERTAINMENT"
language: "th"
date: 2024-11-02T06:47:20.456Z
---

# อาโป ณัฐวิญญ์ จัดเต็มปาร์ตี้ฮาโลวีน เผยเร็วๆ นี้ เตรียมร่วมงานโปรดักชั่นต่างประเทศ

[![อาโป ณัฐวิญญ์ จัดเต็มปาร์ตี้ฮาโลวีน เผยเร็วๆ นี้ เตรียมร่วมงานโปรดักชั่นต่างประเทศ](https://www.khaosod.co.th/wpapp/uploads/2024/11/apo1.jpg "อาโป ณัฐวิญญ์ จัดเต็มปาร์ตี้ฮาโลวีน เผยเร็วๆ นี้ เตรียมร่วมงานโปรดักชั่นต่างประเทศ")](https://www.khaosod.co.th/wpapp/uploads/2024/11/apo1.jpg)

_**หนุ่มสุดฮอต อาโป ณัฐวิญญ์ จัดเต็มปาร์ตี้ฮาโลวีน นักแสดงทีมงานศีลเสมอกัน เผยเตรียมร่วมงานโปรดักชั่นต่างประเทศ ฝากทุกคนซัพพอร์ต**_

เป็นหนุ่มฮอตตลอดกาล สำหรับซุปตาร์หนุ่ม **อาโป ณัฐวิญญ์** ที่ล่าสุดวันที่ 1 พ.ย. ได้มาร่วมงาน Skechers Grand Opening With Cha Eun-Woo & Apo Nattawin งานเปิดสเก็ตเชอร์สสโตร์สุดยิ่งใหญ่ ณ ลาน Outdoor Square C&D ศูนย์การค้าเซ็นทรัลเวิลด์ ในฐานะแบรนด์แอมบาสเดอร์ประจำประเทศไทย พร้อมเล่าบรรยากาศเอาท์ติ้งฮาโลวีนที่ผ่านมา และเผยแพลนงานในช่วงปลายปี

[![](https://www.khaosod.co.th/wpapp/uploads/2024/11/apo5.jpg)](https://www.khaosod.co.th/wpapp/uploads/2024/11/apo5.jpg)

**งานวันนี้****?** “ดีใจมากตอนนั้นเรามีโอกาสได้เจออึนอูที่ปารีส เค้าก็เป็นตัวแทนของฝั่งเกาหลี เราก็เป็นตัวแทนคนไทย วันนี้เหมือนเชิญเค้ามาที่บ้าน ได้แชะรูปเรียบร้อย แล้วก็ขอบคุณแฟนๆ ที่มาเจอกันวันนี้”

**ล่าสุดเห็นไปเอาท์ติ้งมา****?** “ก็สนุกไม่เท่าไหร่ แต่จากรูปแล้วไม่ได้หุบยิ้มอีกเลย **(พูดถึงคอนเซ็ปต์ตัวเองหน่อย เป็นอูโน่ หลาวทอง****?)** อูโน่ หลาวทอง จริงๆ แล้วโปไม่ได้โคฟเป็นเค้านะ อันนั้นเป็นธรรมชาติคือพูดไม่รู้เรื่องอยู่แล้ว แต่เอาชุดมาใส่ รอยสักเต็มตัว”

**นานไหมกว่าจะสัก****?** “ตอนใส่ไม่นานหรอกครับ แต่เราเข้าห้องน้ำบ่อยไง และทุกครั้งที่เข้าห้องน้ำก็ต้องถอด ลำบากในการเข้าห้องน้ำ”

ADVERTISEMENT

**ทำไมเอ้าท์ติ้งรอบนี้ถึงเงียบมากเลย****?** “มันเป็นเอ้าท์ติ้งบริษัทไง ก็ทำความรู้จักกันกับทุกคนในค่าย แล้วก็พี่ๆ ทีมงาน จัดเต็มกันมาก ทุกคนมีความสุขมาก รู้สึกว่าที่นี่เป็นศูนย์รวมของคนยูนีค ทุกคนจะมีลักษณะเฉพาะ แล้วก็จอยๆ กัน”

[![](https://www.khaosod.co.th/wpapp/uploads/2024/11/apo3.jpg)](https://www.khaosod.co.th/wpapp/uploads/2024/11/apo3.jpg)

**สำหรับเราคิดว่าใครจัดเต็มสุด****?** “ช่างหน้าของโปเอง วันนั้นเค้าจัดเต็มที่สุด เป็นกุมารทองมาเลย เป็นศาลพระภูมิถือน้ำแดงมาด้วย จัดเต็มทุกคนให้รู้ว่าทีมงานและนักแสดงศีลเสมอกัน”

**อัพเดตเคาท์ดาวน์ปีนี้หน่อย****?** “ไม่มีอัพเดตอะไรเลย แต่เดี๋ยวจะมีการคอลแลปกันระหว่างอาโปกับ skechers ฝากทุกคนซัพพอร์ตด้วยนะครับ **(เร็วๆ นี้****?)** ไม่ใกล้ไม่ไกล แล้วก็ช่วงนี้จะเป็นการไปร่วมงานกับโปรดักชั่นต่างประเทศ หลายๆ ที่ หลายๆ เมือง”

**เกี่ยวกับอะไร****?** “เป็นซีรีส์ เป็นแฟชั่น **(แบรนด์ที่เราคุ้นเคย****?)** เป็นแบรนด์ที่เราคุ้นเคยด้วย แล้วซีรีส์มันเป็นโปรดักชั่นตามเมืองต่างๆ เมืองใหม่ๆ ที่เราไม่เคยไปร่วมงานด้วย เป็นโปรดักชั่นของฝั่งเมืองนั้นๆ บินบ่อยมาก เกือบๆ สิ้นเดือนรอติดตามกัน”

[![](https://www.khaosod.co.th/wpapp/uploads/2024/11/apo4.jpg)](https://www.khaosod.co.th/wpapp/uploads/2024/11/apo4.jpg)