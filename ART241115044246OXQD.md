---
layout: post
code: "ART241115044246OXQD"
origin_url: "https://www.khaosod.co.th/special-stories/news_9506455"
image: "https://github.com/user-attachments/assets/c95981fd-3477-4124-89bd-3c7ad7f7b0a4"
title: "ชาวเน็ตวิจารณ์ พระแสงของ้าวหัก-ชฎาหลุด ทีมชุดตั้งใจหรือพลาดจริง"
description: "ชาวเน็ตวิจารณ์สนั่น กรณี \"โอปอล สุชาตา\" MUT 2024 โชว์ชุดประจำชาติใน MU 2024 แล้ว พระแสงของ้าวหัก-ชฎาหลุด ทีมชุดตั้งใจหรือพลาดจริง"
category: "SPECIAL_STORIES"
language: "th"
date: 2024-11-15T04:48:24.450Z
---

# ชาวเน็ตวิจารณ์ พระแสงของ้าวหัก-ชฎาหลุด ทีมชุดตั้งใจหรือพลาดจริง

[![ชาวเน็ตวิจารณ์ พระแสงของ้าวหัก-ชฎาหลุด ทีมชุดตั้งใจหรือพลาดจริง](https://www.khaosod.co.th/wpapp/uploads/2024/11/mut-mu-2024-2.jpg "ชาวเน็ตวิจารณ์ พระแสงของ้าวหัก-ชฎาหลุด ทีมชุดตั้งใจหรือพลาดจริง")](https://www.khaosod.co.th/wpapp/uploads/2024/11/mut-mu-2024-2.jpg)

**ชาวเน็ตวิจารณ์สนั่น กรณี “โอปอล สุชาตา” MUT 2024 โชว์ชุดประจำชาติใน MU 2024 แล้ว พระแสงของ้าวหัก-ชฎาหลุด ทีมชุดตั้งใจหรือพลาดจริง**

เกิดเหตุการณ์ที่ทำให้แฟนๆชาวไทยหัวใจตกไปที่ตาตุ่ม หลัง ‘โอปอล สุชาตา’ ตัวแทนประเทศไทย เดินโชว์ชุดในรอบชุดประจำชาติ ในการประกวด Miss Universe 2024 ที่ประเทศเม็กซิโก ระหว่างที่พรีเซนโชว์ท่าทาง _พระแสงของ้าวที่ถือหักลง และชฎาที่สวมก็หลุดร่วงหล่นลงมาที่พื้น_

ทำเอาหลายคนตั้งคำถามว่านี่คือการตั้งใจถ่ายทอดประวัติศาสตร์หรือเป็นความผิดพลาดของทีมที่ดูแลเรื่องชุดกันแน่

[![](https://www.khaosod.co.th/wpapp/uploads/2024/11/cats-13-696x484.jpg)](https://www.khaosod.co.th/wpapp/uploads/2024/11/cats-13.jpg)

เนื่องจากชุด “สยามมานุสตรี” ที่ โอปอล สวมนั้นได้รับแรงบันดาลใจมากจากพระราชพงศาวดารกล่าวถึง ครั้งสมเด็จพระมหาเทวีศรีสุริโยไท ทรงกระทำยุทธหัตถีกลางสมรภูมิอย่างหาญกล้า ทรงเสียสละพระชนม์ชีพเพื่อปกป้องอาณาจักรไทย

การที่พระแสงของ้าวหักและชฎาที่สวมหลุด อาจสื่อถึงภาพประวัติศาสตร์การเสียสละของสมเด็จพระมหาเทวีศรีสุริโยไท

[![](https://www.khaosod.co.th/wpapp/uploads/2024/11/clipboard0-horz-5-696x286.jpg)](https://www.khaosod.co.th/wpapp/uploads/2024/11/clipboard0-horz-5.jpg)

อย่างไรก็ตามก็มีการสะท้อนอีกมุมว่า หากเป็นการตั้งใจพรีเซนแบบนี้ แล้วคณะกรรมการซึ่งเป็นคนหลากหลายเชื้อชาติจะเข้าใจถึงเรื่องราวหรือไม่ หรือจะมองว่าเป็นเพียงความผิดพลาดของโชว์

หลังเกิดเหตุการณ์ขึ้น ‘PookOop Kraiwat’ ซึ่งเป็นผู้จัดการกองประกวด Miss Universe Thailand ได้ออกมาโพสต์ว่า _“ตอนพระสุริโยไท ไปรบ ท่านโดนฟันแล้วเครื่องหัวหลุด ข้าศึกถึงรู้ว่าท่านคือ สตรี แต่อย่าลืมครั้งนั้น อยุธยา คือ ฝ่ายชนะ”_

[![](https://www.khaosod.co.th/wpapp/uploads/2024/11/1-35-696x593.jpg)](https://www.khaosod.co.th/wpapp/uploads/2024/11/1-35.jpg)

โดยเธอได้ย้ำว่า _“ไม่ได้บอกว่า “ตั้งใจหลุด” แค่เล่าว่าเหตุการณ์ประวัติศาสตร์มันสอดคล้องกัน และ โอปอล มีสติ เก่ง แก้ปัญหาได้ดีมาก ๆ ตอนนี้ สิ่งที่ทำได้ดีที่สุดไม่ใช่การมาถกเถียง หรือ หาปัญหา แต่มันคือการให้กำลังใจกัน”_

สวนทางกับเพจ Miss Universe Thailand ที่ได้ลงคลิปวิดีโอและรูปภาพ ตัดตอนที่ โอปอล พระแสงของ้าวที่ถือหักลง และชฎาที่สวมก็หลุดร่วงหล่นลงมาที่พื้น ออกไป จากนั้นก็ได้ลบโพสต์ดังกล่าว ก่อนโพสต์ใหม่แบบไม่ตัด