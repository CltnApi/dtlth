---
layout: post
code: "ART2411290631WPO3UQ"
origin_url: "https://www.khaosod.co.th/entertainment/news_9526497"
image: "https://github.com/user-attachments/assets/19d4f428-903c-4755-a38c-ed22bade4e38"
title: "คุณพ่อน้องมากิ แจง! ปมลูกไข้สูงเข้าฉากถ่ายซีรีส์ เผยความปลอดภัยสำคัญที่สุด"
description: "น้องมากิ / จากกรณีมีคนวิจารณ์เดือด! ดราม่าระทึกขวัญสะท้อนสังคม เรื่อง “ทิชา” ที่ลงจอออกอากาศ ทางช่อง one 31 ที่หลายคนบอกนักแสดงเด็กเล่นสมจริง"
category: "ENTERTAINMENT"
language: "th"
date: 2024-11-29T06:51:57.275Z
---

# คุณพ่อน้องมากิ แจง! ปมลูกไข้สูงเข้าฉากถ่ายซีรีส์ เผยความปลอดภัยสำคัญที่สุด

[![คุณพ่อน้องมากิ แจง! ปมลูกไข้สูงเข้าฉากถ่ายซีรีส์ เผยความปลอดภัยสำคัญที่สุด](https://www.khaosod.co.th/wpapp/uploads/2024/11/maki291167-6.jpg "คุณพ่อน้องมากิ แจง! ปมลูกไข้สูงเข้าฉากถ่ายซีรีส์ เผยความปลอดภัยสำคัญที่สุด")](https://www.khaosod.co.th/wpapp/uploads/2024/11/maki291167-6.jpg)

น้องมากิ / จากกรณีมีคนวิจารณ์เดือด! ดราม่าระทึกขวัญสะท้อนสังคม เรื่อง “ทิชา” ที่ลงจอออกอากาศ ทางช่อง one 31 ที่หลายคนบอกนักแสดงเด็กเล่นสมจริง สุดท้ายมารู้เฉลย น้องป่วยไข้ขึ้นสูง 40 องศา นักแสดงคนดังกล่าวคือ **น้องมากิ-มาชิตา สุทธิกุลพานิช รับบทบาท ‘อู่ยี่’ (ทิชา)**

![น้องมากิ](https://www.khaosod.co.th/wpapp/uploads/2024/11/maki291167-4.jpg)

หลายคนแสดงความคิดเห็นผ่าน X แน่นอนว่าหลายคนชื่นชมน้องมากิ กับสปีริตนักแสดง แต่หลายข้อความก็เป็นห่วงสุขภาพของน้องด้วย พร้อมตั้งคำถามไปถึงสวัสดิภาพกองถ่าย ลุกลามไปถึงการคุ้มครองชั่วโมงการทำงานของนักแสดง ที่โหมงานหนักจนมากเกินไปหรือไม่ รวมทั้งการทำงานในครั้งนี้ อยู่ภายใต้การดูแลของบุคลากรทางการแพทย์อย่างถูกต้องหรือเปล่า

ล่าสุด คุณพ่อของน้องมากิ ได้ออกมาเผยข้อเท็จจริงผ่าน X ว่า “ขออนุญาติอธิบายเหตุการณ์ที่เกิดขึ้นนะครับ วันนั้นมากิมีถ่ายอยู่ชีนเดียวไปถึงกองก็ปกติดีไม่มีปัญหา **วันนั้นถ่ายเป็นซีนแรกด้วย ก็ถ่ายทำตามปกติ จนเหลือคัทสุดท้าย มากิเดินมาบอกว่ารู้สึกปวดหัว จับดูตัวอุ่นๆ เลยถามมากิว่าไหวมั้ย? มากิบอกว่าไหวเหลืออีกคัทเดียวเอง**”

![น้องมากิ](https://www.khaosod.co.th/wpapp/uploads/2024/11/maki291167-3.jpg)

“**จากนั้นก็ถ่ายคัทที่เหลือจนเสร็จอย่างรวดเร็วและรีบพามากิไป รพ. จึงทราบว่ามาก็มีไข้สูง** เรื่องทั้งหมดเป็นสถานการณ์ที่เกิดขึ้นโดยไม่สามารถคาดการณ์ล่วงหน้า”

ADVERTISEMENT

“มากิเป็นนักแสดงเด็กมาตั้งแต่ตัวเล็กๆ ในฐานะนักแสดง บางครั้งมันก็จะมีเหตุการณ์เฉพาะหน้า ที่ต้องเมเนจให้ดีที่สุด **แต่ทั้งนี้ทั้งนั้นความปลอดภัยของลูกย่อมเป็นสิ่งที่สำคัญที่สุดเสมอสำหรับคนเป็นพ่อเป็นแม่ครับ**”

![น้องมากิ](https://www.khaosod.co.th/wpapp/uploads/2024/11/maki291167-8.jpg)

“ส่วนที่ลบโพสต์ไป เพราะไม่อยากให้มีการเข้าใจผิดไปมากกว่านี้ ทีโพสต์ไปทีแรก เพียงอยากเล่าเรื่องราว behind the scene โดยลืมคิดไปว่าอาจสร้างความไม่สบายใจให้หลายๆ คน ต้องขออภัยจริงๆ ที่คิดน้อยไปครับ”

![น้องมากิ](https://www.khaosod.co.th/wpapp/uploads/2024/11/maki291167-9.jpg)

อย่างไรก็ดี หลังจากที่คุณพ่อออกมาอักเดตเรื่องราว มีแฟนๆ ได้เข้ามาร่วมแสดงความคิดเห็นดังนี้ **“ขอโควทไปแจ้งให้ทุกคนสบายใจนะคะ วันก่อนตั้งคำถามไปเพราะคิดว่าทีมงานเป็นคนโพสต์ สงสัยว่าน้องมีไช้สูงทำไมถึงให้ถ่ายจนได้ชีนนี้มาออกอากาศ”** ซึ่ง คุณพ่อเข้ามาตอบว่า **“ยินดี และขอบคุณมากๆครับ ผมเองก็คิดน้อยไปด้วย แหละครับ ทำให้หลายๆ คนไม่สบายใจ ต้องขออภัยด้วยครับ”**

![](https://www.khaosod.co.th/wpapp/uploads/2024/11/maki291167-10.jpg)

ตัวอย่างอีกข้อความหนึ่งว่า “น้องแสดงเก่งมากค่ะ เชื่อว่าถึงแม้น้องจะไม่ป่วยก็สามารถแสดงได้สมจริงไม่ต่างจากที่ออกอากาศค่ะ ขอเป็นกำลังใจให้น้องมุ่งมั่นในงานแสดงต่อไปนะคะ” คุณพ่อก็เข้ามาตอบรับว่า **“ขอบคุณมากๆ และขออภัยอีกครั้งที่ทำให้ไม่สบายใจครับ”**

![](https://www.khaosod.co.th/wpapp/uploads/2024/11/maki291167-1.jpg)