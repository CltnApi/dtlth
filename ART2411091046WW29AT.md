---
layout: post
code: "ART2411091046WW29AT"
origin_url: "https://www.khaosod.co.th/special-stories/news_9497484"
image: "https://github.com/user-attachments/assets/acbdec17-8335-4375-9d26-27a52a3f9ceb"
title: "ช่างฝีมือเทพ ตัดผมตรงบรีฟ ทำคนล้นร้าน กระตุ้นเศรษฐกิจ มีของขายเพียบ"
description: "ช่างฝีมือขั้นเทพ ตัดผมตรงบรีฟ ออกมาหล่อเท่คนแห่เข้าคิวล้นร้าน กลายเป็นแลนมาร์กใหม่ กระตุ้นเศรษฐกิจ มีของขาย-ตำรวจช่วยดูแลความสงบ"
category: "SPECIAL_STORIES"
language: "th"
date: 2024-11-09T10:52:44.176Z
---

# ช่างฝีมือเทพ ตัดผมตรงบรีฟ ทำคนล้นร้าน กระตุ้นเศรษฐกิจ มีของขายเพียบ

[![ช่างฝีมือเทพ ตัดผมตรงบรีฟ ทำคนล้นร้าน กระตุ้นเศรษฐกิจ มีของขายเพียบ](https://www.khaosod.co.th/wpapp/uploads/2024/11/hair1109-1w.jpg "ช่างฝีมือเทพ ตัดผมตรงบรีฟ ทำคนล้นร้าน กระตุ้นเศรษฐกิจ มีของขายเพียบ")](https://www.khaosod.co.th/wpapp/uploads/2024/11/hair1109-1w.jpg)

**ช่างฝีมือขั้นเทพ ตัดผมตรงบรีฟ ออกมาหล่อเท่คนแห่เข้าคิวล้นร้าน กลายเป็นแลนด์มาร์กใหม่ กระตุ้นเศรษฐกิจ มีของขาย-ตำรวจช่วยดูแลความสงบ**

เป็นปรากฏการณ์เปลี่ยน “ช่างธรรมดา” ให้กลายเป็น “ช่างประจำเมือง” สำหรับ **“หลี่ เซียวฮวา”** ช่างทำผมในเมืองหวยฮั่ว มณฑลหูหนาน ประเทศจีน ด้วยฝีมืออันเลื่องลือทำให้ร้านตัดผมของเธอและสามีดึงดูดผู้คนแวะเวียนมาหา โด่งดังถึงขั้นที่สามารถช่วยขับเคลื่อนเศรษฐกิจของเมืองได้

นางหลี่เปิดเผยว่า เธอเข้าสู่วงการช่างทำผมเมื่อ 11 ปีก่อนเพื่อเป็นลูกมือให้กับสามี โดยเธอมีความถนัดในการตัดผมผู้ชาย จึงยึดอาชีพนี้เป็นงานหลัก ล่าสุดคลิปที่เธอตัดผมให้ลูกค้าได้รับความสนใจอย่างมาก ทำให้เธอโด่งดังเพียงชั่วข้ามคืน

[![](https://www.khaosod.co.th/wpapp/uploads/2024/11/hair1109-1.jpg)](https://www.khaosod.co.th/wpapp/uploads/2024/11/hair1109-1.jpg)

เหตุผลหลักที่นางหลี่ได้รับความนิยมเช่นนี้ เพราะเธอเข้าใจหัวอกลูกค้า รับฟังความต้องการและทำออกมาได้อย่างสมบูรณ์แบบ ไม่ว่าความต้องการของลูกค้าจะเป็นแบบไหนก็ตาม อีกทั้งค่าบริการไม่สูงมาก เพียงครั้งละ 30 หยวน (ประมาณ 140 บาท )

[![](https://www.khaosod.co.th/wpapp/uploads/2024/11/air1109-2e-1.jpg)](https://www.khaosod.co.th/wpapp/uploads/2024/11/air1109-2e-1.jpg)

สำหรับเคล็ดลับมัดใจลูกค้า นางหลี่เผยว่าเธอและสามีไม่ได้มีอะไรพิเศษ พวกเขาเพียงแค่ทำทุกอย่างด้วยใจและสื่อสารกับลูกค้าทุกคนอย่างจริงใจ

[![](https://www.khaosod.co.th/wpapp/uploads/2024/11/eat1109-1-1.jpg)](https://www.khaosod.co.th/wpapp/uploads/2024/11/eat1109-1-1.jpg)

ความโด่งดังครั้งนี้ไม่เพียงแต่ดึงดูดลูกค้ามาต่อคิวตัดผมแน่นร้าน แต่ยังดึงดูดผู้คนในแวดวงเดียวกันให้มา “ชม” เทคนิคการตัดผมด้วย โดยนางหลี่เปิดเผยว่าขณะนี้ 8 ใน 10 ของคนที่มาตัดผม ส่วนใหญ่เป็นเพื่อนร่วมอาชีพจากทั่วประเทศ

[![](https://www.khaosod.co.th/wpapp/uploads/2024/11/hair1109-6.jpg)](https://www.khaosod.co.th/wpapp/uploads/2024/11/hair1109-6.jpg)

สื่อรายงานว่า ความนิยมของนางหลี่ยังส่งผลดีต่อพื้นที่รอบ ๆ ทั้งการท่องเที่ยวเชิงวัฒนธรรมในท้องถิ่น รวมถึงการเปิดแผงขายอาหารหน้าร้านตัดผมของเธออีกด้วย เมื่อเห็นว่าผู้คนนิยมเดินทางมายังร้านตัดผมมากขึ้น จึงมีคนเล็งเห็นโอกาสทางธุรกิจ เปลี่ยนเส้นทางเข้าร้านให้เป็นถนนคนเดิน

[![](https://www.khaosod.co.th/wpapp/uploads/2024/11/hair1109-5.jpg)](https://www.khaosod.co.th/wpapp/uploads/2024/11/hair1109-5.jpg)

นอกจากนี้ สำนักงานวัฒนธรรมและการท่องเที่ยวท้องถิ่นได้จัดทำโครงการ หวังว่าชาวเน็ตจากทั่วประเทศจะได้ลิ้มรสอาหารอันโอชะของเมืองและสัมผัสวัฒนธรรมได้ ซึ่งความนิยมเพิ่มมากขึ้นถึงขั้นมีการจัดการให้มีตำรวจมาเฝ้าดูความเรียบร้อยเลยทีเดียว

**ขอบคุณที่มา** ettoday