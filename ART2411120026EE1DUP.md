---
layout: post
code: "ART2411120026EE1DUP"
origin_url: "https://www.khaosod.co.th/entertainment/news_9501001"
image: "https://github.com/user-attachments/assets/d99c1b34-43ae-4283-9414-7ac0601a6b15"
title: "แอฟ-นนกุล ไม่กดดัน หมอช้าง ทักแต่งปีหน้า ทุกอย่างประจวบเหมาะก็ไม่ติด"
description: "มีเกณฑ์สละโสด แอฟ-นนกุล ไม่กดดัน หลังคนลุ้นหนัก หมอช้าง ทักมีเกณฑ์แต่งปีหน้า ฝ่ายชายลั่นทุกอย่างประจวบเหมาะก็ไม่ติด เพชร 150 ล้าน ก็สู้"
category: "ENTERTAINMENT"
language: "th"
date: 2024-11-12T00:36:20.824Z
---

# แอฟ-นนกุล ไม่กดดัน หมอช้าง ทักแต่งปีหน้า ทุกอย่างประจวบเหมาะก็ไม่ติด

[![แอฟ-นนกุล ไม่กดดัน หมอช้าง ทักแต่งปีหน้า ทุกอย่างประจวบเหมาะก็ไม่ติด](https://www.khaosod.co.th/wpapp/uploads/2024/11/affnonmchang1211679998.jpg "แอฟ-นนกุล ไม่กดดัน หมอช้าง ทักแต่งปีหน้า ทุกอย่างประจวบเหมาะก็ไม่ติด")](https://www.khaosod.co.th/wpapp/uploads/2024/11/affnonmchang1211679998.jpg)

มีเกณฑ์สละโสด แอฟ-นนกุล ไม่กดดัน หลังคนลุ้นหนัก หมอช้าง ทักมีเกณฑ์แต่งปีหน้า ฝ่ายชายลั่นทุกอย่างประจวบเหมาะก็ไม่ติด เพชร 150 ล้าน ก็สู้

วันที่ 11 พ.ย.2567 นางเอกชื่อดัง แอฟ ทักษอร ภักดิ์สุขเจริญ ควงคู่หนุ่มคนสนิท นนกุล ชานน สันตินธรกุล เข้าร่วมงานเฉลิมฉลอง “BEAUTY GEMS 60th Anniversary High Jewelry” ที่ ห้อง Napalai Grand Ballroom ชั้น 1 โรงแรมดุสิตธานี กรุงเทพ โดยก่อนงานเริ่ม แอฟ และ นนกุล ได้ให้สัมภาษณ์ถึงการเดินแบบคู่กันครั้งแรก รวมไปถึงเรื่องที่ หมอช้าง ทักว่าปีหน้ามีเกณฑ์แต่ง!!

ตื่นเต้นไหมออกงานคู่กันอีกครั้ง?  
แอฟ : “จริงๆ วันนี้คิดว่าจะไม่ตื่นเต้น เพราะว่าเดินแบบให้กับบิวตี้เจมส์ของพี่หนึ่งมาหลายครั้งแล้ว แต่ครั้งนี้เปลี่ยนสถานที่ใหญ่ขึ้นมากๆ และแขกผู้มีเกียรติเยอะกว่าเดิมเป็นเท่าตัวเลยค่ะ ก็เริ่มตื่นเต้นแล้ว”

เปลี่ยนสถานที่แล้ว เปลี่ยนสถานะด้วยไหม?  
นนกุล : “เปลี่ยนสถานที่ครับ (ยิ้ม) เพราะว่ามันใหญ่มากๆ แล้ววันนี้ก็เป็นการเดินแบบคู่กันครั้งแรกครับ”

_**มูลค่าเพชรบนคอก็หลายร้อยล้าน?**_  
แอฟ : “150 ล้านค่ะ (ยิ้ม)”  
นนกุล : “ปาดเหงื่อเลย (หัวเราะ)”  
แอฟ : “ไม่เป็นไร ขอแค่เม็ดกลางเม็ดเดียวพอ ถามว่าเกร็งไหมมูลค่าสร้อยแพงมาก มันไม่ได้เกร็งหรอกค่ะ แต่ว่ามีความสุขมากกว่า(หัวเราะ) เข้าใจมั้ยคะ(หันไปมองนนกุล)”

ADVERTISEMENT

_**วันนี้จะมีซีนคุกเข่าเลยไหม ชุดพร้อม เพชรพร้อม?**_  
นนกุล : “ถ้าคุกเข่าคงต้องเป็นซีนส่วนตัวครับ”  
_แอฟ : “ไม่ได้ ถ้าคุกเข่าวันนี้ก็ต้องให้เพชรเม็ดนี้เลยนะ(หัวเราะ) (บอกไว้ก่อนเลยใช่ไหม?) ใช่ค่ะ เม็ดประมาณนี้ได้ แต่อันนี้ซ้ำแล้ว ต้องเอาอันใหม่”_  
_นนกุล : “สู้ครับ เดี๋ยวค่อยๆ ผ่อนเอา(หัวเราะ)”_

_**หมอช้างทักว่าปีหน้ามีเกณฑ์แต่ง?**_  
แอฟ : “เอาไงดี(ยิ้ม) แต่หมอช้างเขาก็ทักเรื่อยๆ อยู่แล้วค่ะ จริงๆ อะไรก็ได้ถ้าอาจารย์ช้างทักว่าดีก็น้อมรับหมดค่ะ อะไรดีสักเรื่องนึงก็เอาค่ะ (หมอช้างรอดูฤกษ์ให้เลยใช่ไหม?) อุ้ย! ไม่ใช่ (หัวเราะ)”  
นนกุล : “เดี๋ยวขอไปคุยกันก่อนแล้วกันครับ เดี๋ยวต้องเตี๊ยมกันดีๆ”

_**ถ้าเขาทักว่าปีหน้ามีเกณฑ์สละโสดล่ะ เอาตามดวงเลยไหม?**_  
นนกุล : “สุดท้ายผมว่ามันต้องมีประกอบอย่างอื่นด้วย ดวงอย่างเดียวไม่น่านะครับ แต่ถามว่าใจฟูมั้ย แน่นอนครับ(ยิ้ม) _ผมหมายถึงว่าถ้าสุดท้ายทุกอย่างมันประจวบเหมาะ โอเคทุกอย่าง ทุกด้านจริงๆ ก็ไม่ติดอยู่แล้วครับ ตอนนี้โอเคมากๆ ครับ(ยิ้ม) ยังไงก็ไม่เกิน 3 ปีครับ ยังคงเป็นคำเดิมตั้งแต่สัมภาษณ์ครั้งแรก”_  
แอฟ : “แอฟก็โอเคค่ะ หมายถึงมาทำงานร่วมกัน โอเคมากๆ ยิ่งกว่าโอเค วันนี้มีเพื่อนเดินด้วย (คนก็รอลุ้นว่าที่ทายไว้จะเป็นจริงไหม?) อาจารย์ช้างต้องมารับผิดชอบนะคะ ถ้าอะไรยังไงก็มารับผิดชอบด้วยนะคะ(หัวเราะ)”

[![](https://www.khaosod.co.th/wpapp/uploads/2024/11/S__535773238.jpg)](https://www.khaosod.co.th/wpapp/uploads/2024/11/S__535773238.jpg)

เวลามีคนทักแบบนี้กดดันไหม?  
นนกุล : “ไม่เลยครับ เพราะเขาก็คงแซวๆ ไม่มีอะไร แล้วตอนนี้ทุกอย่างก็ราบรื่นมากๆ”  
แอฟ : “ไม่กดดันหรอกค่ะ เหมือนผู้ใหญ่เอ็นดู อะไรก็ได้ที่ทุกคนแฮปปี้(ยิ้ม)”

ปีใหม่มีแพลนไปไหนด้วยกันไหม?  
แอฟ : “ยังเลยค่ะ จริงๆ แล้วยังไม่ได้วางว่าจะไปไหน เพราะตอนนี้ก็ค่อนข้างยุ่งค่ะ”  
นนกุล : “ผมคิดว่าปีใหม่น่าจะอยู่กับครอบครัวของตัวเองครับ แต่เดี๋ยวดูอีกทีว่าจะมีทริปพิเศษหลังแยกไปอีกทีไหม”