---
layout: post
code: "ART24110808222A9026"
origin_url: "https://www.khaosod.co.th/breaking-news/news_9496322"
image: "https://github.com/user-attachments/assets/e2977076-f0c4-457d-aebb-2a351d5365a5"
title: "หมอดูฮวงจุ้ยดัง โผล่หนองคาย ลือสนั่นอาจหนีไปลาว พบเหยื่อ51ราย ยอดเสียหายพุ่งเฉียด100ล้าน"
description: "หมอดูฮวงจุ้ยดัง โผล่หนองคาย ลือสนั่นอาจหนีไปลาว พบเหยื่อ51ราย ยอดเสียหายพุ่งเฉียด100ล้าน กองปราบ คาดสัปดาห์คดีจะมีความชัดเจนมากขึ้น "
category: "HOT_NEWS"
language: "th"
date: 2024-11-08T08:26:58.834Z
---

# หมอดูฮวงจุ้ยดัง โผล่หนองคาย ลือสนั่นอาจหนีไปลาว พบเหยื่อ51ราย ยอดเสียหายพุ่งเฉียด100ล้าน

[![หมอดูฮวงจุ้ยดัง โผล่หนองคาย ลือสนั่นอาจหนีไปลาว พบเหยื่อ51ราย ยอดเสียหายพุ่งเฉียด100ล้าน](https://www.khaosod.co.th/wpapp/uploads/2024/11/ajaoddd2.jpg "หมอดูฮวงจุ้ยดัง โผล่หนองคาย ลือสนั่นอาจหนีไปลาว พบเหยื่อ51ราย ยอดเสียหายพุ่งเฉียด100ล้าน")](https://www.khaosod.co.th/wpapp/uploads/2024/11/ajaoddd2.jpg)

**หมอดูฮวงจุ้ยดัง โผล่หนองคาย ลือสนั่นอาจหนีไปลาว พบเหยื่อ51ราย ยอดเสียหายพุ่งเฉียด100ล้าน กองปราบ คาดสัปดาห์คดีจะมีความชัดเจนมากขึ้น**

วันที่ 8 พ.ย.2567 ที่กองบังคับการปราบปราม (บก.ป.) พ.ต.อ.เอนก เตาสุภาพ รอง ผบก.ป. เปิดเผยความคืบหน้าคดีหมอดูฮวงจุ้ยชื่อดังที่หลอกให้ทำพิธีและซื้อวัตถุมงคลเพื่อแก้ดวง ว่า ในคดีนี้มีผู้เสียหายเข้าแจ้งความรวมเเล้ว 51 ราย พบความเสียหายกว่า 98.8 ล้านบาท ทั้งนี้ยังมีผู้เสียหายอีกนับ100รายที่ติดต่อไปยังแอดมินเพื่อขอคืนของ และผู้เสียหายที่ทยอยเดินทางเข้ามาแจ้งความเพิ่มอยู่อย่างต่อเนื่อง โดยคาดว่าภาบในสัปดาห์หน้าคดีจะมีความชัดเจนมากขึ้น

รายงานข่าวแจ้งว่าสำหรับคดีนี้ ตั้งแต่วันที่ 4 พ.ย.ที่ผ่านมา ตำรวจรับแจ้งความจากผู้เสียหายจำนวน 4 ราย ความเสียหาย 65,740,000 บาท, วันที่ 5 พ.ย.รับแจ้งความไว้ จำนวน 17 ราย ความเสียหาย 9,559,000 บาท, วันที่ 6 พ.ย.รับแจ้งความจำนวน 17 ราย ความเสียหาย 16,744,053 บาท, วันที่ 7 พ.ย.รับแจ้งความ จำนวน 13 ราย ความเสียหาย 6,805,000 บาท รวม 4 วันแล้วมีผู้เสียหาย 51 ราย มูลค่าความเสียหาย 98,848,053 บาท

รายงานข่าวแจ้งอีกว่า เจ้าหน้าที่ตำรวจพบตัว ซินแสชื่อดัง ในพื้นที่ จ.หนองคาย คาดว่าอาจมีการหลบหนีข้ามไปฝั่ง สปป.ลาว เนื่องจากพบประวัติมีการเดินทางเข้าออกไปเล่นการพนัน ขณะนี้เจ้าหน้าที่ตำรวจตม.หนองคาย กำลังเฝ้าระวังบุคคลดังกล่าวอย่างใกล้ชิด

