---
layout: post
code: "ART2411060902YRJKAO"
origin_url: "https://www.khaosod.co.th/sports/news_9493133"
image: "https://github.com/user-attachments/assets/bd1ca215-1941-4a4a-920c-ed4eace7d702"
title: "ริโอ เฟอร์ดินานด์ สุดงง ทีมในพรีเมียร์ ลีก พลาดคว้าตัว เยอเคเรส ไปได้อย่างไร"
description: "ริโอ เฟอร์ดินานด์ ตำนานกองหลัง แมนเชสเตอร์ ยูไนเต็ด สุดงงที่ก่อนหน้านี้ไม่มีทีมไหนในพรีเมียร์ ลีก เดินหน้าคว้าตัว วิกตอร์ เยอเคเรส"
category: "SPORTS"
language: "th"
date: 2024-11-06T09:07:26.574Z
---

# ริโอ เฟอร์ดินานด์ สุดงง ทีมในพรีเมียร์ ลีก พลาดคว้าตัว เยอเคเรส ไปได้อย่างไร

[![ริโอ เฟอร์ดินานด์ สุดงง ทีมในพรีเมียร์ ลีก พลาดคว้าตัว เยอเคเรส ไปได้อย่างไร](https://www.khaosod.co.th/wpapp/uploads/2024/11/gyo.jpg "ริโอ เฟอร์ดินานด์ สุดงง ทีมในพรีเมียร์ ลีก พลาดคว้าตัว เยอเคเรส ไปได้อย่างไร")](https://www.khaosod.co.th/wpapp/uploads/2024/11/gyo.jpg)

ริโอ เฟอร์ดินานด์ ตำนานกองหลัง แมนเชสเตอร์ ยูไนเต็ด สุดงงที่ก่อนหน้านี้ไม่มีทีมไหนในพรีเมียร์ ลีก เดินหน้าคว้าตัว วิกตอร์ เยอเคเรส

วิกตอร์ เยอเคเรส เพิ่งระเบิดฟอร์มทำแฮตทริก ในเกมที่ สปอร์ติง ลิสบอน เอาชนะ แมนเชสเตอร์ ซิตี้ 4-1 ในเกมยูฟ่า แชมเปียนส์ ลีก รอบ ลีก เมื่อวันที่ 5 พ.ย. ซึ่งเป็นเกมนัดส่งท้าย รูเบน อโมริม เทรนเนอร์ของสปอร์ติง ที่จะย้ายไปคุมทัพแมนฯ ยูไนเต็ด ในวันที่ 11 พ.ย. นี้

โดยทาง ริโอ เฟอร์ดินานด์ ตำนานกองหลัง แมนเชสเตอร์ ยูไนเต็ด ออกมาแสดงความเห็นถึงกองหน้าของสปอร์ติงรายนี้ ซึ่งเคยค้าแข้งกับหลายทีมในอังกฤษ ว่า

“ทีมแมวมองของทุกสโมสรในพรีเมียร์ ลีก คงจะเกาหัวกันอยู่ และคิดว่า พวกเขาปล่อยนักเตะรายนี้ไปได้อย่างไร?”

“เขาไม่ได้มีเส้นทางแบบธรรมดา เส้นทางในการไปสู่จุดสูงสุดของเขาไม่ได้เป็นแค่การเดินหน้าเป็นเส้นตรง”

“เคยอยู่กับไบรตัน เขาถูกปล่อยยืมไปสวอนซี, ถูกขายให้โคเวนทรี, เขาทำได้ดี และจากนั้นก็ไปที่สปอร์ติง”

“เขามีการเดินทางที่เขาจำเป็นต้องสร้างสิ่งที่เขาเป็นอยู่ในปัจจุบัน คุณลองคุณดูสิ ว่าคุณปล่อยให้เขาหลุดมือไปได้อย่างไร”

“ทันใดนั้น เราก็ได้เห็นว่าเขาเป็นอย่างไรบ้างในตอนนี้ เขาเติบโตเป็นเขาในตอนนี้ เขามีความมั่นใจ, แข็งแกร่ง”