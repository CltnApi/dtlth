---
layout: post
code: "ART2411280702Y2RKSO"
origin_url: "https://www.khaosod.co.th/entertainment/news_9525029"
image: "https://github.com/user-attachments/assets/7edb3f80-0d0b-4a21-9d8c-f04fb69c7099"
title: "ก็อต จิรายุ พ่อไมโคเวฟ เลี้ยงน้องแมว โดนใจสาว มีหญิงดีเอ็มหา"
description: "ก็อต จิรายุ พ่อไมโคเวฟ เลี้ยงน้องแมว โดนใจสาว มีคนดีเอ็มหา “มีคนดูแลแมวยังคะ” ไม่กล้าตอบ เผยเหตุผลสุดพีค \"กล้วต้องเลี้ยงมึงด้วย\""
category: "ENTERTAINMENT"
language: "th"
date: 2024-11-28T07:15:20.349Z
---

# ก็อต จิรายุ พ่อไมโคเวฟ เลี้ยงน้องแมว โดนใจสาว มีหญิงดีเอ็มหา

[![ก็อต จิรายุ พ่อไมโคเวฟ เลี้ยงน้องแมว โดนใจสาว มีหญิงดีเอ็มหา](https://www.khaosod.co.th/wpapp/uploads/2024/11/got.jpg "ก็อต จิรายุ พ่อไมโคเวฟ เลี้ยงน้องแมว โดนใจสาว มีหญิงดีเอ็มหา")](https://www.khaosod.co.th/wpapp/uploads/2024/11/got.jpg)

ก็อต จิรายุ พ่อไมโคเวฟ เลี้ยงน้องแมว โดนใจสาว มีหญิงดีเอ็มหา “มีคนดูแลแมวยังคะ” เผยเหตุผลไม่กล้าดีเอ็มตอบ ฟังแล้วมีสะดุ้ง

![](https://www.khaosod.co.th/wpapp/uploads/2024/11/S__60391466_0.jpg)

หลังจากที่นักแสดงหนุ่ม **ก็อต จิรายุ** พักงานในวงการบันเทิงมา 1 ปีเต็ม เพื่อชาร์จแบตชีวิตมาจนเต็ม ล่าสุดหนุ่มก็อต **ที่มาร่วมบวงสรวง ซีรีส์ “จอมใจอโยธยา”** ผู้สื่อข่าวได้ขออัพเดพถึงชีวิต

**โดยหนุ่มก็อตเผยว่า** “_พักรับงานไป 1ปีครับ เพราะทำงานมา 12 ปี เลยพักให้เวลากับครอบครัวปีนึง ช่วงพักไปก็วาดรูปเที่ยวพักผ่อนไปอยู่เนเธอร์แลนด์มาเดือนนึง ไม่ได้พักเพื่อฮีลใจอะไรเลย ชีวิตปกติเลย ไปเที่ยวทำเรื่องอื่น_

ถ่ายละครถ่ายหนัง 12 ปี ออกกองตลอด พอได้พักปีนึงก็รู้ว่าชีวิตดีมีอะไรให้น่าดูเยอะ ถามว่าติดใจการพักไหม ติดใจ แต่ว่าผมชอบทำงาน ขนาดตอนที่พักก็ยังคิดถึงเรื่องการแสดงอยู่ตลอดเวลา ฝึกตัวเองตลอดเวลา แค่เลือกโปรเจ็กต์ที่จะทำเท่านั้นแหละ การพักปีนึงก็ไม่นานกำลังดี เราอยากอยู่บ้าน ซ่อมแซมบ้าน อยากไปเที่ยวไหนก็ไป เพราะว่าหลังจากที่เรามีละครทีเราก็หายไปเลย6-7เดือน”

ชาร์จมาเต็มที่? _“ชาร์จมาเต็มที่ ปีนี้ก็เริ่มกลับมาทำงาน เริ่มติดต่อเข้ามา 3-4 มันจะกระจายไปหลายช่อง และก็ตามแพลตฟอร์มครับ”_

ADVERTISEMENT

![](https://www.khaosod.co.th/wpapp/uploads/2024/11/S__60391489_0.jpg)

**ตอนนี้เป็นคุณพ่อน้องแมวแล้ว?** “ใช่ น้อง Monday ผมไปช่วยเขาริมทาง ผมเชื่อว่าใครเห็นก็คงจะช่วยแหละ แต่พอดีเราเห็น คือผมต้องไปวนทางด่วนมาขึ้นมาอีกรอบหนึ่ง เพราะว่ามันเข้าซ้ายไม่ทัน รถมันวิ่งไว กะว่าสองวันจะเอาไปให้ใครเขาเลี้ยง แต่ปรากฏว่าแพ้ตาแป๋ว พอได้เลี้ยงก็วุ่นวายดี เดี๋ยวสัมภาษณ์เสร็จต้องรีบกลับไปให้อาหารแมว ที่ชอบแมวมันเหมือนผมตรงที่ไม่ค่อยพูด เวลาอยู่บ้านเป็นสัตว์ที่เงียบๆสะอาดไม่เห่า แค่ร้องตอนกิน เป็นสิ่งมีชีวิตเงียบๆ ไม่กวน”

**อุปกรณ์การเลี้ยงแมวต้องแน่นไหม?** “เอาจริงๆขอบริจาคเขาเกือบหมด _**ใครเคยเลี้ยงแมวแล้วแมวเขาไม่อยู่แล้ว เขาก็ให้มาไม่ซื้อเลย คือเอาของเล่นราคา 500 มาวางคู่กับหลอด แมวเลือกเล่นหลอด ซื้อไม้ตกแมว 200 กว่าบาท เล่นแผ่นพลาสติก เลิกซื้อเลย**_ ซื้ออาหาร อาหารก็เยอะแล้ว”

**คิดว่าจะมีแมวเพิ่มไหม?** “ถ้าซื้อมาคงไม่เอา แต่ถ้าเจอก็ไม่แน่ เพราะเราไม่อยากจะซื้อมาเลี้ยง นี่เป็นตัวแรกในชีวิตเลย **(คิดถูกไหมที่เอามาเลี้ยง?)** เฮ้ย..โอเค ตัวเล็กมันน่ารัก แล้วทำให้บรรยากาศของบ้าน พ่อแม่ พี่น้อง เพื่อนฝูง แฮปปี้หมดเลย เพราะว่ามันน่ารักแล้วที่ชื่อมันเดย์เพราะเจอเขาวันจันทร์ หลังจากมีเขาก็ดีครับ ทำให้เรารู้ว่าการตื่นมาโดยมีใครคนหนึ่งที่ต้องให้อาหารน่ะ มันง่วงสุดๆเลย”

![](https://www.khaosod.co.th/wpapp/uploads/2024/11/S__60391485_0.jpg)

**มีโมเมนต์ปลุกตอนตี3-4?** “ทุกวันเลยแล้ว หลังๆ ผมแยกนอนแล้ว _ไอ้น่ารัก มันน่ารักแต่จะประสาทแดกเอา ไม่ได้นอน_ คือตอนเขาเด็กนอนได้ทั้งคืน เขาไม่กวนเยอะ แต่พอตอนเนี่ยมันท๊อปฟอร์มมันก็เล่นตลอด”

**หนุ่มๆรักสัตว์สาวชอบ?** “_**มีทักมาเพียบ มีคนดูแลแมวยังคะ ผมก็ไม่อยากจะตอบกลับไป กูกลัวจะได้ดูแลมึงด้วยเนี่ย(หัวเราะ)**_ ก็มีนะทักมา เวลาน้องติดสัตว์ให้ระวังนะคะ เดี๋ยวแมวจะหนีออกจากบ้าน ผมก็เลยตอบไปเลยว่า ‘เข้าใจครับ ผมก็เป็น’ สาวๆก็ไม่ได้ทักมาเยอะมากหรอกนิดเดียว เขาก็คอมเมนต์เล่น ใครจะกล้ามาDM เลี้ยงแมวให้มั้ยคะ (แล้วมีไหมทักมาจริงจังจริงใจ?) _ช่วยๆเลี้ยงหน่อย เลี้ยงเลี้ยงใคร มึงหรือแมว_ (หัวเราะ)”

**ตอนนี้ก็เรียกว่าโสด?** “โสด อยู่กับแมวอยู่กับแม่อยู่กับพ่อ เที่ยวไปเรื่อย **(ถ้ามีคนจะเข้ามาเราโอเคไหม?)** ก็เป็นเรื่องการคุยกันลงตัวก็โอเค เราโตแล้วอ่ะ เรื่องพวกนี้มันสบายๆ”

![](https://www.khaosod.co.th/wpapp/uploads/2024/11/got0.jpg)

**หนึ่งปีที่ผ่านมาระหว่างเราพักเราได้ไปใครคุยกับใครเจอไหม?** “ไม่ _**ตอนนี้ก็มีสายสัมพันธ์อยู่แต่กับหมอแม**_ว (จะเป็นพรีเซ็นเตอร์คลินิกหมอแมวแล้ว?) อยากอยู่ อยากให้มี อยากให้น้องมีพรีเซนเตอร์อยากเอาMonday ไปออกกล้อง เพราะว่าผมก็เริ่มสอนแอ็คติ้งละ เข้าคลาสละ เดี๋ยวต่อไปจะเป็นกำกับ ติดต่อMonday ได้นะครับ”