---
layout: post
code: "ART2411090951Q401XA"
origin_url: "https://www.khaosod.co.th/entertainment/news_9497859"
image: "https://github.com/user-attachments/assets/6326b679-9f08-476b-b18c-c6d80ad8a8c9"
title: "กัน เล่าอุบัติเหตุ ปอนด์ ล้มโดนตะปู! - ออฟ ติดถ่ายซีรีส์ ปีใหม่นี้ไม่มีแพลนเที่ยว"
description: "ล่าสุดวันที่ 9 พ.ย. “ออฟ-จุมพล อดุลกิตติพร” และ “กัน-อรรถพันธ์ พูลสวัสดิ์” ได้มาร่วมงาน \"fanta fest\" ณ ศูนย์การประชุมแห่งชาติสิริกิติ์ Exhibition Hall 5-6"
category: "ENTERTAINMENT"
language: "th"
date: 2024-11-09T09:56:06.375Z
---

# กัน เล่าอุบัติเหตุ ปอนด์ ล้มโดนตะปู! - ออฟ ติดถ่ายซีรีส์ ปีใหม่นี้ไม่มีแพลนเที่ยว

[![กัน เล่าอุบัติเหตุ ปอนด์ ล้มโดนตะปู! - ออฟ ติดถ่ายซีรีส์ ปีใหม่นี้ไม่มีแพลนเที่ยว](https://www.khaosod.co.th/wpapp/uploads/2024/11/off-gun091167-4.jpg "กัน เล่าอุบัติเหตุ ปอนด์ ล้มโดนตะปู! - ออฟ ติดถ่ายซีรีส์ ปีใหม่นี้ไม่มีแพลนเที่ยว")](https://www.khaosod.co.th/wpapp/uploads/2024/11/off-gun091167-4.jpg)

ล่าสุดวันที่ 9 พ.ย. **“ออฟ-จุมพล อดุลกิตติพร”** และ **“กัน-อรรถพันธ์ พูลสวัสดิ์”** ได้มาร่วมงาน “fanta fest” ณ ศูนย์การประชุมแห่งชาติสิริกิติ์ Exhibition Hall 5-6 ชั้น LG กรุงเทพฯ พร้อมอัพเดตผลงานว่าตอนนี้กำลังทำอะไรอยู่บ้าง

![กัน-อ๊อฟ](https://www.khaosod.co.th/wpapp/uploads/2024/11/off-gun091167-6.jpg)

**อัพเดตกันหน่อย?**  
กัน : เดี๋ยวมีงานใกล้ๆ นี้ รอดูว่าจะมีอะไรบ้าง  
ออฟ : ผมว่าปีนี้จัดเต็มแน่นอน มีอะไรเยอะแยะไปหมด ขออัพเดตซีรีส์ของตัวเองหน่อย ตอนนี้ถ่ายไปถึงคิวที่ 15 แล้วใกล้จะจบแล้ว อยากให้ทุกคนรอดูได้เลยปีหน้าว่าแต่ละซีนที่เล่นไปมันดีมากๆ แต่ละตอนก็จะจบในตอนด้วย อยากให้ทุกคนได้ดู

**สามารถสปอยล์อะไรได้บ้างไหม?**  
ออฟ : สนุกมากๆ น่าจะเป็นซีรีส์ที่ทุกคนน่าจะดูแล้วผ่อนคลายชีวิตได้ ตอนนี้ทองขึ้นมันเครียดเนอะ

![กัน-อ๊อฟ](https://www.khaosod.co.th/wpapp/uploads/2024/11/off-gun091167-7.jpg)

**ของกันเป็นไงบ้าง?**  
กัน : ช่วงนี้ถือว่ามีถ่ายน้อยมาก เพราะคิวแต่ละคน เหมือนปอนด์ได้ถ่ายซีรีส์เรื่องนี้แล้วเกิดอุบัติเหตุนิดหน่อย ซีนต่างๆ ก็อาจมียกมาก

ADVERTISEMENT

**ถ่ายกันหนักขนาดไหนถึงกับเลือดตกยางออก?**  
กัน : **วันนั้นเป็นวันที่กันมีถ่ายตอนเช้า และปอนด์ก็มีถ่ายต่อ แล้วซีนน่าจะต้องเป็นซีนที่วิ่งตามซอย เหมือนจะล้มแล้วมือพลาดไปโดนตะปู ก็เลยเย็บเลย** ตอนนี้ถ่ายไปได้ประมาณ 10 กว่าคิวเอง

![กัน-อ๊อฟ](https://www.khaosod.co.th/wpapp/uploads/2024/11/off-gun091167-2.jpg)  
ออฟ : **ไปถามดิวมาแล้วครับว่าเขาเล่นดีไหม ดิวบอกว่าเหมือนมากเลยพี่**

**ปิดกล้องเมื่อไร?**  
กัน : น่าจะปีหน้าครับ

**ปีใหม่มีแพลนไปไหนไหม?**  
ออฟ : ตอนนี้ทำคิวให้ว่างรับงานครับ เราก็รู้สึกว่ามีงานก็เป็นเรื่องที่ดีครับ เราก็ไม่อยากไปเที่ยวไหน เก็บเงินดีกว่า  
กัน : ตอนนี้ไม่มีแพลนว่าจะไปเที่ยวไหน  
ออฟ : ตอนนี้ผมถ่ายละครหนักด้วย แต่ถ้าอยากไปก็อยากไปเชียงใหม่

![กัน-อ๊อฟ](https://www.khaosod.co.th/wpapp/uploads/2024/11/off-gun091167-8.jpg)

**ฝากงานกันสักนิดหนึ่ง?**  
กัน : ฝากงานของเราสองคนด้วยนะครับ ว่าครึ่งปีหลังจนถึงปีหน้าจะมีอะไรบ้าง แล้วก็ฝากงาน “fanta fest” ด้วยนะครับ พรุ่งนี้เหลืออีกหนึ่งวัน