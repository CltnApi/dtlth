---
layout: post
code: "ART2411270937DVEOUA"
origin_url: "https://www.khaosod.co.th/sports/news_9523810"
image: "https://github.com/user-attachments/assets/aca5ce20-285c-424e-97e3-303c80d6c37c"
title: "แม้หลายทีมสนใจ เยอเคเรส เลือกแล้วอยากซบ แมนยู - ร่วมงาน อโมริม กุนซือเก่า"
description: "สื่อรายงาน วิกตอร์ เยอเคเรส กองหน้าฟอร์มแรง สปอร์ติง ลิสบอน ต้องการที่จะย้ายไปร่วมทัพ แมนเชสเตอร์ ยูไนเต็ด เพื่อร่วมงานกับ รูเบน อโมริม กุนซือเก่าแม้จะได้รับความสนใจจากหลายสโมสร"
category: "SPORTS"
language: "th"
date: 2024-11-27T10:07:06.951Z
---

# แม้หลายทีมสนใจ เยอเคเรส เลือกแล้วอยากซบ แมนยู - ร่วมงาน อโมริม กุนซือเก่า

[![แม้หลายทีมสนใจ เยอเคเรส เลือกแล้วอยากซบ แมนยู - ร่วมงาน อโมริม กุนซือเก่า](https://www.khaosod.co.th/wpapp/uploads/2024/11/gyokeres-manchester-9633.jpg "แม้หลายทีมสนใจ เยอเคเรส เลือกแล้วอยากซบ แมนยู - ร่วมงาน อโมริม กุนซือเก่า")](https://www.khaosod.co.th/wpapp/uploads/2024/11/gyokeres-manchester-9633.jpg)

**สื่อรายงาน วิกตอร์ เยอเคเรส กองหน้าฟอร์มแรง สปอร์ติง ลิสบอน ต้องการที่จะย้ายไปร่วมทัพ แมนเชสเตอร์ ยูไนเต็ด เพื่อร่วมงานกับ รูเบน อโมริม กุนซือเก่าแม้จะได้รับความสนใจจากหลายสโมสร**

โดย เยอเคเรส ทำผลงานได้อย่างยอดเยี่ยมในฤดูกาลนี้หลังยิงไปแล้ว 24 ประตูจากการลงสนาม 20 นัดทุกรายการซึ่งหากนับแค่เพียงในลีกโปรตุเกสเขาซัดไปแล้วถึง 16 ประตูจากการลงสนาม 11 นัด

Soccer Football – Champions League – Sporting CP v Manchester City – Estadio Jose Alvalade, Lisbon, Portugal – November 5, 2024 Sporting CP’s Viktor Gyokeres celebrates scoring their first goal Action Images via Reuters/Andrew Boyers



จากผลงานที่เกิดขึ้นทำให้มีรายงานว่าหลายสโมสรดังของยุโรปกำลังจับตาสถานการณ์ของดาวเตะวัย 26 ปีรายนี้ทั้ง แมนเชสเตอร์ ยูไนเต็ด, เชลซี, บาร์เซโลนา และบาเยิร์น มิวนิก เป็นต้น

อย่างไรก็ตามล่าสุด “เดอะ ซัน” สื่อจอมแฉของอังกฤษระบุว่า แม้จะได้รับความสนใจจากหลายสโมสรชั้นนำทว่า เยอเคเรส ตั้งใจที่จะย้ายมาเล่นในพรีเมียร์ลีกกับ แมนฯ ยูไนเต็ด เพื่อร่วมงานกับ อโมริม เจ้านายเก่าอีกครั้ง

ทั้งนี้มีรายงานว่า เยอเคเรส มีค่าฉีกสัญญาอยู่ที่ 83.6 ล้านปอนด์ (ราว 3.64 พันล้านบาท) ถึงกระนั้น “บีบีซี” สื่อชั้นนำแดนผู้ดีเผย สปอร์ติง น่าจะพร้อมรับข้อเสนอในจำนวนน้อยกว่าค่าฉีกสัญญาที่ 70.7 ล้านปอนด์ (ราว 3.08 พันล้านบาท)