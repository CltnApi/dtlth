---
layout: post
code: "ART24111404244MQ7HS"
origin_url: "https://www.khaosod.co.th/sports/news_9504778"
image: "https://github.com/user-attachments/assets/a27cc8c0-a168-4ca9-9e2a-5012ddf9f027"
title: "4 ทีมพรีเมียร์ลีกร้องค่าชดเชยหาก แมนฯ ซิตี้ ผิดจริงกรณีละเมิดกฎการเงิน"
description: "สื่อรายงาน 4 บิ๊กทีมของพรีเมียร์ลีกประกอบด้วย แมนเชสเตอร์ ยูไนเต็ด, ลิเวอร์พูล, อาร์เซนอล และท็อตแนม ฮอตสเปอร์ ร่วมลงชื่อขอเรียกร้องค่าชดเชยตามกฏหมายหาก แมนเชสเตอร์ ซิตี้ ถูกตัดสินว่ามีความผิดกรณีละเมิดกฏการเงิน 115 ข้อ"
category: "SPORTS"
language: "th"
date: 2024-11-14T05:26:05.659Z
---

# 4 ทีมพรีเมียร์ลีกร้องค่าชดเชยหาก แมนฯ ซิตี้ ผิดจริงกรณีละเมิดกฎการเงิน

[![4 ทีมพรีเมียร์ลีกร้องค่าชดเชยหาก แมนฯ ซิตี้ ผิดจริงกรณีละเมิดกฎการเงิน](https://www.khaosod.co.th/wpapp/uploads/2024/11/man-city-flag-64356.jpg "4 ทีมพรีเมียร์ลีกร้องค่าชดเชยหาก แมนฯ ซิตี้ ผิดจริงกรณีละเมิดกฎการเงิน")](https://www.khaosod.co.th/wpapp/uploads/2024/11/man-city-flag-64356.jpg)

**สื่อรายงาน 4 บิ๊กทีมของพรีเมียร์ลีกประกอบด้วย แมนเชสเตอร์ ยูไนเต็ด, ลิเวอร์พูล, อาร์เซนอล และท็อตแนม ฮอตสเปอร์ ร่วมลงชื่อขอเรียกร้องค่าชดเชยตามกฏหมายหาก แมนเชสเตอร์ ซิตี้ ถูกตัดสินว่ามีความผิดกรณีละเมิดกฏการเงิน 115 ข้อ**

โดย แมนฯ ซิตี้ ถูกพรีเมียร์ลีกตั้งข้อหาว่ามีการละเมิดกฎการเงินมากกว่า 115 ข้อหาในช่วงเวลา 9 ปีที่ผ่านมา (ตั้งแต่ฤดูกาล 2009-10 ถึงฤดูกาล 2017-18) และได้ส่งเรื่องในการให้คณะกรรมการอิสระเข้าสอบสวนตั้งแต่เดือน ก.พ. 2023

และในปัจจุบันคดีดังกล่าวก็อยู่ในช่วงของการเริ่มพิจารณา โดยคาดว่าผลการตัดสินจะออกมาในช่วงต้นปี 2025 อย่างเร็วที่สุด

จนล่าสุด “เดอะ ไทมส์” เปิดเผยว่า แมนเชสเตอร์ ยูไนเต็ด, ลิเวอร์พูล, อาร์เซนอล และท็อตแนม ฮอตสเปอร์ ได้ยื่นหนังสือแจ้งทางกฎหมายเพื่อสงวนสิทธิ์ในการเรียกร้องค่าชดเชยหากพบว่า แมนฯ ซิตี้ มีความผิดฐานละเมิดกฎการเงิน 115 ข้อหาดังกล่าว เนื่องจากมองว่าตัวเองได้รับความเสียหายจากการทำผิดของ “เรือใบสีฟ้า”