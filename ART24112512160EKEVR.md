---
layout: post
code: "ART24112512160EKEVR"
origin_url: "https://www.khaosod.co.th/entertainment/news_9520832"
image: "https://github.com/user-attachments/assets/9915dc42-2a43-43c2-a81c-274bd3f6f53e"
title: "แอ็คมี่ เสนอขาย หากไทยใช้บิทคอยน์เป็นกองทุนสำรอง วงในลือ!มีเป็นหมื่นเหรียญ"
description: "แอ็คมี่ วรวัฒน์ สามีอดีตนางเอก นนนี่ ณัฐชา ที่ก่อนหน้านี้เพิ่งฉลองรับขวัญลูกแฝด น้องอีลิท และ น้องออโรร่า ด้วยเหรียญ ACT(Acet) คนละ 7,777,777 ACT"
category: "ENTERTAINMENT"
language: "th"
date: 2024-11-25T12:27:49.471Z
---

# แอ็คมี่ เสนอขาย หากไทยใช้บิทคอยน์เป็นกองทุนสำรอง วงในลือ!มีเป็นหมื่นเหรียญ

[![แอ็คมี่ เสนอขาย หากไทยใช้บิทคอยน์เป็นกองทุนสำรอง วงในลือ!มีเป็นหมื่นเหรียญ](https://www.khaosod.co.th/wpapp/uploads/2024/11/acmy251167-3.jpg "แอ็คมี่ เสนอขาย หากไทยใช้บิทคอยน์เป็นกองทุนสำรอง วงในลือ!มีเป็นหมื่นเหรียญ")](https://www.khaosod.co.th/wpapp/uploads/2024/11/acmy251167-3.jpg)

**แอ็คมี่ วรวัฒน์** สามีอดีตนางเอก **นนนี่ ณัฐชา** ที่ก่อนหน้านี้เพิ่งฉลองรับขวัญลูกแฝด น้องอีลิท และ น้องออโรร่า ด้วยเหรียญ ACT(Acet) คนละ 7,777,777 ACT มูลค่า 15.5 ล้าน เมื่อปลายเดือน ต.ค.ที่ผ่านมา สร้างความตื่นเต้นให้กับแฟนๆ เป็นอย่างมาก

![แอ็คมี่](https://www.khaosod.co.th/wpapp/uploads/2024/11/acmy251167-9.jpg)

ล่าสุด **แอ็คมี่ นักร้องวง DoubleDeep** พ่วงตำแหน่ง ผู้เชียวชาญ คร่ำหวอดวงการวงการเทรดและ Cryptocurrency ซึ่งสร้างความฮือฮาอีกครั้ง หลังคริปโตตลาดโลกราคาพุ่งกระฉูด ดันเอาเพลง “Bitcoin (ฝันใหม่)” กลับมาเป็นกระแสอีกครั้ง แอ็คมี่ไม่รอช้า เมื่อเจ้าตัวโพสต์ปั่น เรียกแขก ด้วยข้อความ **“ถ้าประเทศไทยต้องการ “Bitcoin” (BTC) เพื่อเป็นกองทุนสำรอง ติดต่อได้ที่ inbox นะครับ”** ทำเอาโพสต์ดังกล่าวยอดคอมเมนต์ ยอดไลก์ ยอดแชร์ เพียบ

แอ็คมี่ เรียกว่าเป็นผู้มาก่อนกาลในเรื่องนี้ เพราะเจ้าตัวสนใจศึกษาเรื่องคริปโทเคอร์เรนซีอย่างจริงจัง และลงทุนทำเหมืองขุด Bitcoin ด้วยตัวเองตั้งแต่ปี 2012 จนสามารถขุด Bitcoin ได้เป็นจำนวนมากซึ่งช่วงนั้น ราคาอยู่ที่ประมาณเหรียญละ 5,000 บาท

![แอ็คมี่](https://www.khaosod.co.th/wpapp/uploads/2024/11/acmy251167-7.jpg)

จากนั้นก็ได้สร้างปรากฏการณ์แจก Bitcoin มากที่สุดเป็นประวัติการณ์สองครั้ง ครั้งแรกแจกให้กับแฟนเทรดจำนวน 1,690 คน กว่า 13 BTC ในงาน Digital Currency Seminar 2017 และปี 2021 แจกอีก 3 BTC ให้แฟนเทรดและแฟนคลับทั่วโลก 5,601 คนกลางงานคอนเสิร์ตของวง DoubleDeep ระหว่างโชว์เพลง “Bitcoin (ฝันใหม่)” (แต่งขึ้นจากประสบการณ์ชีวิตจริงของแอ็คมี่) รวมสองครั้งแจกไป 16 BTC มูลค่ารวมกว่า 55,440,000 บาท เมื่อคิดจากราคาปัจจุบันอยู่ที่ประมาณเหรียญละ 3,465,000 บาท

ADVERTISEMENT

![แอ็คมี่](https://www.khaosod.co.th/wpapp/uploads/2024/11/acmy251167-6.jpg)

และล่าสุด แหล่งข่าววงในแอบกระซิบมาว่า เจ้าตัวน่าจะมีบิทคอยน์อย่างต่ำๆ ไม่น้อยกว่า **11,000 BTC เลยทีเดียว**

![แอ็คมี่](https://www.khaosod.co.th/wpapp/uploads/2024/11/acmy251167-1.jpg)