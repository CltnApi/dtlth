---
layout: post
code: "ART2411011137D5MQYQ"
origin_url: "https://www.khaosod.co.th/entertainment/news_9486516"
image: "https://github.com/user-attachments/assets/a4f1a5ca-2639-4ba9-8731-d424df45c79a"
title: "ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน"
description: "ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน เผยเป็นผู้เสียหาย ไม่ใช่บอส ไม่กังวลใจโดนโยง เพราะมีหลักฐานทุกอย่าง"
category: "ENTERTAINMENT"
language: "th"
date: 2024-11-01T15:05:22.244Z
---

# ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน

[![ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน](https://www.khaosod.co.th/wpapp/uploads/2024/11/pu_paw_011167-1.jpg "ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน")](https://www.khaosod.co.th/wpapp/uploads/2024/11/pu_paw_011167-1.jpg)

**ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน เผยเป็นผู้เสียหาย ไม่ใช่บอส ไม่กังวลใจโดนโยง เพราะมีหลักฐานทุกอย่าง**

จากกรณีที่ **ปู มัณฑนา หิมะทองคำ** มีภาพร่วมเฟรมกับ **บอสพอล วรัตน์พล วรัทย์วรกุล** ผู้บริหารบริษัทดิไอคอน ซึ่งคนใกล้ชิดของปู ปล่อยภาพแชทสนทนา ปู คุยกับ บอสพอล ขอเงินคืน หลังลงทุนไปปีกว่าและสั่งของกับแม่ข่ายแต่ไม่ได้ของ

![ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน](https://www.khaosod.co.th/wpapp/uploads/2024/11/pu_paw_011167-4.jpg)

โดยล่าสุดวันที่ 1 พ.ย. 67 ปู มัณฑนา ได้เปิดใจถึงเรื่องดังกล่าว

**เรื่องดิไอคอนเราก็เป็นผู้เสียหายด้วย?** ปู : “ก็ด้วยค่ะ ปูก็มีถูกชักชวนให้ลงทุนด้วย”

**หลักล้านเลยมั้ย?** ปู : “ก็ยังไม่ได้คุยเรื่องนี้เลยค่ะ (อ้ำอึ้ง)”

ADVERTISEMENT

**แต่ยังไม่ได้คืนเลยใช่มั้ย?** ปู : “ก็มีบางส่วนได้คืนค่ะ แต่ส่วนที่ยังไม่ได้คืนคือยังไม่ได้คุยรายละเอียดเรื่องนี้ค่ะ เพราะของปูเข้าไปด้วยงานอีเว้นต์ค่ะ ซึ่งเขามีอีเว้นต์เยอะ เราก็ได้ไปพรีเซ้นต์งาน”

**เรามองว่าเราเป็นผู้เสียหายใช่มั้ย?**  
ปู : “ก็ยังไม่อยากพูดดีกว่าเรื่องนี้”

**ได้ไปแจ้งความไว้มั้ย?**  
ปู : “ไปลงบันทึกประจำวันไว้ค่ะ“

**มีโอกาสจะได้คืนมั้ย?**  
ปู : “กำลังอยู่ในขั้นตอนการคุยอยู่ค่ะ”

**มีความกังวลว่าเราอาจจะโดนโยงไปด้วยมั้ย?**  
ปู : “ไม่กังวลใจเลยค่ะ ไม่ใช่แม่ข่ายด้วยค่ะ ไม่ใช่บอสปูค่ะ (หัวเราะ)”

**พอมีรูปกับเขาหลายๆ รูปคนก็โยง?**  
ปู : “ก็ไม่ได้กังวลใจอะไร คนรู้จักกัน ก็ไปทานข้าวกัน คุยงานกัน ตอนนั้นไปในเรื่องการทำงานค่ะ เป็นเรื่องธุรกิจ”

![ปู มันณฑนา แจงปมร่วมเฟรม บอสพอล รับถูกชวนลงทุน อุบตอบหลักล้าน](https://www.khaosod.co.th/wpapp/uploads/2024/11/pu_paw_011167-5.jpg)

**เขามีชักชวนให้เป็นบอสมั้ย?**  
ปู : “ก็อยู่ในขั้นตอนการคุยค่ะตอนนั้น แต่เรายังไม่ได้ตัดสินใจ”

**พอเกิดเรื่องเราตกใจมั้ย?**  
ปู : “ก็ตกใจค่ะ เพราะว่าเรื่องใหญ่เลย”

**ระยะเวลาตอนนั้นนานแค่ไหนแล้ว?**  
ปู : “ปลายปีที่แล้วค่ะ ก็ไม่ได้กังวลใจว่าเราจะโดนโยง เพราะมีหลักฐานทุกอย่างค่ะ”

**ถ้าตำรวจต้องการจะเชิญไปให้ปากคำ?**  
ปู : “ยินดีค่ะ”

**หาญเป็นห่วงมั้ยหลายเรื่องเลย?**  
หาญส์ : “ถ้าเรื่องดิไอคอนก็ไม่ได้กังวลอะไร และเขาก็เป็นน้อง เขาชวนเราไปทานข้าวก็เป็นเรื่องปกติ เราก็นั่งคุยกัน ร้องเพลงสังสรรค์ไปดูหนังด้วยกัน ในนั้นอาจจะมีบอสหลายคนที่ไปด้วย เขาเป็นดิไอคอนน่ะ ก็ชุดเดียวของเขา เราเป็นรุ่นพี่ก็ไปสังสรรค์พูดคุย ก็ไม่หนักใจครับ ก็ถ้าเราเป็นพี่น้องกัน ไปทานข้าวกัน ถ่ายรูปกันไม่ได้เหรอ มันก็คงจะแปลกๆ อยู่”

**ก่อนหน้านี้เราก็ไม่ทราบใช่มั้ยว่าเขาดำเนินธุรกิจแบบไหน?**  
ปู : “ไม่ทราบค่ะ คือถามว่าสนิทขั้นไหน ก็คุยกันเรื่องงานค่ะ แต่ตอนที่ทราบข่าวก็ตกใจค่ะ ความคิดเหมือนอาจารย์นั่นแหละตอนแรกๆ”

**คิดมั้ยว่าธุรกิจของเขาจะมีผู้เสียหายเยอะขนาดนี้?**  
ปู : “ไม่คิดว่าจะมีผู้เสียหายเยอะขนาดนี้ค่ะ”

**เรื่องคดีดิไอคอนของปูคิดว่ามีอะไรน่าเป็นห่วงมั้ย?**  
ทนายประมาณ : “ไม่มีอะไรน่าเป็นห่วง ของคุณปูเขายังไม่ได้เป็นไปแม่ข่าย ไม่ได้ไปเป็นสมาชิกต่อจากตัวเองเลย แต่มีเบิกมาบางส่วน และบางส่วนก็อยู่ที่เขา ก็เลยมีคืนไปบางส่วน คือคุณปูเขาก็ไปเป็นสมาชิก 2 แสนกว่า เป็นดีลเลอร์ แต่ยังขายไม่เป็น แล้วก็เบิกสินค้ามาใช้เองบางส่วนบ้าง ลูกใช้บ้าง สามีใช้บ้าง แจกเขาบ้าง เพราะขายไม่เป็น และที่เป็นสมาชิกก็เพราะว่าอยากได้งานอีเว้นต์ของเขา เพราะเขาชวนคุยเรื่องงาน เรื่องธุรกิจ แต่พอคุยกันงานก็ยังไม่ได้เดินไปไหนก็เกิดเรื่องแล้ว แค่นั้นเองครับ”

**แชทที่คุยกับบอสพอล?**  
ทนายประมาณ : “ก็ให้รู้ว่าเราไม่ได้ไปมีส่วนเกี่ยวข้องกับธุรกิจเขา”.