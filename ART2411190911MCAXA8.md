---
layout: post
code: "ART2411190911MCAXA8"
origin_url: "https://www.khaosod.co.th/sports/news_9512477"
image: "https://github.com/user-attachments/assets/e7407970-685b-49dc-b6c8-67973dcd5a46"
title: "สิงห์ เชียงราย แยกทาง ชาบี โมโร่ เหตุติดภารกิจครอบครัว"
description: "สิงห์ เชียงราย ยูไนเต็ด ทีมในศึกฟุตบอลไทยลีก ประกาศแยกทางกับ ชาบี โมโร่ กุนซือของทีมเป็นที่เรียบร้อยแล้ว โดยให้เหตุผลว่าเฮดโค้ชชาวสเปนติดภารกิจส่วนตัว"
category: "SPORTS"
language: "th"
date: 2024-11-19T09:16:35.457Z
---

# สิงห์ เชียงราย แยกทาง ชาบี โมโร่ เหตุติดภารกิจครอบครัว

[![สิงห์ เชียงราย แยกทาง ชาบี โมโร่ เหตุติดภารกิจครอบครัว](https://www.khaosod.co.th/wpapp/uploads/2024/11/XAVI-MORO.jpg "สิงห์ เชียงราย แยกทาง ชาบี โมโร่ เหตุติดภารกิจครอบครัว")](https://www.khaosod.co.th/wpapp/uploads/2024/11/XAVI-MORO.jpg)

สิงห์ เชียงราย ยูไนเต็ด ทีมในศึกฟุตบอลไทยลีก ประกาศแยกทางกับ ชาบี โมโร่ กุนซือของทีมเป็นที่เรียบร้อยแล้ว โดยให้เหตุผลว่าเฮดโค้ชชาวสเปนติดภารกิจส่วนตัว

สำหรับ ชาบี โมโร่ วัย 49 ปี เข้ามารับงานคุมทัพ เชียงราย ยูไนเต็ด เมื่อช่วงเดือนกันยายนที่ผ่านมา อย่างไรก็ตามในช่วง 5 นัดหลังสุด กุนซือชาวสเปน พาทีมเก็บชัยชนะไปได้แค่ 1 นัดเท่านั้น และแพ้ถึง 4 เกม และทีมรั้งอยู่ในอันดับ 14 ของตารางคะแนน โดยมีอยู่ 7 แต้ม จาก 11 เกม

ล่าสุด สโมสร ได้ประกาศแยกทางกับ ชาบี โมโร่ เป็นที่เรียบร้อย พร้อมอวยพรให้โชคดี โดยระบุว่า “สิงห์ เชียงราย ยูไนเต็ด ประกาศแยกทางกับเฮดโค้ช(หัวหน้าผู้ฝึกสอน) “ชาบี โมโร่” กุนซือชาวสเปนวัย 49 ปี อย่างเป็นทางการ เนื่องจากมีความจำเป็นต้องกลับไปจัดการภารกิจของครอบครัว และขอยุติบทบาทเฮดโค้ช(หัวหน้าผู้ฝึกสอน)”

