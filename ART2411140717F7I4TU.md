---
layout: post
code: "ART2411140717F7I4TU"
origin_url: "https://www.khaosod.co.th/special-stories/news_9505175"
image: "https://github.com/user-attachments/assets/0ff5cc32-68b6-400d-a680-fa3f8332f429"
title: "สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอน"
description: "สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอน ชี้ถือเป็นสิทธิ แต่ต้องทำให้ถูกกฎหมาย จัดหาที่เรียนใหม่ ให้นักเรียน"
category: "SPECIAL_STORIES"
language: "th"
date: 2024-11-14T07:26:44.014Z
---

# สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอน

[![สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอน](https://www.khaosod.co.th/wpapp/uploads/2024/11/school-6.jpg "สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอน")](https://www.khaosod.co.th/wpapp/uploads/2024/11/school-6.jpg)

**สั่ง สช. ตรวจสอบข้อมูล โรงเรียนธรรมภิรักษ์ แจ้งปิดการเรียนการสอน ชี้ถือเป็นสิทธิ แต่ต้องทำให้ถูกกฎหมาย จัดหาที่เรียนใหม่ ให้นักเรียน**

กรณี **โรงเรียนธรรมภิรักษ์ (Thampirakschool)** เขตบางพลัด แขวงบางบำหรุ โพสต์ ประกาศ ด่วนที่สุด เรื่อง โรงเรียนธรรมภิรักษ์ เปิดดำเนินการปีสุดท้ายเพื่อปรับปรุงเปลี่ยนแปลงเป็นโรงเรียนนานาชาติ จากประเทศสิงคโปร์ ซึ่งจะพร้อมเปิดดำเนินการสอน ในเดือนสิงหาคม 2569 จนมีผู้ปกครองเข้าไปคอมเมนต์แสดงความกังวลกับการหาที่เรียนใหม่ของบุตรหลานเป็นจำนวนมาก  
นั้น

วันที่ 14 พ.ย.2567 **นายสิริพงศ์ อังคสกุลเกียรติ** โฆษกกระทรวงศึกษาธิการ (ศธ.) กล่าวว่า ในเบื้องต้นศธ.จะมอบหมายให้สำนักงานคณะกรรมการส่งเสริมการศึกษาเอกชน (สช.) เข้าไปตรวจสอบว่า โรงเรียนดังกล่าวได้ทำการแจ้งหยุดตามระเบียบที่กำหนดไว้ อย่างถูกต้องหรือไม่ ซึ่งกรณีการแจ้งปิดจะต้องดำเนินการล่วงหน้า รวมถึงต้องจัดหาที่เรียนใหม่ ให้กับนักเรียนที่ยังเรียน

“โดยหลักการโรงเรียนเอกชน จะแจ้งปิดได้หลังจากจบปีการศึกษาเท่านั้น เพื่อให้ผู้ปกครอง สามารถเตรียมพร้อมหาที่เรียนใหม่ให้บุตรหลาน ได้ทันเปิดภาคเรียนใหม่ ซึ่งกรณีนี้ ต้องให้ความเป็นธรรมกับโรงเรียน เนื่องจากถือเป็นสิทธิ์ของผู้ได้รับใบอนุญาติจัดตั้ง ที่จะหยุดดำเนินกิจการม เพียงแต่ต้องทำตามกฏหมายและมีการประกาศที่ชัดเจน “ โฆษกศธ. กล่าว