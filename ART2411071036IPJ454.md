---
layout: post
code: "ART2411071036IPJ454"
origin_url: "https://www.khaosod.co.th/special-stories/news_9494993"
image: "https://github.com/user-attachments/assets/3c8887bc-0152-4fd4-b8de-096970a968ee"
title: "สาวแชร์เคล็ดลับ ดื่มน้ำผักผลไม้สูตรนี้ประจำ วัตถุดิบแค่ 3 อย่าง จากหน้าสิวสู่หน้าใส"
description: "สาวแชร์เคล็ดลับ ดื่มน้ำผักผลไม้สูตรนี้ประจำ วัตถุดิบง่าย ๆ ใช้เพียง 3 อย่าง จากหน้าสิวกลายเป็นหน้าใส"
category: "SPECIAL_STORIES"
language: "th"
date: 2024-11-07T10:40:41.116Z
---

# สาวแชร์เคล็ดลับ ดื่มน้ำผักผลไม้สูตรนี้ประจำ วัตถุดิบแค่ 3 อย่าง จากหน้าสิวสู่หน้าใส

[![สาวแชร์เคล็ดลับ ดื่มน้ำผักผลไม้สูตรนี้ประจำ วัตถุดิบแค่ 3 อย่าง จากหน้าสิวสู่หน้าใส](https://www.khaosod.co.th/wpapp/uploads/2024/11/acne1107-1w.jpg "สาวแชร์เคล็ดลับ ดื่มน้ำผักผลไม้สูตรนี้ประจำ วัตถุดิบแค่ 3 อย่าง จากหน้าสิวสู่หน้าใส")](https://www.khaosod.co.th/wpapp/uploads/2024/11/acne1107-1w.jpg)

**สาวแชร์เคล็ดลับ ดื่มน้ำผักผลไม้สูตรนี้ประจำ วัตถุดิบง่าย ๆ ใช้เพียง 3 อย่าง จากหน้าสิวกลายเป็นหน้าใส**

เป็นไวรัลไม่น้อย เมื่อ “คริสติน่า เหงียน” อินฟลูเอนเซอร์สาวสายความงาม ออกมาแชร์เคล็ดลับการดูแลผิว โดยอิงจากประสบการณ์ของเธอเอง หลังจากเผชิญปัญหาสิวมา 7ปี ในที่สุดก็พบวิธีรักษาสิวด้วยวัตถุดิบจากธรรมชาติ

โดยเธอมีสูตรน้ำผักผลไม้ที่ดื่มเป็นประจำ ส่วนผสมมีเพียง 3 อย่างได้แก่ ขึ้นฉ่าย สับปะรด และขิงเท่านั้น ซึ่งเครื่องดื่มนี้ไม่เพียงช่วยให้ผิวหน้าใสแข็งแรง แต่ยังช่วยเรื่องระบบขับถ่ายอีกด้วย

ขอบคุณที่มา thuytien\_x

วิธีทำก็ง่ายเช่นกัน เพียงล้างและหั่นส่วนผสมเป็นชิ้นเล็ก ๆ จากนั้นใส่ในเครื่องปั่นจนกลายเป็นน้ำเหลว ๆ สามารถเทใส่แก้ว หรือเทใส่ขวดเพื่อเก็บไว้ดื่ม แต่เธอแนะนำให้เก็บไว้เพียง 2-3 วัน หากต้องการเก็บนานกว่านี้ แนะนำให้คั้นน้ำขึ้นฉ่ายและสับปะรดแยกกัน

ขอบคุณที่มา thuytien\_x

สำหรับผักและผลไม้ทั้ง 3 ชนิด เป็นที่รู้กันว่ามีประโยชน์มากมายต่อสุขภาพผิว “ขึ้นฉ่าย” อุดมไปด้วยสารต้านอนุมูลอิสระที่ช่วยลดการอักเสบ “สับปะรด” มีโบรมีเลนซึ่งเป็นเอนไซม์ธรรมชาติที่มีคุณสมบัติต้านการอักเสบและช่วยให้ผิวแข็งแรงได้ และ “ขิง” มีคุณสมบัติต้านการอักเสบช่วยรักษาและป้องกันสิวบางชนิดได้