---
layout: post
code: "ART2411021013O6XQMD"
origin_url: "https://www.khaosod.co.th/special-stories/news_9487612"
image: "https://github.com/user-attachments/assets/d4352737-760b-48cb-ace2-b994f02cb848"
title: "ไลน์ ประเทศไทย แจงปมร้านกาแฟดังถูกแฮก ส่งลิงก์ให้ลูกค้ากด"
description: "ไลน์ ประเทศไทย แจงปมร้านกาแฟดังถูกแฮก ส่งลิงก์ให้ลูกค้ากด พบไม่ได้เกิดจากการเข้าถึงระบบเซิร์ฟเวอร์ของไลน์ โดยตรง "
category: "SPECIAL_STORIES"
language: "th"
date: 2024-11-02T10:17:27.276Z
---

# ไลน์ ประเทศไทย แจงปมร้านกาแฟดังถูกแฮก ส่งลิงก์ให้ลูกค้ากด

[![ไลน์ ประเทศไทย แจงปมร้านกาแฟดังถูกแฮก ส่งลิงก์ให้ลูกค้ากด](https://www.khaosod.co.th/wpapp/uploads/2024/11/coffee3.jpg "ไลน์ ประเทศไทย แจงปมร้านกาแฟดังถูกแฮก ส่งลิงก์ให้ลูกค้ากด")](https://www.khaosod.co.th/wpapp/uploads/2024/11/coffee3.jpg)

**ไลน์ ประเทศไทย แจงปมร้านกาแฟดังถูกแฮก ส่งลิงก์ให้ลูกค้ากด พบไม่ได้เกิดจากการเข้าถึงระบบเซิร์ฟเวอร์ของไลน์ โดยตรง**

จากกรณีที่ ร้านกาแฟชื่อดัง Black Canyon ได้ออกมาโพสต์ข้อความว่า ได้มีการส่งข้อความผ่านไลน์ และส่งลิงก์ที่ไม่ถูกต้องไป จึงเตือนไม่ให้กดลิงก์ และเร่งประสานงานกับบริษัทไลน์ เพื่อระงับการส่งข้อความที่ไม่ถูกต้องเหล่านั้น

ล่าสุด ไลน์ ประเทศไทย ได้ชี้แจงกรณีดังกล่าว โดยว่า จากกรณีที่บัญชีทางการของ Black Canyon Coffee ถูกเข้าถึงโดยไม่ได้รับอนุญาต และได้เผยแพร่ข้อความและลิงก์แปลกปลอมเพื่อให้ผู้ติดตามทำตาม

เบื้องต้น ไลน์ ได้ตรวจสอบและติดตามสถานการณ์ พบว่าเหตุการณ์ดังกล่าวไม่ได้เกิดจากการเข้าถึงระบบเซิร์ฟเวอร์ของไลน์ โดยตรงแต่อย่างใด

ทั้งนี้ ในฐานะผู้ให้บริการแพลตฟอร์ม ทีมงานได้ติดต่อไปยังแบรนด์ผู้ใช้บริการบัญชีทางการดังกล่าว เพื่อให้คำปรึกษาและแนะนำวิธีการรับมืออย่างใกล้ชิด เพื่อแก้ไขและป้องกันต่อไป

ไลน์ ประเทศไทย แจงปมร้านกาแฟดังถูกแฮก ส่งลิงก์ให้ลูกค้ากด