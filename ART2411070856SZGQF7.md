---
layout: post
code: "ART2411070856SZGQF7"
origin_url: "https://www.khaosod.co.th/special-stories/news_9494915"
image: "https://github.com/user-attachments/assets/5fa1ba63-b49c-4e1b-87f3-9ac6deaf6d98"
title: "'อ.เจษฎ์' เฉลยแล้ว 'ผีนางรำ' โผล่มาอีกตัว ของจริง หรือแค่ตัดต่อ"
description: "จริงหรือเค้ก? อ.เจษฎ์ เฉลยแล้ว 'ผีนางรำ' โผล่มาอีกตัว ชัดมากจนขนลุก เทียบชัดของจริง VS ตัดต่อ รู้ที่มาตัวเดียวกันเป๊ะ"
category: "SPECIAL_STORIES"
language: "th"
date: 2024-11-07T09:05:56.145Z
---

# 'อ.เจษฎ์' เฉลยแล้ว 'ผีนางรำ' โผล่มาอีกตัว ของจริง หรือแค่ตัดต่อ

[!['อ.เจษฎ์' เฉลยแล้ว 'ผีนางรำ' โผล่มาอีกตัว ของจริง หรือแค่ตัดต่อ](https://www.khaosod.co.th/wpapp/uploads/2024/11/ghost071167-6.jpg "'อ.เจษฎ์' เฉลยแล้ว 'ผีนางรำ' โผล่มาอีกตัว ของจริง หรือแค่ตัดต่อ")](https://www.khaosod.co.th/wpapp/uploads/2024/11/ghost071167-6.jpg)

**จริงหรือเค้ก? อ.เจษฎ์ เฉลยแล้ว ‘ผีนางรำ’ โผล่มาอีกตัว ชัดมากจนขนลุก เทียบชัดของจริง VS ตัดต่อ รู้ที่มาตัวเดียวกันเป๊ะ**

จากกระแสฮือฮามีพระรูปหนึ่ง ออกมาโพสต์ภาพถ่ายจากวัดนาแก ต.ห้วยอ้อ อ.ลอง จ.แพร่ ระบุว่า **“ผีเปรตมีจริง บุญบาปมีจริง”** โดยในภาพจะมีเงาสีดำ ๆ สูงใหญ่ ซึ่งหลายคนก็ถกสนั่น ตีความว่า นี่อาจเป็นเปรต

ก่อนที่ **“ดร.เจษฎา เด่นดวงบริพันธ์”** อาจารย์ประจำภาควิชาชีววิทยา คณะวิทยาศาสตร์ จุฬาลงกรณ์มหาวิทยาลัย ออกมาไขข้อสงสัยเรื่องนี้ ว่าเป็นเพียงภาพตัดต่อ พร้อมกับเทียบภาพ **‘ผีเปรต’** จากหน้าปกหนังสือ เห็นได้ชัดว่าเป็นโครงร่างเดียวกัน

**อ่านต่อ :** [อ.เจษฎ์ แจงแล้ว พระวัดดัง จ.แพร่ ถ่ายภาพติด “ผีเปรต” ก็แค่ภาพตัดต่อ](https://www.khaosod.co.th/special-stories/news_9492058)

[![](https://www.khaosod.co.th/wpapp/uploads/2024/11/ghost071167-8.jpg)](https://www.khaosod.co.th/wpapp/uploads/2024/11/ghost071167-8.jpg)

ไม่เพียงแค่นั้น ล่าสุด **“อ.เจษฎ์”** ได้ออกมาเคลื่อนไหว เผยข้อมูลล่าสุด **“นอกจากผีเปรต ยังมีผีนางรำด้วย”**

หลังที่มีผู้สื่อข่าวถ่ายภาพถ่ายติดวิญญาณจากวัดแห่งหนึ่งใน จ.แพร่ ซึ่งเป็น **“ผีนางรำ”** ที่พระถ่ายได้ โดยมีข้อความว่า

“นอกจากผีเปรต ยังมีผีนางรำด้วยครับ

เท่าที่ดูภาพ ‘ผีนางรำ’ นี้ ก็คล้ายๆ ภาพตัดต่อเหมือนกันนะ เหมือนเอาภาพพวกนางรำ (แต่งตัวยังกับมาจากละคร) ตั้งใจจะมาซ้อนลงไปตรงนั้น และทำให้มันเบลอๆ หน่อย หรือถ้าลงทุนมากกว่านั้น ก็หาคนมาจัดฉากถ่ายแถวนั้น ก็ได้นะครับ .. ซึ่งวิธีพิสูจน์ ก็คงต้องเอาไฟล์ภาพที่เป็นต้นฉบับ ไปให้ผู้เชี่ยวชาญดูครับ

**ล่าสุด หาจนเจอแล้วครับ!! เป็นภาพจากละครเรื่อง ‘วังนางโหง’ นางเอกของเรื่อง ซึ่งแสดงโดย คุณเปรี้ยว ทัศนียา กำลังร่ายรำอยู่บนเรือ ดังนั้นคอนเฟิร์มได้ ว่านอกจากภาพผีเปรตที่ถูกตัดต่อแล้ว ยังมีภาพผีนางรำ ที่ถูกตัดต่อด้วยครับ”**



