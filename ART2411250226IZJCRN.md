---
layout: post
code: "ART2411250226IZJCRN"
origin_url: "https://www.khaosod.co.th/entertainment/news_9519100"
image: "https://github.com/user-attachments/assets/0f64b9c9-e41a-4cd4-aad1-223c5334fadc"
title: "ข่าวสดมิวสิค - ‘BOYdPOD’ทำอัลบั้มในรอบ16ปี ส่ง‘BOYdPOD//OST’ประเดิม‘เลย’"
description: "ข่าวสดมิวสิค - ‘BOYdPOD’ทำอัลบั้มในรอบ16ปี ส่ง‘BOYdPOD//OST’ประเดิม‘เลย’ ที่ พาทุกคนย้อนเวลากลับไปหาความทรงจำอันแสนหวาน จากแรงบันดาลใจในยุค 80s"
category: "ENTERTAINMENT"
language: "th"
date: 2024-11-25T02:57:09.690Z
---

# ข่าวสดมิวสิค - ‘BOYdPOD’ทำอัลบั้มในรอบ16ปี ส่ง‘BOYdPOD//OST’ประเดิม‘เลย’

[![ข่าวสดมิวสิค - ‘BOYdPOD’ทำอัลบั้มในรอบ16ปี ส่ง‘BOYdPOD//OST’ประเดิม‘เลย’](https://www.khaosod.co.th/wpapp/uploads/2024/11/boy-3.jpg "ข่าวสดมิวสิค - ‘BOYdPOD’ทำอัลบั้มในรอบ16ปี ส่ง‘BOYdPOD//OST’ประเดิม‘เลย’")](https://www.khaosod.co.th/wpapp/uploads/2024/11/boy-3.jpg)

ข่าวสดมิวสิค – ‘BOYdPOD’ทำอัลบั้มในรอบ16ปี ส่ง‘BOYdPOD//OST’ประเดิม‘เลย’ พาทุกคนย้อนเวลากลับไปหาความทรงจำอันแสนหวาน

**โคจรมอบความสุขให้คนฟังอีกครั้งในรอบ 16 ปี** สำหรับ 2 ศิลปินคุณภาพ **‘BOYdPOD’ หรือ ‘บอย โกสิยพงษ์’ กับ ‘ป๊อด’ ธนชัย อุชชิน** ล่าสุดปล่อยเพลง “เลย” จากอัลบั้มใหม่ “BOYdPOD//OST” ที่พาทุกคนย้อนเวลากลับไปหาความทรงจำอันแสนหวาน จากแรงบันดาลใจในยุค 80s กับภาพยนตร์สุดคลาสสิคที่ยังคงบันทึกอยู่ในภาพความทรงจำในใจ

![](https://www.khaosod.co.th/wpapp/uploads/2024/11/BoydPod-1.jpg)

ถ่ายทอดเรื่องราวความคิดถึง ความรัก และการค้นหาตัวเองผ่านเนื้อเพลงที่ลึกซึ้งกินใจ ผสานท่วงทำนองเมโลดี้ในสไตล์ POP ที่ฟังง่าย พาร์ตมิวสิควิดีโอเป็นการนำฉากประทับใจจากภาพยนตร์ **“ดอกไม้กับนายกระจอก”** มาใช้บอกเล่าเรื่องราวความรัก โดยได้รับอนุญาตจาก Giant Film และ House of M

‘บอย’ เผยว่า “_เป็นเมจิกโมเมนต์มาก หลังเจอป๊อดบนเวที BOYd+NOP FAMILY CHRISTMAS FUN FEST 2023 แล้วดันเกิดเคมีบางอย่าง ทำให้ผมมีพลังมีแรงบันดาลใจอยากทำเพลงร่วมกับป๊อดอีกครั้ง ซึ่งแรงบันดาลใจอัลบั้ม BOYdPOD//OST มาจากภาพยนตร์ที่อยู่ในความทรงจำของผม ที่สำคัญต้องยกเครดิตให้วง Polycat ที่เป็นศิลปินกลุ่มแรกบุกเบิกจับคู่เพลงร่วมสมัยกับภาพยนตร์เก่าในประเทศไทย_”

‘ป๊อด’ เล่าเสริม “ผมเซอร์ไพรส์มากที่พี่บอยชวนทำอัลบั้ม BOYdPOD บนเวทีคอนเสิร์ต ผมพร้อมและรอคอยมาตลอด จากครั้งที่แล้วที่ได้ร่วมทำอัลบั้มด้วยกันมันเหมือนเป็นอีกหนึ่งผลงานมาสเตอร์พีชในชีวิต ที่สำคัญอัลบั้มนี้ผมเห็นพลังและแพสชั่นจากพี่บอยมาก ผมเลยรู้สึกตื่นเต้นที่ได้กลับมาทำเพลงอีกครั้งร่วมกับพี่บอย”

ADVERTISEMENT

![](https://www.khaosod.co.th/wpapp/uploads/2024/11/BoydPod-7.jpg)

ชม Lyric Video เพลง “เลย” จากอัลบั้ม “BOYdPOD//OST” ได้ทาง Youtube : BOYd KOSIYABONG Official พร้อมรับฟังเพลงผ่านทุกช่องทางมิวสิคสตรีมมิ่งแพลตฟอร์ม