---
layout: post
code: "ART24110806520KWZ7N"
origin_url: "https://www.khaosod.co.th/sports/news_9496173"
image: "https://github.com/user-attachments/assets/87c923d3-5dd3-42dd-aa21-9114edc2ce5b"
title: "ไปกันต่อ! วิว กุลวุฒิ อัดหนุ่มจีน ลิ่วรอบรองแบดโคเรีย มาสเตอร์ส"
description: "การแข่งขันแบดมินตันรายการ โคเรีย มาสเตอร์ส 2024 รายการระดับเวิลด์ทัวร์ ซูเปอร์ 300 ชิงเงินรางวัลรวม 210,000 หรือประมาณ 7,140,000 บาท ที่เมืองอิกซัน"
category: "SPORTS"
language: "th"
date: 2024-11-08T06:56:37.066Z
---

# ไปกันต่อ! วิว กุลวุฒิ อัดหนุ่มจีน ลิ่วรอบรองแบดโคเรีย มาสเตอร์ส

[![ไปกันต่อ! วิว กุลวุฒิ อัดหนุ่มจีน ลิ่วรอบรองแบดโคเรีย มาสเตอร์ส](https://www.khaosod.co.th/wpapp/uploads/2024/11/view-2.jpg "ไปกันต่อ! วิว กุลวุฒิ อัดหนุ่มจีน ลิ่วรอบรองแบดโคเรีย มาสเตอร์ส")](https://www.khaosod.co.th/wpapp/uploads/2024/11/view-2.jpg)

การแข่งขันแบดมินตันรายการ โคเรีย มาสเตอร์ส 2024 รายการระดับเวิลด์ทัวร์ ซูเปอร์ 300 ชิงเงินรางวัลรวม 210,000 หรือประมาณ 7,140,000 บาท ที่เมืองอิกซัน ประเทศเกาหลีใต้ เมื่อวันที่ 8 พ.ย. ที่ผ่านมา เป็นการแข่งขันในรอบ 8 คนสุดท้าย

ประเภทชายเดี่ยว “วิว” กุลวุฒิ วิทิตศานต์ มือวางอันดับ 1 ของรายการ มืออันดับ 5 ของโลก ลงสนามพบกับ หลิว เหลียง มือ 131 ของโลกจากจีน

ผลปรากฎว่า วิว กุลวุฒิ เอาชนะไปได้แบบไม่ยากเย็น 2 เกมรวด 21-15 และ 21-11 ผ่านเข้าสู่รอบรองชนะเลิศโดยจะเข้าไปพบกับ คีแรน จอร์จ นักแบดมินตันจากอินเดียต่อไป

ด้านประเภทคู่ผสม “ไตเติ้ล” รุษฐนภัค อูปทอง และ “เจน” เฌอย์ณิชา สุดใจประภารัตน์ คู่มืออันดับ 31 ของโลก ต้านไม่ไหวก่อนแพ้ เดยัน เฟอร์ดินานยาห์ กับ กลอเลีย เอ็มมานูเอล วิดจาจา คู่มืออันดับ 12 ของโลกจากอินโดนีเซีย 0-2 เกม 18-21,12-21 ยุติเส้นทางไว้ที่รอบนี้