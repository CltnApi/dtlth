---
layout: post
code: "ART2411181007UIT2KE"
origin_url: "https://www.khaosod.co.th/sports/news_9510971"
image: "https://github.com/user-attachments/assets/43a7f08e-afa3-4b00-bc38-8bb8a9753962"
title: "โรนัลโด R9 ประกาศชิงนายก ฟุตบอล บราซิล - แย้มดึง เป๊ป คุมทีมชาติกู้ศรัทธา"
description: "โรนัลโด R9 ตำนานนักเตะทีมชาติบราซิล ประกาศลงชิงตำแหน่งประธานสหพันธ์ฟุตบอลบราซิล เผยแผนกอบกู้ศรัทธาแฟนบอลด้วยการพา แซมบ้า คว้าแชมป์ฟุต"
category: "SPORTS"
language: "th"
date: 2024-11-18T10:17:02.338Z
---

# โรนัลโด R9 ประกาศชิงนายก ฟุตบอล บราซิล - แย้มดึง เป๊ป คุมทีมชาติกู้ศรัทธา

[![โรนัลโด R9 ประกาศชิงนายก ฟุตบอล บราซิล - แย้มดึง เป๊ป คุมทีมชาติกู้ศรัทธา](https://www.khaosod.co.th/wpapp/uploads/2024/11/Ronaldo1.jpg "โรนัลโด R9 ประกาศชิงนายก ฟุตบอล บราซิล - แย้มดึง เป๊ป คุมทีมชาติกู้ศรัทธา")](https://www.khaosod.co.th/wpapp/uploads/2024/11/Ronaldo1.jpg)

โรนัลโด R9 ตำนานนักเตะทีมชาติบราซิล ประกาศลงชิงตำแหน่งประธานสหพันธ์ฟุตบอลบราซิล เผยแผนกอบกู้ศรัทธาแฟนบอลด้วยการพา แซมบ้า คว้าแชมป์ฟุตบอลโลก ที่รอคอยมานานนับตั้งแต่ปี 2002

โรนัลโด นาซาริโอ ไอคอนฟุตบอลบราซิล ซึ่งเคยค้าแข้งกับทีมยักษ์ทั้งบาร์เซโลน่า, เรอัล มาดริด, อินเตอร์ มิลาน, เอซี มิลาน ปัจจุบันนั่งในตำแหน่งผู้บริหารทีมเรอัล บายาโดลิด และ ถือหุ้นใหญ่ ครูไซโร ทีมในบราซิล เดินหน้าลงชิงตำแหน่งประธานสหพันธ์ฟุตบอลบราซิล (CBF)

โดยหนึ่งในแผนงานที่ใช้หาเสียงคือการพา เป๊ป กวาร์ดิโอล่า กุนซือชาวสเปนของ แมนฯซิตี้ มาเป็นผู้จัดการทีมชาติบราซิล เพื่อกอบกู้ศักดิ์ศรีของ ทีมชาติบราซิล หลังร้างราจากตำแหน่งแชมป์ฟุตบอลโลกมาเนิ่นนานแล้วกว่า 22 ปี แถมยังเจอความพ่ายแพ้ย่อยยับอับจนที่สุดหลังพ่ายคาบ้านให้ เยอรมนี 1-7 ในรอบรองฯ ฟุตบอลโลก ปี 2014

สำหรับ เป๊ป กวาร์ดิโอล่า ยังไม่มีแผนต่อสัญญากับ แมนฯซิตี้ ที่พาทีมคว้าแชมป์ได้ทุกๆฤดูกาล หลังสัญญาฉบับปัจจุบันจบลง และทั้งสองมีความสนิทสนมกันเป็นทุนเดิมสมัยเล่นให้ บาร์เซโลน่า ด้วยกัน อีกทั้ง โดริวัล จูเนียร์ กุนซือคนปัจจุบันยังไม่สามารถพาบราซิลโชว์ฟอร์มได้ดีนัก