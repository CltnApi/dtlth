---
layout: post
code: "ART2411230613PR13CE"
origin_url: "https://www.khaosod.co.th/entertainment/news_9518027"
image: "https://github.com/user-attachments/assets/8bffdf43-e13d-4ee8-bcb2-5da2241d88f4"
title: "อาลัย 'ซองยง' นักแสดงตลกชื่อดัง จากช่อง Threecombo เสียชีวิตแล้ว"
description: "ช่อง Threecombo แจ้งข่าวเศร้า 'ซองยง' นักแสดงตลกชื่อดัง เสียชีวิตแล้ว ในวัย 35 ปี แฟนคลับแห่อาลัย ชีวิตกำลังรุ่ง"
category: "ENTERTAINMENT"
language: "th"
date: 2024-11-23T06:38:14.237Z
---

# อาลัย 'ซองยง' นักแสดงตลกชื่อดัง จากช่อง Threecombo เสียชีวิตแล้ว

[![อาลัย 'ซองยง' นักแสดงตลกชื่อดัง จากช่อง Threecombo เสียชีวิตแล้ว](https://www.khaosod.co.th/wpapp/uploads/2024/11/ks231167-6.jpg "อาลัย 'ซองยง' นักแสดงตลกชื่อดัง จากช่อง Threecombo เสียชีวิตแล้ว")](https://www.khaosod.co.th/wpapp/uploads/2024/11/ks231167-6.jpg)

**ช่อง Threecombo แจ้งข่าวเศร้า ‘ซองยง’ นักแสดงตลกชื่อดัง เสียชีวิตแล้ว ในวัย 35 ปี แฟนคลับแห่อาลัย ชีวิตกำลังรุ่ง**

นับเป็นข่าวเศร้าวงการเกาหลี เมื่อ ช่อง YouTube **“Threecombo”** ได้ออกมาแจ้งข่าวการจากไปของ **“Sung Yong”** (ซองยง ) นักแสดงตลก – ยูทูปเบอร์ วัย 35 ปี

[![](https://www.khaosod.co.th/wpapp/uploads/2024/11/ks231167.jpg)](https://www.khaosod.co.th/wpapp/uploads/2024/11/ks231167.jpg)

โดยภายในช่อง Threecombo ระบุว่**า “สวัสดี นี่คือ Threecombo เราขอแจ้งข่าวนี้แก่ทุกท่านด้วยความเสียใจอย่างยิ่ง ที่ต้องแจ้งให้คุณทราบว่า ซองยง ที่รักของเราได้จากโลกนี้ไปแล้ว**

เราหวังว่าสมาชิกของเราทุกคนที่รัก ซองยงจะอธิษฐานเผื่อเขาเพื่อที่ซองยงจะได้ไปอยู่ในสถานที่ดีๆและเราขอไม่เปิดเผยรายละเอียดการเสียชีวิตของซองยงในครั้งนี้

สุดท้ายเราขอแสดงความเสียใจอย่างยิ่งต่อครอบครัวซองยง พิธีศพจะมีขึ้นในวันที่ 23 พฤศจิกายน ”

ADVERTISEMENT

อย่างไรก็ดี ข่าวการจากไปอย่างกะทันหันของซองยง ทำให้เกิดคลื่นช็อกไปทั่วโลก แฟนๆ และเพื่อนร่วมงานของเขากำลังโศกเศร้ากับการสูญเสียครั้งนี้

พร้อมออกมาชื่นชมความสามารถ และบุคลิกภาพที่อบอุ่นของซองยง และส่งความเสียใจไปยังครอบครัวของเขาด้วย

[![](https://www.khaosod.co.th/wpapp/uploads/2024/11/ks231167-4.jpg)](https://www.khaosod.co.th/wpapp/uploads/2024/11/ks231167-4.jpg)

ทั้งนี้ สำหรับซองยง เคยทำงานเป็นนักแสดงตลกบนเวทีแสดงตลกต่างๆ ไม่ว่าจะเป็น Kim Dae-beom Small Theater, Galgal Hall และ Yunhyeong Bin Small Theater ก่อนที่จะเบนเข็ม นำรายการตลกของเขามาแสดงบน YouTube ในปี 2018



**ที่มา :** [Threecombo](https://www.youtube.com/@threecombo/videos)