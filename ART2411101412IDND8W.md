---
layout: post
code: "ART2411101412IDND8W"
origin_url: "https://www.khaosod.co.th/sports/news_9499259"
image: "https://github.com/user-attachments/assets/5cd93b57-c476-4576-9057-e2c24b4ebf7a"
title: "แบงค็อก บุกเฉือน ขอนแก่น เก็บชัย 5 นัดติด โกยแต้มหนี บุรีรัมย์"
description: "การแข่งขันฟุตบอลรีโว ไทยลีก ฤดูกาล 2024/25 เมื่อวันที่ 10 พฤศจิกายน ขอนแก่น ยูไนเต็ด เปิดบ้านพบ ทรู แบงค็อก ยูไนเต็ด เกมนี้ผลปรากฏว่า แบงค็อก ยูไนเต็ด"
category: "SPORTS"
language: "th"
date: 2024-11-10T14:17:03.254Z
---

# แบงค็อก บุกเฉือน ขอนแก่น เก็บชัย 5 นัดติด โกยแต้มหนี บุรีรัมย์

[![แบงค็อก บุกเฉือน ขอนแก่น เก็บชัย 5 นัดติด โกยแต้มหนี บุรีรัมย์](https://www.khaosod.co.th/wpapp/uploads/2024/11/s11-2.jpg "แบงค็อก บุกเฉือน ขอนแก่น เก็บชัย 5 นัดติด โกยแต้มหนี บุรีรัมย์")](https://www.khaosod.co.th/wpapp/uploads/2024/11/s11-2.jpg)

การแข่งขันฟุตบอลรีโว ไทยลีก ฤดูกาล 2024/25 เมื่อวันที่ 10 พฤศจิกายน ขอนแก่น ยูไนเต็ด เปิดบ้านพบ ทรู แบงค็อก ยูไนเต็ด

เกมนี้ผลปรากฏว่า แบงค็อก ยูไนเต็ด ทำได้ดีกว่าเฉือนชนะ ขอนแก่น ยูไนเต็ด 3-2 เก็บขัย 5 นัดติดต่อกัน และเพิ่มเป็น 30 คะแนน จาก 13 นัด รั้งจ่าฝูง ส่วนขอนแก่น รั้งอันดับ 15 มี 7 คะแนน

ส่วนอีกคู่ ระยอง เอฟซี เปิดบ้านรับการมาเยือน บุรีรัมย์ ยูไนเต็ด โดยก่อนเกมนี้ ระยอง เอฟซี มี 11 คะแนน จาก 12 นัด รั้งอันดับ 13 ของตาราง ส่วน บุรีรัมย์ ยูไนเต็ด แชมป์เก่า มี 23 คะแนน จาก 9 นัด รั้งอันดับ 2 ของตาราง

เกมนี้ บุรีรัมย์ ยูไนเต็ด เป็นฝ่ายทำได้ดีกว่าในช่วงแรก และได้ประตูออกนำก่อน 1-0 จากจังหวะยิงไกลของ พิธิวัต สุขจิตธรรมกุล บอลพุ่งชนคานก่อนกระเด้งโดนตัว กรกฏ พิพัฒน์นัดดา ผู้รักษาประตูระยอง เข้าประตูตัวเองในนาที 26

จากนั้นเป็น ระยอง ที่เล่นได้ดีขึ้นเรื่อยๆ กระทั่งนาที 84 พีระพัฒน์ ขมิ้นทอง มาโขกพังประตูให้ระยอง ตามตีเสมอ 1-1 และเป็นทีมแรกในฤดูกาลที่ทำให้ บุรีรัมย์ เสียประตูทีมเยือน

หลังสกอร์กลับมาเท่ากัน บุรีรัมย์ กลับมาโหมบุกหนัก แต่สุดท้าย ระยอง สามารถช่วยกันป้องกันไว้ได้ ทำให้จบ 90 นาที ระยอง เอฟซี เสมอ บุรีรัมย์ ยูไนเต็ด 1-1 แบ่งกันไปทีมละแต้ม โดย ระยอง เก็บเพิ่มเป็น 12 คะแนน ส่วน บุรีรัมย์ เป็น 24 คะแนน จาก 10 นัด