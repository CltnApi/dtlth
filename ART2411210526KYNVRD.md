---
layout: post
code: "ART2411210526KYNVRD"
origin_url: "https://www.khaosod.co.th/sports/news_9514954"
image: "https://github.com/user-attachments/assets/9de7b273-c4a4-4e69-adc9-17c8b061e9a7"
title: "ฮือฮา โรนัลโด เปิดตัว MrBeast เป็นแขกรับเชิญในช่องยูทูบคนต่อไป"
description: "คริสเตียโน โรนัลโด กองหน้าซูเปอร์สตาร์ทีมชาติโปรตุเกสเปิดตัว MrBeast ยูทูบระดับโลกที่มีผู้คือแขกรับเชิญคนต่อไปซึ่งเจ้าตัวเคยแย้มว่า จะมาสร้างความฮือฮาบนโลกออนไลน์"
category: "SPORTS"
language: "th"
date: 2024-11-21T05:41:08.700Z
---

# ฮือฮา โรนัลโด เปิดตัว MrBeast เป็นแขกรับเชิญในช่องยูทูบคนต่อไป

[![ฮือฮา โรนัลโด เปิดตัว MrBeast เป็นแขกรับเชิญในช่องยูทูบคนต่อไป](https://www.khaosod.co.th/wpapp/uploads/2024/11/ronaldo-MrBeast-644.jpg "ฮือฮา โรนัลโด เปิดตัว MrBeast เป็นแขกรับเชิญในช่องยูทูบคนต่อไป")](https://www.khaosod.co.th/wpapp/uploads/2024/11/ronaldo-MrBeast-644.jpg)

**คริสเตียโน โรนัลโด กองหน้าซูเปอร์สตาร์ทีมชาติโปรตุเกสเปิดตัว MrBeast ยูทูบระดับโลกที่มีผู้คือแขกรับเชิญคนต่อไปซึ่งเจ้าตัวเคยแย้มว่า จะมาสร้างความฮือฮาบนโลกออนไลน์**

ก่อนหน้านี้ โรนัลโด ซึ่งนอกจากจะค้าแข้งอยู่แล้วนั้นยังมีการเปิดช่องยูทูบ UR · Cristiano ขึ้นมาในปีนี้ และมีผู้ติดตามแล้วถึง 67.3 ล้านคน ได้เผยว่าแขกรับเชิญคนต่อไปของช่องเชานั้นจะสร้างความฮือฮาบนโลกออนไลน์อย่างแน่นอน

ล่าสุดช่อง UR · Cristiano ได้เปิดเผยแล้วว่า แขกรับเชิญคนดังกล่าวคือ MrBeast (จิมมี โดนัลด์สัน) เจ้าของช่องยูทูบที่มีผู้ติดตามสูงถึง 331 ล้านคน โดยมีการปล่อยคลิปวีดิโอตัวอย่างออกมาเป็นที่เรียบร้อย

ทั้งนี้ คลิปสัมภาษณ์ระหว่าง คริสเตียโน โรนัลโด กับ MrBeast จะออนแอร์ให้ได้ชมกันวันนี้ (21 พ.ย.) เวลา 21.00 น. ตามเวลาประเทศไทย

ขอบคุณภาพจากอินสตาแกรม : MrBeast