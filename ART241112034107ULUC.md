---
layout: post
code: "ART241112034107ULUC"
origin_url: "https://www.khaosod.co.th/breaking-news/news_9501101"
image: "https://github.com/user-attachments/assets/23450d6d-dc7a-470c-b308-d55c7eac9c70"
title: "กลับคำให้การแล้ว เค้นสอบ อ.อ๊อด ตี่ลี่ฮวงจุ้ย เผยนำเงินไปทำอะไร"
description: "กลับคำให้การแล้ว เค้นสอบ อ.อ๊อด ตี่ลี่ฮวงจุ้ย ทั้งคืน หลังถูกกองปราบตามรวบ เผยเอาเงินผู้เสียหายไปใช้ทำอะไร อ้างยืนยัน ไม่มีเจตนาฉ้อโกง"
category: "HOT_NEWS"
language: "th"
date: 2024-11-12T03:50:27.775Z
---

# กลับคำให้การแล้ว เค้นสอบ อ.อ๊อด ตี่ลี่ฮวงจุ้ย เผยนำเงินไปทำอะไร

[![กลับคำให้การแล้ว เค้นสอบ อ.อ๊อด ตี่ลี่ฮวงจุ้ย เผยนำเงินไปทำอะไร](https://www.khaosod.co.th/wpapp/uploads/2024/11/Ti-Li-Feng-Shui-1.jpg "กลับคำให้การแล้ว เค้นสอบ อ.อ๊อด ตี่ลี่ฮวงจุ้ย เผยนำเงินไปทำอะไร")](https://www.khaosod.co.th/wpapp/uploads/2024/11/Ti-Li-Feng-Shui-1.jpg)

**กลับคำให้การแล้ว เค้นสอบ อ.อ๊อด ตี่ลี่ฮวงจุ้ย ทั้งคืน หลังถูกกองปราบตามรวบ เผยเอาเงินผู้เสียหายไปใช้ทำอะไร อ้างยืนยัน ไม่มีเจตนาฉ้อโกง**

เมื่อเวลา 10.00 น. วันที่ 12 พ.ย.2567 พ.ต.อ.มนูญ แก้วก่ำ ผกก.1 บก.ป. กล่าวถึงความคืบหน้าคดีจับกุม นายธนวันต์ จิรเจริญเวศน์ หรือ ตี่ลี่ฮวงจุ้ย หมอดูซินแสชื่อดัง ที่ก่อเหตุฉ้อโกงเงินผู้คนซื่อวัตถุมงคล

พ.ต.อ.มนูญ กล่าวว่า หลังการจับกุมพนักงานสอบสวน กก.1 บก.ป. ได้ทำการสอบปากคำผู้ต้องหาตลอดทั้งคืน ซึ่งในช่วงแรกเจ้าตัวยังคงมีท่าทียืนกรานปฏิเสธตลอดข้อกล่าวหา กระทั่งช่วงเย็นที่ผ่านมาจึงเริ่มมีท่าทีอ่อนลง และพร้อมให้รายละเอียดทางคดีเพิ่มขึ้น

พ.ต.อ.มนูญ กล่าวต่อว่า โดยเป็นการยอมรับในเชิงภาคเสธ ซึ่งขั้นตอนในการสอบปากคำใกล้เสร็จสิ้นคงเหลือเพียงการตรวจสอบคำให้การบางส่วน ซึ่งเมื่อแล้วเสร็จจะเร่งนำตัวส่งฝากขังศาลอาญาในช่วงบ่ายของวันนี้

รายงานข่าวแจ้งว่า สำหรับรายละเอียดการสอบปากคำ นายธนวันต์ ให้การภาคเสธโดยยอมรับว่าเป็นคนแนะนำให้ผู้เสียหายซื้อหินปูพื้นจากประเทศจีนเพื่อแก้เคล็ดเสริมดวงชะตาจริง แต่ไม่ได้เจตนาจะฉ้อโกง เพราะได้ทำเรื่องสั่งซื้อหินจากจีนไปแล้ว

เพียงแต่ระยะหลังติดการพนันอย่างหนัก จึงนำเงินที่ผู้เสียหายให้มาไปใช้เล่นพนันจนหมด ทำให้ขาดสภาพคล่อง ไม่มีเงินจ่ายค่าหินจากจีน จนเป็นเหตุให้เกิดเรื่องดังกล่าวขึ้นมา