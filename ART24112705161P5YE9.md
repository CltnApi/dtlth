---
layout: post
code: "ART24112705161P5YE9"
origin_url: "https://www.khaosod.co.th/special-stories/news_9523110"
image: "https://github.com/user-attachments/assets/f2ed691b-eb72-4ecf-a059-ca078681fbcc"
title: "ฮือฮา ร้านไก่ทอดชื่อดัง ออกแพ็กเกจ แก้อาถรรพ์เวรเยิน ในวงการแพทย์"
description: "ได้ผลมั้ย? ร้านไก่ทอดชื่อดัง ออกแพ็กเกจพิเศษ ล้างอาถรรพ์ ในวงการแพทย์-พยาบาล ไม่กินไก่ต้อนรับเคส โซเชียลฯ แห่รีวิวได้ผลลัพธ์สุดอึ้ง"
category: "SPECIAL_STORIES"
language: "th"
date: 2024-11-27T05:30:48.845Z
---

# ฮือฮา ร้านไก่ทอดชื่อดัง ออกแพ็กเกจ แก้อาถรรพ์เวรเยิน ในวงการแพทย์

[![ฮือฮา ร้านไก่ทอดชื่อดัง ออกแพ็กเกจ แก้อาถรรพ์เวรเยิน ในวงการแพทย์](https://www.khaosod.co.th/wpapp/uploads/2024/11/kfc271167-15.jpg "ฮือฮา ร้านไก่ทอดชื่อดัง ออกแพ็กเกจ แก้อาถรรพ์เวรเยิน ในวงการแพทย์")](https://www.khaosod.co.th/wpapp/uploads/2024/11/kfc271167-15.jpg)

**ไม่ต้องกลัวเวรเยินแล้ว? ร้านไก่ทอดชื่อดัง ออกแพ็กเกจล้างอาถรรพ์ในวงการแพทย์ ไม่กินไก่ต้อนรับเคส โซเชียลฯ แห่รีวิวได้ผลลัพธ์สุดอึ้ง**

เรียกว่าเป็นตำนานเล่าขาน ที่ถูกส่งต่อรุ่นสู่รุ่นในวงการแพทย์ สำหรับความเชื่อของการสั่งไก่ทอดร้านดัง มากินในวันที่เข้าเวร จะทำให้คนไข้มาเยอะ งานเข้าไม่หยุด หรือที่เรียกกันเป็นศัพท์ติดปากว่า **“เวรเยิน”** จนทำให้ไก่ทอดร้านดังกล่าว กลายเป็นของต้องห้ามในวอร์ด

ล่าสุด เรียกได้ว่ากำลังเป็นกระแสเป็นไวรัล เมื่อทางเพจร้านไก่ทอดชื่อดัง **“KFC”** ได้โพสต์ข้อความ ออกแพ็กเกจแบบพิเศษ ที่เขียนกล่องว่า **“นี่ไม่ใช่เคเอฟซี”** หรือข้อความอื่น ๆ ที่ปฏิเสธว่าไม่ใช่ KFC เพื่อแก้อาถรรพ์เวรเยินในวงการแพทย์พยาบาล

[![](https://www.khaosod.co.th/wpapp/uploads/2024/11/kfc271167-19.jpg)](https://www.khaosod.co.th/wpapp/uploads/2024/11/kfc271167-19.jpg)



“ใครยังกิน KFC แล้วเวรยุ่งมากองกันตรงนี้!! นี่ล่ะไอเท็มที่จะเปลี่ยนโมเมนต์เครซี่ให้เป็นโมเมนต์สุดฟิน กินไก่ชุดไหนก็ไร้กังวล ไปสั่งกันเลยยย

เฉพาะ KFC สาขาใกล้รพ. 3 สาขา

ได้แก่ รพ.พระนั่งเกล้า (J Park Avenue) ศิริราช และ สีลมเอจ

#KFC #ไก่ทอด #ชุดไก่แก้เคล็ด #วันแพทย์ไทย #เวรไม่เยิน”

งานนี้เมื่อโพสต์ดังกล่าวแชร์ออกไป ทำเอาโซเชียลฯ แห่แซวกันเป็นจำนวนมาก ขณะที่ทางบุคลากรทางการแพทย์ ออกมารีวิวประสบการณ์ ผลลัพธ์จากการรับประทานกันสนั่น

![](https://www.khaosod.co.th/wpapp/uploads/2024/11/kfc271167-20.jpg)

[![](https://www.khaosod.co.th/wpapp/uploads/2024/11/kfc271167-21.jpg)](https://www.khaosod.co.th/wpapp/uploads/2024/11/kfc271167-21.jpg)

**คอมเมนต์บางส่วน  
**  
\-ร้านนี้ไม่ขายไก่

\-ออกตั้งแต่เช้ายังไม่หยุด = =

\-ปัญหาน่าจะไม่ได้อยู่ที่บรรจุภัณฑ์นะแอด

\-เพื่อนบอกเป็นเสียงเดียวกันว่า เวรเยินกว่าเดิมค่ะ

\-แนะนำขุ่นพี่ เวลาลงทอดรบกวนมองดวงดาวสักนิดก็จะดีนะ ดูเวลาตกฟากหน่อยเหอะ สภาพอาภรรพ์เกิ๊น

\-เวรฉ่ำจ่ะ

\-เที่ยงนี้เราจะกินข้าวร้านลุง คืนนี้ KFC จะล้างอาถรรพ์ หรือเวรทั้ง รพ จะเหมือนนรกแตก เรามาดูกัน  
\-ทดลองแล้วค่ะ ได้กินตอนใกล้ลงเวร

\-รีวิวให้จากคนลองมาแล้วว่า ขอบคุณที่ฟังเสียงบุคลากรการแพทย์และแก้เคล็ดให้นะคะ แต่วันหลังไม่ต้อง

[![](https://www.khaosod.co.th/wpapp/uploads/2024/11/kfc271167-22.jpg)](https://www.khaosod.co.th/wpapp/uploads/2024/11/kfc271167-22.jpg)