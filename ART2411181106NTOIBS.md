---
layout: post
code: "ART2411181106NTOIBS"
origin_url: "https://www.khaosod.co.th/special-stories/news_9511098"
image: "https://github.com/user-attachments/assets/875c8ad4-41b7-45a1-96fc-3249ecfc0d04"
title: "สุดเศร้า ‘คุณแม่หน้านิ่ง’ ดาว TikTok ดัง เสียชีวิตแล้ว"
description: "แฟนคลับแห่ใจหาย น้องกระแต แจ้งข่าวเศร้า ‘คุณแม่หน้านิ่ง’ ดาว TikTok ดัง เสียชีวิตแล้ว หลังล้มป่วยโรคมะเร็ง"
category: "SPECIAL_STORIES"
language: "th"
date: 2024-11-18T11:11:36.460Z
---

# สุดเศร้า ‘คุณแม่หน้านิ่ง’ ดาว TikTok ดัง เสียชีวิตแล้ว

[![สุดเศร้า ‘คุณแม่หน้านิ่ง’ ดาว TikTok ดัง เสียชีวิตแล้ว](https://www.khaosod.co.th/wpapp/uploads/2024/11/momdie181167-3.jpg "สุดเศร้า ‘คุณแม่หน้านิ่ง’ ดาว TikTok ดัง เสียชีวิตแล้ว")](https://www.khaosod.co.th/wpapp/uploads/2024/11/momdie181167-3.jpg)

**แฟนคลับแห่ใจหาย น้องกระแต แจ้งข่าวเศร้า ‘คุณแม่หน้านิ่ง’ ดาว TikTok ดัง เสียชีวิตแล้ว หลังล้มป่วยโรคมะเร็ง**

เชื่อว่าใครหลายคน ต้องเคยได้เห็นคลิปของคู่แม่ลูก ทำกับข้าวแบบสู้ชีวิต ผ่านทาง TikTok [“orasa\_taiyang”](https://www.tiktok.com/@orasa_taiyang) ของน้องกระแต

โดยคาแรกเตอร์ คือลูกสาวทำอาหารแบบผิด ๆ ถูก ๆ จนแม่ต้องมาช่วย คอยห้ามเวลาจะทำผิดขั้นตอน

และชี้ให้ใส่เครื่องปรุงให้ถูก บางครั้งลูกสาวซุ่มซ่ามจนแม่ถึงกับหลุดขำก็มี ด้วยคอนเทนต์น่ารัก ๆ ของแม่ลูกคู่นี้ทำให้เรียกยอดผู้ติดตามได้มากถึง 3.4 ล้านคนเลยทีเดียว

[![](https://www.khaosod.co.th/wpapp/uploads/2024/11/momdie181167-6.jpg)](https://www.khaosod.co.th/wpapp/uploads/2024/11/momdie181167-6.jpg)



แต่ในระยะหลังคลิปในช่องมักจะมีลูกสาวคนเดียว จนหลายคนต่างเข้ามาถามหาคุณแม่กันยกใหญ่ ก่อนที่เมื่อช่วงปีใหม่ลูกสาวได้มาแจ้งข่าวว่า คุณแม่ป่วยเป็นมะเร็งปอดระยะสุดท้าย ลามไปที่สมอง จนนอนติดเตียงช่วยเหลือตัวเองไม่ได้ และได้เข้ารับการรักษาด้วยการฉายแสง

แต่หลังจากรักษาตัวมาสักระยะ คุณแม่ก็สามารถกลับมาใช้ชีวิตปกติได้แล้ว แม้ยังไม่แข็งแรงเต็มร้อยเปอร์เซ็นต์เหมือนเดิมก็ตาม

[![](https://www.khaosod.co.th/wpapp/uploads/2024/11/momdie181167-45.jpg)](https://www.khaosod.co.th/wpapp/uploads/2024/11/momdie181167-45.jpg)

ทว่าล่าสุดน้องกระแต ได้ออกมาอัปเดต พร้อมแจ้งข่าวเศร้า ถึงการจากไปอย่างไม่มีวันกลับของคุณแม่ ที่เป็นคู่ทำคอนเทนต์เสียชีวิตแล้ว

โดยระบุว่า “**คุณแม่เสียชีวิตแล้วนะคะ วันที่ 18/11/2567 ขอบคุณทุกคนที่ให้กำลังใจแม่นะคะ”**

ท่ามกลาง เมื่อแฟน ๆ ทราบข่าวเศร้า ต่างก็เข้ามาคอมเมนต์ร่วมไว้อาลัยต่อการจากไปของคุณแม่ พร้อมต่างก็ขอบคุณที่ครั้งหนึ่งคุณแม่ได้สร้างรอยยิ้มและความสุขให้กับทุกคนในโลกออนไลน์



