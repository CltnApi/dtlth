---
layout: post
code: "ART2411080511V5IPS5"
origin_url: "https://www.khaosod.co.th/breaking-news/news_9495882"
image: "https://github.com/user-attachments/assets/3e02da0b-ba27-4a1b-8fed-9dc2b9ad2a62"
title: "\"ล้างคุกรอแล้ว\" ครูปรีชา หิ้วกาแฟ-ข้าวผัด เยี่ยม ทนายตั้ม-เมีย"
description: "\"ล้างคุกรอแล้ว\" ครูปรีชา หิ้วกาแฟ-ข้าวผัด เยี่ยม ทนายตั้ม-เมีย ยัน ไม่ได้มาเยาะเย้ย แต่มาด้วยกัลยาณมิตร เผย ฟ้าลิขิตไว้ มารับน้องห้องเดียวกัน"
category: "HOT_NEWS"
language: "th"
date: 2024-11-08T05:16:40.255Z
---

# "ล้างคุกรอแล้ว" ครูปรีชา หิ้วกาแฟ-ข้าวผัด เยี่ยม ทนายตั้ม-เมีย

[!["ล้างคุกรอแล้ว" ครูปรีชา หิ้วกาแฟ-ข้าวผัด เยี่ยม ทนายตั้ม-เมีย](https://www.khaosod.co.th/wpapp/uploads/2024/11/Teacher-Preecha.jpg ""ล้างคุกรอแล้ว" ครูปรีชา หิ้วกาแฟ-ข้าวผัด เยี่ยม ทนายตั้ม-เมีย")](https://www.khaosod.co.th/wpapp/uploads/2024/11/Teacher-Preecha.jpg)

**“ล้างคุกรอแล้ว” ครูปรีชา หิ้วกาแฟ-ข้าวผัด เยี่ยม ทนายตั้ม-เมีย ยัน ไม่ได้มาเยาะเย้ย แต่มาด้วยกัลยาณมิตร เผย ฟ้าลิขิตไว้ มารับน้องห้องเดียวกัน**

เมื่อเวลา 10.40 น. วันที่ 8 พ.ย.2567 ที่กองบังคับการปราบปราม (บก.ป.) นายปรีชา ใคร่ครวญ หรือ ครูปรีชา เดินทางเข้าพบพนักงานสอบสวน บก.ปปป. เพื่อขอคัดสำนวนคดีหวย 30 ล้าน

พร้อมกันนี้ยังถือโอกาสนำกาแฟและข้าวผัดมาเยี่ยม นายษิทรา เบี้ยบังเกิด หรือทนายตั้ม และ นางปทิตตา เบี้ยบังเกิด ภรรยา 2 ผู้ต้องหาในคดีที่ถูก น.ส.จตุพร อุบลเลิศ หรือ เจ๊อ้อย ร้องเอาผิดฉ้อโกงเงิน 71 ล้านบาท

“ล้างคุกรอแล้ว” ครูปรีชา หิ้วกาแฟ-ข้าวผัด เยี่ยม ทนายตั้ม-เมีย ยัน ไม่ได้มาเยาะเย้ย แต่มาด้วยกัลยาณมิตร เผย ฟ้าลิขิตไว้ มารับน้องห้องเดียวกัน

นายปรีชา กล่าวว่า วันนี้ตนมาตามนัดที่พนักงานสอบสวนบก.ปปป. ได้นัดตนมาคัดสำนวนคดีหวย 30 ล้าน โดยเป็นคดีตั้งแต่ปี 60 ซึ่งคดีดังกล่าวเป็นคดีที่ตนเคยร้องทุกข์กับสำนักงานตำรวจแห่งชาติ

นายปรีชา กล่าวต่อว่า ซึ่งทนายตั้มเป็นทนายให้กับ ร.ต.ท.จรูญ วิมูล หรือ หมวดจรูญ แต่ตัวทนายตั้มมาล้วงความลับจากฝั่งตน โดยอาศัยความเป็นคนซื่อ ๆ ของตน และตนเชื่อว่ามีการซื้อสำนวนคดีกันเกิดขึ้นแน่นอน เพราะตอนที่ฝั่งคู่กรณีได้เอกสารสำนวนคดีนี้มา เชื่อว่าได้มาโดยไม่ชอบด้วยกฎหมาย

[![](https://www.khaosod.co.th/wpapp/uploads/2024/11/8-ปรีชา4.jpg)](https://www.khaosod.co.th/wpapp/uploads/2024/11/8-ปรีชา4.jpg)

นายปรีชา กล่าวอีกว่า ซึ่งวันนี้ก็เป็นเรื่องบังเอิญที่ทนายตั้มจะถูกนำตัวฝากขังศาล ตนจึงนำข้าวผัดและกาแฟมามอบให้กับทั้งทนายตั้มและภรรยาด้วย ยืนยันว่ามาด้วยกัลยาณมิตร และความเป็นพี่น้อง จึงมาส่งกำลังใจให้กับทางทนายตั้มและภรรยาให้สู้ให้เต็มที่



นายปรีชา กล่าวว่า และเป็นกำลังใจให้กับเจ๊อ้อยด้วย เพราะตนกับเจ๊อ้อยถูกกระทำไม่ต่างกัน ย้ำไม่ได้มีความเจ็บช้ำน้ำใจแก่ทนายตั้ม และไม่ได้มาเยาะเย้ย แต่เชื่อว่าทุกอย่างเป็นไปตามกรรมที่เกิดจากการกระทำของตนเอง

รูปถ่ายเมื่อวันที่ 10 กรกฎาคม 2567 ที่ไปเจอทนายตั้มไปพูดคุยไกลเกลี่ยคดี

นายปรีชา กล่าวอีกว่า ทั้งนี้ อยากฝากสภาทนายความให้ตรวจสอบมรรยาททนายความของทนายตั้มด้วย และอยากขอให้ทุกคนที่มีคดีความรวบรวมพยานหลักฐานไว้ให้มากที่สุด และเก็บไว้ที่ตัวเองอย่าไว้ใจใคร

[![](https://www.khaosod.co.th/wpapp/uploads/2024/11/8-ปรีชา5.jpg)](https://www.khaosod.co.th/wpapp/uploads/2024/11/8-ปรีชา5.jpg)



“พนักงานสอบสวนนัดตนมาในวันนี้ยิ่งกว่าความบังเอิญ แต่เป็นฟ้าลิขิต ถือว่ามารับน้องห้องเดียวกัน โดยตอนที่ตนเองโดนจับที่โรงเรียน ทนายตั้มเคยบอกว่าล้างคุกรอแล้ว ในวันนี้ก็อยากจะบอกทนายตั้มเหมือนกันว่าล้างคุกรอแล้วเหมือนกัน” นายปรีชากล่าว