---
layout: post
code: "ART2410310916DO0IMT"
origin_url: "https://www.khaosod.co.th/https://www.khaosod.co.th/entertainment/news_9483185"
image: "https://github.com/user-attachments/assets/fa9c3be7-dfd3-4c53-9f3f-d41e3984adfc"
title: "นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้"
description: "นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน เผยเป็นปัญหาเพื่อน ไม่มีใครเป็นกาวใจให้ได้ อาจกลับมาคุยกันได้ แต่ต้องใช้เวลา รับหนักใจตอบคำถามแทน"
category: "ENTERTAINMENT"
language: "th"
date: 2024-10-31T11:27:34.268Z
---

# นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้

**นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน เผยเป็นปัญหาเพื่อน ไม่มีใครเป็นกาวใจให้ได้ อาจกลับมาคุยกันได้ แต่ต้องใช้เวลา รับหนักใจตอบคำถามแทน**
หลังจากที่มีกระแสข่าว 2 เพื่อนซี้นักร้องดังยุค 90 **เต๋า สมชาย** กับ **มอส ปฏิภาณ** ทะเลาะกัน ถึงขั้นประกาศเลิกคบ แต่ก็ยังไม่มีใครออกมาพูดถึงเรื่องนี้อย่างชัดเจน ล่าสุด **นุ๊ก สุทธิดา** ได้ออกมาเปิดเผยเรื่องนี้ในฐานะที่เป็นน้องคนสนิทของเต๋า
![นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้](https://github.com/user-attachments/assets/4da3bcf7-0780-4aa4-9b66-a5181cc272c9)
**เรื่องที่คนบอกว่าทำไมเราไม่เป็นกาวใจให้มอส-เต๋า?**  
“ไม่ใช่ไม่อยากเป็นหรอก แต่มันเป็นไม่ได้ พี่ยุ้ย (ภรรยาเต๋า) ก็เป็นไม่ได้ ต้องบอกว่านิสัยพี่เต๋าเขาไม่ได้ฟังใคร เขามีความคิดเป็นของเขาเองชัดเจน แล้วเวลาเขาตัดสินใจหรือจะทำอะไร ไม่มีใครเตือนหรือพูดอะไรได้นะ ส่วนมากจะเป็นการรับฟัง แต่โดยรวมเขาก็เป็นคนมีเหตุผลและตัดสินใจในเชิงที่ดี แต่คนเราร้อยเรื่องก็อาจจะมีเรื่องที่พลาดบ้าง เวลาเราพูดอะไรบางทีแกก็งอน เราก็เลยรู้สึกว่าบางเรื่อง บางอย่างก็ไม่ใช่เรื่องที่เราต้องพูด
![นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้](https://github.com/user-attachments/assets/60774995-fbbd-49b6-b997-c01884267b93)
แต่ถ้าเขาโทรมาหรือพูดอะไรเราจะรับฟังเสมอ เราก็รักเขานะ เพราะเราอยู่กันมาตั้งแต่อายุ 14 แต่นุ๊กก็ไม่เคยจะเข้าข้างเพื่อนในทางที่ผิดนะคะ อะไรที่เรารับฟังก็รับฟัง แต่อะไรที่มันเยอะไปก็มีพูดบ้าง แต่พูดได้เท่าที่พูด เพราะบางทีเราก็ไม่ใช่คนในครอบครัวเขา ก็พูดได้แค่ระดับนึง แต่ถามในความรู้สึกของนุ๊กมองว่าพี่เต๋าเขาเป็นคนจริงใจ เป็นคนรักแรง เขารักพี่มอสมาก เขาเคยเล่าให้นุ๊กฟังว่าสนิทกันมาตั้งแต่ครอบครัวพี่มอส เขารักพี่มอสมาก
ADVERTISEMENT
![นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้](https://github.com/user-attachments/assets/72ea2328-1d8a-45c4-afb0-bfc128404e74)
แต่นุ๊กไม่เคยคุยกับพี่มอสแบบสนิทสนมขนาดนั้น เพราะเพิ่งเจอกันปีเดียว แต่นุ๊กก็ดูว่าเขาเป็นคนรอมชอม ทั้งที่ลึกๆ เขาอาจจะอยากพูดก็ได้ นุ๊กก็เลยคิดว่าเดี๋ยวก็คงดีกันแหละ เพราะมันเหมือนคนรักแรงเกลียดแรง เดี๋ยวงอนกันแป๊บเดียว เพราะด้วยลึกๆ ที่นุ๊กฟังพี่เต๋าเล่าคือเขาก็รักพี่มอส ก็เลยคิดว่าพอมันหายงอนกันแล้ว ความรักก็จะกลับมาเหมือนเดิม เพียงแค่รอจังหวะ เพราะพี่มอสเขาไม่ใช่คนที่อยากจะไฟว้ อยากจะรบอยู่แล้ว เขาก็ยิ้มๆ สบายๆ”
**เรารู้ถึงปัญหาจริงๆ มั้ย?**  
“เขาก็มีพูดบ้าง แต่เอาจริงๆ ไม่ได้อยากฟังแบบวิเคราะห์เจาะลึก เราก็ฟังผ่านๆ เพราะมันก็มีหลายอย่างที่เราก็ไม่ได้เห็นด้วยกับเขาไปซะทุกอย่าง แต่เขาก็เป็นพี่ชายเรา วันนึงที่เขามาหาเรา เราก็ต้องยืนอยู่ข้างเขาอยู่แล้ว แต่ก็ต้องยืนแบบไม่ใช่ให้เพื่อนหลงผิด ถ้าอันไหนที่พูดได้ก็พูด ถ้าอันไหนที่พูดไม่ได้เราก็จะเงียบ แต่นุ๊กว่ามันอาจจะมีการเข้าใจอะไรผิดกันบางอย่าง มันอาจจะมีคนอื่นมาพูดอะไรหรือเปล่า ก็เป็นเรื่องการทำงานแหละค่ะ”
![นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้](https://www.khaosod.co.th/wpapp/uploads/2024/10/nook_tao_mos_301067-4.jpg)
**คิดว่าสองคนนี้จะกลับมาร่วมงานกันได้มั้ย?**  
“น่าจะคุยกันค่ะ แต่มันอาจจะไม่ใช่วันนี้ อาจจะต้องใช้เวลานิดนึง ซึ่งนักข่าวก็อยากจะถาม แต่ไม่มีใครกล้า ก็เลยต้องถามจากคนรอบข้างเขาหมดเลย (หัวเราะ) นุ๊กก็บอกพี่เต๋าว่ารู้มั้ยนุ๊กเดือดร้อนนะเนี่ย เพราะไม่มีใครกล้าถามพี่ เขาก็มาถามนุ๊ก พี่เต๋าก็บอกว่าบอกเขาเลยให้มาถามพี่เอง (หัวเราะ)”
![นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้](https://github.com/user-attachments/assets/a0302924-afaa-424c-948a-c2471699fea2)
**พี่เต๋ามาปรึกษาบ่อยมั้ย?**  
“ก็มีโทรมาบ้างเป็นช่วงๆ คือมันมีช่วงที่นุ๊กโทรถามเขาเรื่องไมโครโฟน ถามเขาเรื่องบางอย่างที่เราไม่รู้ อย่างเขาเป็นนักกีฬา เราก็ถามเรื่องครูสอนว่ายให้ลูก (หัวเราะ) เขาก็จะมีคุยบ้างเล็กน้อย แต่ไม่ได้มากมายอะไร กับพี่มอสก็ไม่ได้พูดอะไร เราก็ไม่ได้พูดกับเขา คือนุ๊กรู้สึกว่าเรื่องของพี่เต๋ากับพี่มอสมันลึกกว่าเรา นุ๊กเป็นเพื่อนร่วมงานพี่เต๋าก็จริง แต่มันก็อีกสเต็ปนึง นุ๊กไม่ได้สนิทเท่ากับที่พี่เขาสนิทกัน พี่เต๋ากับพี่มอสเป็นอีกชั้นนึง เขาสนิทกันมาก เวลาเขามีเรื่องอะไร ถ้าเขาไม่มาพูด เราก็จะไม่กล้าไปพูด มันไม่ใช่เรื่องของเรา คือเขาสนิทกันมากกว่าเราด้วยซ้ำ”
![นุ๊ก สุทธิดา ถูกกล่าวหา เป็นคนทำให้ เต๋า- มอส ทะเลาะกัน ไม่มีใครเป็นกาวใจให้ได้](https://github.com/user-attachments/assets/b60b94e6-863a-4827-881b-264bd3395300)
**หนักใจมั้ยต้องมาตอบคำถามแทน?**  
“ก็หนักใจนะคะ เพราะการที่ต้องมาพูดเรื่องของคนอื่นดีไม่ดีก็เข้าตัวเสมอ โดนมาหลายรอบแล้วค่ะ (หัวเราะ) โดยที่เราไม่ได้ทำอะไรก็กลายเป็นเข้าตัวเราก็มี ก็พูดเลยว่าตรงนี้เป็นความอึดอัดมากๆ บางทีผู้ใหญ่ได้ยินอะไรมาก็อาจจะไม่พอใจ เราก็นึกในใจว่าไม่เป็นไร ถ้าเราไม่ได้ทำก็คือไม่ได้ทำ เราไม่เคยจะยุ่งและไม่เคยอยากยุ่งด้วย ใครจะอยากให้คนตีกัน คนนึงก็ทำงานกับเรา เป็นพี่ที่ร่วมงานที่ดีมากก็คือพี่มอส อีกคนก็เป็นพี่ที่อยู่กันมานาน วันนึงจะมาให้เขาตีกันมันไม่ใช่อยู่แล้ว แต่มันมีข่าวหางเลขมาว่าต้นเหตุเป็นเพราะเราก็มี เป็นข่าวใต้น้ำ เราก็ท่องไว้ในใจ ไม่ได้ทำก็คือคืนคนนั้นไป ไม่ช้าก็เร็วค่ะ (ยิ้ม)”