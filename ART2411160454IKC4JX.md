---
layout: post
code: "ART2411160454IKC4JX"
origin_url: "https://www.khaosod.co.th/breaking-news/news_9508143"
image: "https://github.com/user-attachments/assets/19f50904-a919-484b-9fe1-e63175499179"
title: "ด่วน กองปราบ ยื่นขอหมายจับ เจ๊พัช กฤษอนงค์ แล้ว 2 ข้อหา"
description: "ด่วน กองปราบ ยื่นขอหมายจับ เจ๊พัช กฤษอนงค์ แล้ว 2 ข้อหา กรรโชกทรัพย์-ตัวกลางเรียกรับสินบน หลังบุกเรือนจำสอบ บอสพอล-บอสปัน"
category: "HOT_NEWS"
language: "th"
date: 2024-11-16T06:56:54.290Z
---

# ด่วน กองปราบ ยื่นขอหมายจับ เจ๊พัช กฤษอนงค์ แล้ว 2 ข้อหา

[![ด่วน กองปราบ ยื่นขอหมายจับ เจ๊พัช กฤษอนงค์ แล้ว 2 ข้อหา](https://www.khaosod.co.th/wpapp/uploads/2024/11/8b6a293b-622a-4ebb-b414-a18b9a3bf6e5.jpg "ด่วน กองปราบ ยื่นขอหมายจับ เจ๊พัช กฤษอนงค์ แล้ว 2 ข้อหา")](https://www.khaosod.co.th/wpapp/uploads/2024/11/8b6a293b-622a-4ebb-b414-a18b9a3bf6e5.jpg)

**ด่วน กองปราบ ยื่นขอหมายจับ เจ๊พัช กฤษอนงค์ แล้ว 2 ข้อหา กรรโชกทรัพย์-ตัวกลางเรียกรับสินบน หลังบุกเรือนจำสอบ บอสพอล-บอสปัน**

วันที่ 16 พ.ย.2567 ผู้สื่อข่าวรายงานว่า เมื่อวันที่ 15 พ.ย.ที่ผ่านมา พนักงานสอบสวน กก.2 บก.ป. ได้เข้าสอบปากคำ นายวรัตน์พล วรัทย์วรกุล หรือ “บอสพอล” กับ น.ส.ปัญจรัศม์ กนกรักษ์ธนพร หรือ บอสปัน ในเรือนจำ

เพื่อสักถามรายละเอียดทางคดีเพิ่มเติมเกี่ยวกับกรณีที่ถูก น.ส.กฤษอนงค์ สุวรรณวงศ์ หรือ เจ๊พัช ประธานอำนวยการศูนย์ประสานงานส่งเสริมเครือข่าย-ออนไลน์ เรียกเงินเพื่อแลกกับการไม่เปิดโปงธุรกิจดิไอคอน ก่อนนำมาประมวลเรื่องราวควบคู่พยานหลักฐาน

ก่อนที่ช่วงเช้าที่ผ่านมา พ.ต.อ.มิ่งมนตรี ศิริพงษ์ ผกก.กลุ่มงานสอบสวน บก.ป. จะนำหลักฐานและคำให้การของพยานในคดีทั้งหมด เข้ายื่นคำร้องต่อศาลอาญาคดีทุจริตและประพฤติมิชอบกลาง เพื่อขออนุมัติการออกหมายจับน.ส.กฤษอนงค์ หรือ เจ๊พัช

ในความผิดฐาน “กรรโชกทรัพย์” และ “ เป็นตัวกลางเรียกรับสินบน” จากการกรณีแอบอ้างเรียกเงินจากกลุ่มผู้ต้องหาเครือข่ายดิไอคอน ซึ่งขณะนี้อยู่ระหว่างการพิจารณา