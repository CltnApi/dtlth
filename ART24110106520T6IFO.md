---
layout: post
code: "ART24110106520T6IFO"
origin_url: "https://www.khaosod.co.th/lifestyle/news_9477854"
image: "https://github.com/user-attachments/assets/1630c1e3-7408-4ab3-96f0-7d2d433bb3e7"
title: "หลากหลาย - Lenovo ThinkPad | ThinkBook ใหม่ ภาคต่อโน้ตบุ๊ก AI พรีเมียม"
description: "ในงาน Lenovo Innovate World 2024 ค่ายเลอโนโว ประเทศจีน เปิดตัวผลิตภัณฑ์ใหม่ ที่ออกแบบเพื่อรองรับการทำงานในโลกแห่งอนาคต ทั้งในแง่ประสิทธิภาพการประมวลผล"
category: "LIFESTYLE"
language: "th"
date: 2024-11-01T13:06:09.601Z
---

# หลากหลาย - Lenovo ThinkPad | ThinkBook ใหม่ ภาคต่อโน้ตบุ๊ก AI พรีเมียม

[![หลากหลาย - Lenovo ThinkPad | ThinkBook ใหม่ ภาคต่อโน้ตบุ๊ก AI พรีเมียม](https://www.khaosod.co.th/wpapp/uploads/2024/10/ปก-ออนไลน์-1.jpg "หลากหลาย - Lenovo ThinkPad | ThinkBook ใหม่ ภาคต่อโน้ตบุ๊ก AI พรีเมียม")](https://www.khaosod.co.th/wpapp/uploads/2024/10/ปก-ออนไลน์-1.jpg)

ในงาน Lenovo Innovate World 2024 ค่ายเลอโนโว ประเทศจีน เปิดตัวผลิตภัณฑ์ใหม่ ที่ออกแบบเพื่อรองรับการทำงานในโลกแห่งอนาคต ทั้งในแง่ประสิทธิภาพการประมวลผล และการใช้งานปัญญาประดิษฐ์ (AI) ได้แก่

**ThinkPad X1 Carbon Gen 13 Aura Edition โน้ตบุ๊กดีไซน์พรีเมียมที่มาพร้อมหน่วยประมวลผลกลาง (CPU) รุ่นล่าสุดอย่าง Intel Core Ultra ผลิตภัณฑ์คอนเซ็ปต์อย่าง Lenovo Auto Twist AI PC proof of concept**

โน้ตบุ๊ก ThinkPad T14s Gen 6 รวมถึง ThinkBook 16 Gen 7+ ที่มี CPU จาก AMD Ryzen AI เป็นขุมพลัง และ ThinkBook 16 Gen 7 โน้ตบุ๊กพันธุ์ใหม่ที่ฉีกไปใช้ชิพ Snapdragon X Plus

เริ่มที่ Lenovo Aura Edition เป็นโน้ตบุ๊ก ThinkPad X1 Carbon Gen 13 Aura Edition ที่มีขนาดบางและน้ำหนักเบากว่า 1 กิโลกรัมตามแบบฉบับของผลิตภัณฑ์ ThinkPad

![](https://www.khaosod.co.th/wpapp/uploads/2024/10/02-11-696x392.jpg)

_เลอโนโวร่วมกับ Intel พัฒนาคุณสมบัติใช้งาน AI ทำให้ ThinkPad X1 Carbon Gen 13 Aura Edition เป็นโน้ตบุ๊กที่มีประสิทธิภาพทรงพลัง แบตเตอรี่ใช้งานได้ยาวนาน ตอบโจทย์การทำงานยุคใหม่ ผ่านเทคโนโลยีอัจฉริยะและยกระดับประสบการณ์การใช้งานให้เหนือชั้น_

โน้ตบุ๊กภายใต้ Lenovo Aura Edition มีด้วยกัน 2 รุ่น ได้แก่ ThinkPad X1 Carbon Gen 13 Aura Edition และ Lenovo Yoga Slim 7i โดยมีฟีเจอร์เด่น ได้แก่

ThinkPad X1 Carbon Gen 13 Aura Edition

**Smart Modes** ที่ปรับการทำงานเครื่องให้ตรงความต้องการของผู้ใช้ได้อย่างอัจฉริยะ ทั้งในแง่เพิ่มประสิทธิภาพการประมวลผล การนำความสามารถของ AI มาปรับใช้ในการทำงาน หรือเพื่อความบันเทิงทั่วไป และการทำงานเชิงสร้างสรรค์ อาทิ

**Shield** ที่ดูแลด้านความปลอดภัย Attention ช่วยลดการรบกวนเพื่อให้ผู้ใช้สามารถจดจ่อกับงานที่ทำอยู่ได้อย่างมีประสิทธิภาพ Collaboration มาพร้อมคุณสมบัติพิเศษต่างๆ เพิ่มประสิทธิภาพให้การประชุมออนไลน์

**Wellness** ช่วยดูแลสุขภาพจิตใจและกายที่อาจได้รับผลกระทบจากการใช้งานอุปกรณ์ดิจิทัลเป็นเวลานาน และการเข้าถึงโหมดพลังงานต่างๆ ได้รวดเร็วโดยตรงผ่านแอปพลิเคชั่น เพื่อปรับสมดุลระหว่างประสิทธิภาพและการใช้พลังงานของตัวเครื่อง

**Smart Share** ให้การแชร์ภาพระหว่างมือถือและแล็ปท็อปด้วย AI ทำได้ง่ายขึ้น โดยรองรับทั้งแพลตฟอร์ม IOS และ แอนดรอยด์ รวมถึง Smart Care ทำให้ผู้ใช้สามารถติดต่อรับความช่วยเหลือจากเลอโนโวผ่านช่องทางออนไลน์และแช็ตบอตแบบเรียลไทม์

ThinkPad X1 Carbon Gen 13 Aura Edition

ผลิตภัณฑ์ถัดมา ThinkPad X1 Carbon Gen 13 Aura Edition โน้ตบุ๊กเพื่อธุรกิจ ที่เลอโนโวพัฒนาร่วมกับ Intel โดยใช้ประสิทธิภาพจากหน่วยประมวลผล Intel Core Ultra รองรับการใช้งาน AI และจัดการพลังงานได้อย่างมีประสิทธิภาพ

ภายใต้ขุมพลังจากหน่วยประมวลผลกราฟิก (GPU) Intel Arc Xe2 graphics และ CPU รุ่น Intel Core Ultra กราฟิกการ์ด และหน่วยประมวลผลข่ายประสาท (NPU) ที่ให้การทำงานสูงสุดถึง 45+ TOPS

**ตัวแทร็กแพดได้รับการออกแบบใหม่ในแบบ Haptic TouchPad ที่มี TrackPoint 3 ปุ่ม กับหน้าจอขนาด 14 นิ้ว ความละเอียดระดับ 2.8k แบบ OLED รองรับ Dolby Vision ป้องกันแสงสะท้อน และรีเฟรชเรตสูงสุดถึง 120 เฮิร์ตซ์ (Hz)**

ขยายประสบการณ์การใช้งาน AI ด้วยปุ่ม Copilot+ PC ที่รองรับฟีเจอร์ PC5 จาก Microsoft แบตเตอรี่ขนาด 57 วัตต์ (W) ใช้งานได้ต่อเนื่องกว่า 18 ชั่วโมง คล่องตัวด้วยน้ำหนักน้อยกว่า 1 ก.ก. พร้อมเชื่อมต่อด้วย Wi-Fi 7 และตัวเลือก 5G sub-6GHz พอร์ต USB-A 2 ช่อง USB-C 2 ช่อง และ HDMI 1 ช่อง

_ดีไซน์ที่ให้ความสำคัญกับการสร้างความยั่งยืน แบตเตอรี่เปลี่ยนได้ ส่วนฝา C Cover ทำจากแมกนีเซียมรีไซเคิลร้อยละ 90 ขณะที่กล่องบรรจุภัณฑ์ทำจากเยื่อไผ่และชานอ้อย ปราศจากการใช้พลาสติกอย่างสมบูรณ์_

นอกจากนี้ ตัวเครื่องยังได้รับการการันตีประสิทธิภาพการจัดการพลังงานตามมาตรฐาน EPEAT Gold และ ENERGY STAR 9.0 ด้วย

Lenovo Auto Twist AI PC Proof of Concept

ถัดมา Lenovo Auto Twist AI PC Proof of Concept ที่เลอโนโวภูมิใจนำเสนอผลิตภัณฑ์ภายใต้แนวคิด Auto Twist AI PC โน้ตบุ๊ก AI ที่สามารถประมวลผลส่วนบุคคลและปรับการใช้งานผ่านระบบอัตโนมัติอัจฉริยะ

**หน้าจอดีไซน์ใหม่ ปรับหมุนได้อิสระด้วยระบบอัตโนมัติอย่าง Dual Degree of Freedom (หมุนตามตำแหน่งผู้ใช้งาน) เรียกว่า AI-Powered Flexibility พร้อม Smart Interaction รองรับการสั่งงานผ่านเสียง**

ฟีเจอร์ Enhanced Security ที่ฝาครอบอัจฉริยะ จะปิดหน้าจอเองอัตโนมัติเมื่อไม่มีการใช้งาน Wellness Enhancements ส่งเสริมท่านั่งทำงานที่ถูกหลักสรีรศาสตร์ และช่วยลดความตึงเครียดให้ผู้ใช้

ThinkPad T14s Gen 6 AMD

สำหรับสาวกค่าย AMD จะเป็นรุ่น ThinkPad T14s Gen 6 AMD มากับ CPU รุ่น AMD Ryzen AI ให้ประสิทธิภาพการประมวลผลเพิ่มขึ้น 3 เท่าจากสถาปัตยกรรม XDNA 2 มีระบบระบายความร้อนแบบใหม่ท้ายเครื่อง

เทคโนโลยีฟิล์ม 3M DBEF5 ช่วยเสริมประสิทธิภาพให้หน้าจอ WUXGA รองรับความสว่างได้สูงสุดถึง 400 nits อีกทั้งช่วยประหยัดพลังงาน ตำแหน่งปุ่ม Ctrl-Fn ที่มีตามมาตรฐาน และ Communication Bar ที่มีกล้องเว็บแคมความละเอียดสูง 5 ล้านพิกเซล (MP) รองรับการใช้งาน Wi-Fi 7 และ 5G sub-6GHz รวมถึงพอร์ต USB-A 2 พอร์ต TBT4 2 พอร์ต HDMI และมินิสเตอริโอ

**ขุมพลังสำหรับ AI ระดับ AMD Ryzen PRO และกราฟิก RDNA 3.5 พร้อม NPU รองรับการใช้งาน Copilot+ จาก Microsoft ประหยัดพลังงาน ด้วยการรองรับหน่วยความจำแรมสูงสุด 64 กิกะไบต์ (GB) แบบ LPDDR5x dual-channel แบตเตอรี่ใช้งานต่อเนื่องนานกว่า 17 ชั่วโมง**

สัดส่วนหน้าจอและตัวเครื่อง 16:10 ให้มุมมองสูงสุดถึงร้อยละ 88 ตัวเครื่องมาในสีดำ Deep Black หนักเพียง 1.3 ก.ก. และบางเพียง 16.9 มิลลิเมตร พร้อมวัสดุที่คำนึงต่อสิ่งแวดล้อม

ThinkBook 16 Gen 7+



ส่วน ThinkBook 16 Gen 7+ รองรับการใช้งาน AI ขั้นสูงด้วย CPU รุ่น AMD Ryzen AI 9 365 แบบ 10 คอร์ 20 เธรด ให้ประสิทธิภาพการประมวลผลด้าน AI สูงถึง 50 TOPs

กราฟิก Radeon มีดีไซน์สวยงามด้วยวัสดุเมทัล พร้อม ForcePad ขนาดใหญ่ กับหน้าจอ 16 นิ้ว ความละเอียดสูง 3.2K มีสัดส่วน screen-to-body มากถึงร้อยละ 91

_ดีไซน์คีย์บอร์ดรับกับขนาดมือผู้ใช้ ระบบเสียงจากลำโพง Dolby Atmos เพิ่มอรรถรสในการใช้งาน ตลอดจนปรับแต่งได้ง่ายด้วยพอร์ต input และ output ที่มาพร้อมระบบความปลอดภัย และ Microsoft Pluton’s chip-to-cloud technology ที่จะช่วยปกป้องอัตลักษณ์ พร้อมบริการ cryptographic_

พกพาสะดวกด้วยน้ำหนักที่เบา แต่มาพร้อมแบตเตอรี่ขนาดใหญ่ถึง 85 วัตต์ต่อชั่วโมง (Whr) ใช้งานเครื่องยาวนานกว่า 17 ชั่วโมง และรองรับการเชื่อมต่อ Wi-Fi 7

ThinkBook 16 Gen 7

**ปิดท้ายด้วย ThinkBook 16 Gen 7 โน้ตบุ๊กสายพันธุ์ใหม่ที่ใช้ขุมพลังจากชิพ Snapdragon X Plus แบบ 8 คอร์ จากค่ายควอลคอมม์ รองรับ Copilot+ AI PC ของไมโครซอฟท์ ชิพรุ่นนี้ให้ประสิทธิภาพการประมวลผลของ AI ถึง 45+ TOPs พร้อม NPU เพื่อช่วยเสริมการประมวลผล และเสริมฟีเจอร์ต่างๆ ของ AI อย่าง Meeting Assistant ให้การประชุมง่ายดายขึ้น ทั้งยังให้ AI ช่วยจัดสรรการใช้พลังงานเครื่องให้เหมาะกับแต่ละงานและการประมวลผลภาพ**

ดีไซน์เครื่องทันสมัย บางเพียง 16 ม.ม. ทัชแพดขนาดใหญ่ หน้าจอ 16 นิ้ว สัดส่วนหน้าจอต่อตัวเครื่องร้อยละ 91.3 พร้อมลำโพง Lenovo Pro Sound และระบบเสียง Dolby Atmos

ใช้งานได้ยาวนานต่อเนื่องด้วยแบตฯ ขนาด 84 Whr รองรับการใช้งานแอปพลิเคชั่นทั้งแบบ ARM 64 และกลุ่ม X86/X64 (ซอฟต์แวร์บนพีซีทั่วไป)

**มาตรฐานความปลอดภัยในระดับองค์กร พร้อมใช้งานสำหรับธุรกิจด้วยระบบรักษาความปลอดภัย และฟีเจอร์ในตัวเครื่อง ในระดับที่ลึกกว่าระบบปฏิบัติการ พร้อมเทคโนโลยี Microsoft Pluton’s chip-to-cloud ที่ช่วยปกป้องอัตลักษณ์และบริการ cryptographic ด้วยอีกขั้น**

**ทีมข่าวสดไอที**  
_ภาพ-เลอโนโว_