---
layout: post
code: "ART24110503527Z73A4"
origin_url: "https://www.khaosod.co.th/special-stories/news_9490492"
image: "https://github.com/user-attachments/assets/2707afc3-d09e-4d11-9024-cdafa3a45031"
title: "กรมอุตุนิยมวิทยา อัพเดตพยากรณ์ฝน 10 วัน 5-14 พ.ย.นี้ ฝนฟ้าคะนอง จับตาพายุโซนร้อนหยินซิ่ง"
description: "กรมอุตุนิยมวิทยา อัพเดตพยากรณ์ฝน 10 วัน 5-14 พ.ย.นี้ ยังมีฝนฟ้าคะนอง ก่อนอากาศเย็นลง จับตาพายุโซนร้อนหยินซิ่ง ยังต้องติดตามสถานการณ์"
category: "SPECIAL_STORIES"
language: "th"
date: 2024-11-05T03:59:54.962Z
---

# กรมอุตุนิยมวิทยา อัพเดตพยากรณ์ฝน 10 วัน 5-14 พ.ย.นี้ ฝนฟ้าคะนอง จับตาพายุโซนร้อนหยินซิ่ง

[![กรมอุตุนิยมวิทยา อัพเดตพยากรณ์ฝน 10 วัน 5-14 พ.ย.นี้ ฝนฟ้าคะนอง จับตาพายุโซนร้อนหยินซิ่ง](https://www.khaosod.co.th/wpapp/uploads/2024/11/strom.jpg "กรมอุตุนิยมวิทยา อัพเดตพยากรณ์ฝน 10 วัน 5-14 พ.ย.นี้ ฝนฟ้าคะนอง จับตาพายุโซนร้อนหยินซิ่ง")](https://www.khaosod.co.th/wpapp/uploads/2024/11/strom.jpg)

**กรมอุตุนิยมวิทยา อัพเดตพยากรณ์ฝน 10 วัน 5-14 พ.ย.นี้ ยังมีฝนฟ้าคะนอง ก่อนอากาศเย็นลง จับตาพายุโซนร้อนหยินซิ่ง ยังต้องติดตามสถานการณ์**

วันที่ 5 พ.ย.2567 [**กรมอุตุนิยมวิทยา**](https://www.facebook.com/tmd.go.th?__cft__[0]=AZVo_Fox1AqXHyTz7wPNz5JecNI_VLKPWkZA6UzXmXCShNjMYQDMuRnsAVN7FeGBoP1NvbOcCfbmpLt-yO1SQJlXHzHifO5iyKgbwNuzVfgupq1U-Dlsjc4WWlxaF9BBXDxYIxGLDEUqBDqRGlMHjEqMfOEl5gu0Q1ITxslM7IqsOw&__tn__=-UC%2CP-R) อัพเดทผลการพยากรณ์ฝนสะสมรายวัน (ทุกๆ 24 ชม.:(นับตั้งแต่ 07.00น. ถึง 07.00น.วันรุ่งขึ้น) และลมที่ระดับ 925hPa (750 ม.)10 วันล่วงหน้า ระหว่าง 5 -14 พ.ย.67 init. 2024110412 จากศูนย์พยากรณ์อากาศระยะกลางยุโรป (ECMWF)

(วิเคราะห์ตามผลจากแบบจำลองฯ) เฉดสีแดงหมายถึงฝนหนัก สีเขียวหมายถึงฝนเล็กน้อย :เข้าสู่ฤดูหนาวอย่างเป็นทางการแล้ว เมื่อวันที่ 3 พ.ย.67 (ช้ากว่าปกติราว 2 สัปดาห์) ปีนี้มีความแปรปรวนของอากาศสูง ต้องระวังรักษาสุขภาพ ช่วงที่อากาศเปลี่ยนแปลง

คาดว่าจะมีมวลอากาศเย็นกำลังปานกลางถึงค่อนข้างแรงเริ่มแผ่ลงมาปกคลุมประเทศไทยตอนบนต่อเนื่อง ทำให้ลมหนาว (มรสุมตะวันออกเฉียงเหนือ) พัดแรงขึ้น ส่วนลมในระดับกลาง ยังมีลมฝ่ายตะวันออก ลมตะวันออกเฉียงใต้ การเข้าสู่ฤดูหนาวปีนี้ อาจจะมีฝนปะปนอยู่บ้างในช่วงแรกๆนี้  
[![](https://www.khaosod.co.th/wpapp/uploads/2024/11/465672948_984093087096160_8423716353002385164_n-696x581.jpg)](https://www.khaosod.co.th/wpapp/uploads/2024/11/465672948_984093087096160_8423716353002385164_n.jpg)

โดยทางภาคอีสานด้านตะวันออกและตอนบน ( 5 พ.ย.67) พี่น้องเกษตรกรควรเตรียมการป้องกันความเสียหายของผลผลิตทางเกษตรที่อาจจะเกิดขึ้นจากฝนที่ตก ความชื้นสูง

หลังจากนั้นอากาศจะเริ่มเย็นลงโดยช่วงเช้าอากาศเย็น ส่วนกลางวันอาจจะร้อนบ้าง เนื่องจากเมฆมีน้อย สำหรับยอดดอย ยอดภู จะมีอากาศหนาวถึงหนาวจัด ให้ได้สัมผัสกันยาวๆ ความหนาวเย็นจะแผ่ปกคลุมอยู่ถึงวันที่ 14 พ.ย.67 ส่วน กทม. และปริมณฑลจะเย็นลงเล็กน้อย

ภาคเหนือตอนบน (จ.แม่ฮ่องสอน เชียงใหม่ เชียงราย ลำพูน) อาจมีฝนฟ้าคะนองเกิดขึ้น (อากาศเย็นปนฝน) เนื่องจากมีคลื่นกระแสลมฝ่ายตะวันตกในระดับบน (Westerly trough) พัดจากประเทศเมียนมาเข้าปกคลุมต้องเฝ้าระวังฝนฟ้าคะนอง

สำหรับอากาศเย็นถึงหนาวจะได้สัมผัสกันยาวๆ บางวันอาจจะมีฝนปนหนาวบ้าง เตรียมตัววางแผนไปสัมผัสอากาศเย็นถึงหนาวได้ระวังรักษาสุขภาพช่วงที่มีอากาศเปลี่ยนแปลง

ยังต้องติดตามสถาการณ์พายุโซนร้อน “หยินซิ่ง (YINXING)” (YINXING หมายถึง ต้นไม้ท้องถิ่นในประเทศจีน สาธารณรัฐประชาชนจีน) ในมหาสมุทรแปซิฟิกตะวันตก (ทางด้านตะวันออกของประเทศฟิลิปปินส์) คาดว่าจะเคลื่อนลงสู่ทะเลจีนใต้ตอนบน แต่มาในช่วงที่มวลอากาศเย็นแผ่ลงปกคลุมประเทศไทยตอนบน จึงยังไม่มีผลกระทบกับประเทศไทยในขณะนี้

เมื่อลมหนาวมาเยือน (ลมเปลี่ยนทิศทาง) ตั้งแต่วันที่ 5-6 พ.ย.67 ภาคใต้ฝั่งอ่าวไทย (เพชรบุรี ประจวบฯ ชุมพร ลงไป) ต้องเตรียมรับมือฝนตกหนัก ฝนตกสะสม คลื่นลมแรงขึ้น อาจทำให้เกิดสภาวะน้ำท่วมฉับพลัน น้ำป่าไหลหลาก ต้องติดตามและเฝ้าระวังอย่างใกล้ชิด

(ข้อมูลนี้อาจมีการเปลี่ยนแปลงได้ ตามข้อมูลนำเข้าและประมวลผลใหม่ ใช้เป็นแนวทางประกอบการตัดสินใจและติดตามสภาพอากาศ การวิเคราะห์ข้อมูลควรใช้ข้อมูลผลการตรวจวัดจริงมาวิเคราะห์ร่วมด้วย ไม่ควรวิเคราะห์เฉพาะจากแบบจำลองฯ)  
[![](https://www.khaosod.co.th/wpapp/uploads/2024/11/5nov-696x670.jpg)](https://www.khaosod.co.th/wpapp/uploads/2024/11/5nov.jpg)

ขณะเดียวกัน [**กรมอุตุนิยมวิทยา**](https://www.facebook.com/tmd.go.th?__cft__[0]=AZVo_Fox1AqXHyTz7wPNz5JecNI_VLKPWkZA6UzXmXCShNjMYQDMuRnsAVN7FeGBoP1NvbOcCfbmpLt-yO1SQJlXHzHifO5iyKgbwNuzVfgupq1U-Dlsjc4WWlxaF9BBXDxYIxGLDEUqBDqRGlMHjEqMfOEl5gu0Q1ITxslM7IqsOw&__tn__=-UC%2CP-R) อัพเดทสถาการณ์พายุหมุนเขตร้อนในมหาสมุทรแปซิฟิกและทะเลจีนใต้ล่าสุดเช้าวันนี้ (5/11/67) : พายุโซนร้อนกำลังแรง “หยินซิ่ง (YINXING)” มีศูนย์กลางบริเวณมหาสมุทรแปซิฟิกตะวันตก (YINXING หมายถึง ต้นไม้ท้องถิ่นในประเทศจีน สาธารณรัฐประชาชนจีน) ทางตะวันออกของประเทศฟิลิปปินส์ กำลังเคลื่อนตัวทางตะวันตกเฉียงเหนือ

คาดว่าจะเคลื่อนผ่านตอนบนของเกาะลูซอล ประเทศฟิลิปปินส์ ในวันที่ 8 พ.ย.67 และเคลื่อนลงสู่ทะเลจีนใต้ตอนบน แต่มาในช่วงที่มวลอากาศเย็นแผ่ลงปกคลุมประเทศไทยตอนบน ทำให้ทิศทางเปลี่ยนแปลง และอ่อนกำลังลง ก่อนเคลื่อนเข้าสู่ชายฝั่งประเทศเวียดนามตอนกลาง จึงยังไม่มีผลกระทบกับประเทศไทยในขณะนี้ ยังต้องติดตาม  
[![](https://www.khaosod.co.th/wpapp/uploads/2024/11/6nov-696x671.jpg)](https://www.khaosod.co.th/wpapp/uploads/2024/11/6nov.jpg)