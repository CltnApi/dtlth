---
layout: post
code: "ART2411280956TU8UFD"
origin_url: "https://www.matichon.co.th/politics/news_4925467"
image: "https://github.com/user-attachments/assets/4b7f0740-2667-4593-b7f1-5fa746b3e42e"
title: "ปชป. ร้อง ‘วันนอร์’ จี้ ‘รัฐ-หน่วยงาน’ เร่งช่วยน้ำท่วมใต้ วางแผนจัดการ ป้องท่วมซ้ำซาก"
description: "เมื่อเวลา 14.30 น. วันที่ 28 พฤศจิกายน ที่รัฐสภา นายร่มธรรม ขำนุรักษ์ ส.ส.พัทลุง พรรคประชาธิปัตย์ (ปชป.) แถลงว่า ทำหนังสือถึงประธานสภาผู้แทนราษฎร"
category: "POLITICS"
language: "th"
date: 2024-11-28T10:07:37.864Z
---

# ปชป. ร้อง ‘วันนอร์’ จี้ ‘รัฐ-หน่วยงาน’ เร่งช่วยน้ำท่วมใต้ วางแผนจัดการ ป้องท่วมซ้ำซาก

[![ปชป.](https://www.matichon.co.th/wp-content/uploads/2024/11/namtuam1.jpg "namtuam1")](https://www.matichon.co.th/wp-content/uploads/2024/11/namtuam1.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

#### **ส.ส.ปชป. ร้อง วันนอร์ ประสาน รัฐ-กระทรวงเกี่ยวข้อง เร่งช่วยผู้ประสบภัยน้ำท่วมภาคใต้ ทั้งแก้ปัญหาเฉพาะหน้า จนถึงระยะยาว เพื่อไม่ให้เกิดปัญหาซ้ำซาก**

เมื่อเวลา 14.30 น. วันที่ 28 พฤศจิกายน ที่รัฐสภา **นายร่มธรรม ขำนุรักษ์** ส.ส.พัทลุง พรรคประชาธิปัตย์ (ปชป.) แถลงว่า ทำหนังสือถึงประธานสภาผู้แทนราษฎร ให้ประสานไปยังรัฐบาล กระทรวงมหาดไทย กระทรวงเกษตรและสหกรณ์ กระทรวงทรัพยากรธรรมชาติและสิ่งแวดล้อม รวมถึงหน่วยงานที่เกี่ยวข้องให้เข้าไปช่วยเหลือประชาชนในพื้นที่ประสบภัยน้ำท่วมภาคใต้ในหลายจังหวัด

ทั้งการอพยพ ขนย้ายสิ่งของ อนุมัติเงินอุดหนุนให้องค์กรปกครองส่วนท้องถิ่น มอบถุงยังชีพและสิ่งของจำเป็นเพื่อช่วยเหลือประชาชน และแก้ปัญหาเฉพาะหน้า เช่น การตรวจสอบและซ่อมแซมแนวคันกั้นแม่น้ำ เร่งกำจัดสิ่งกีดขวางทางน้ำให้ไหลเร็ว พร้อมปรับการบริหารจัดการน้ำในแหล่งกักเก็บน้ำ รวมถึงเขื่อนระบายน้ำและประตูระบายน้ำ ให้สอดคล้องกันตั้งแต่ต้นน้ำถึงปลายน้ำ โดยเร่งระบายน้ำและพร่องน้ำรองรับสถานการณ์ฝนที่คาดว่าจะตกหนัก

![ปชป.](https://www.matichon.co.th/wp-content/uploads/2024/11/LINE_ALBUM_28112567-BE_241128_4_0.jpg)

นายร่มธรรม กล่าวต่อว่า นอกจากนี้ในระยะเร่งด่วนต้องจัดเจ้าหน้าที่เฝ้าระวังสถานการณ์น้ำป่าไหลหลาก และดินถล่มตลอด 24 ชั่วโมง จัดชุดเคลื่อนที่เร็วสำหรับให้ความช่วยเหลือเร่งด่วน เตรียมอุปกรณ์เครื่องจักรเครื่องมือ และควรจัดเตรียมให้ความช่วยเหลือฉุกเฉินทางการแพทย์ในพื้นที่ที่ถนนถูกตัดขาด และหากพื้นที่ใดได้รับผลกระทบมาก ขอให้ทางจังหวัดประกาศภัยพิบัติอย่างเร่งด่วน ส่วนระยะกลาง ขอให้ทุกกระทรวงที่เกี่ยวข้องรวบรวมความเสียหาย โดยเสนอคณะรัฐมนตรี (ครม.) เพื่อทราบและพิจารณาให้ความช่วยเหลือประชาชนทุกกลุ่มที่ได้รับผลกระทบให้ใกล้เคียงกับความเสียหายที่ได้รับ ไปจนถึงสำรวจความเสียหายโครงสร้างพื้นฐาน เช่น ถนน ระบบสาธารณูปโภค อาคารสถานที่ โรงพยาบาล อาคารเรียน และสิ่งปลูกสร้างของรัฐ องค์กรปกครองส่วนท้องถิ่น และชุมชน

นายร่มธรรม กล่าวด้วยว่า ขณะที่ระยะยาว ขอให้รัฐบาลและหน่วยงานที่เกี่ยวข้อง ออกแบบวางแผนแก้ปัญหาและจัดการน้ำในภาคใต้ทั้งระบบ โดยต้องจัดสรรงบประมาณให้องค์กรปกครองส่วนท้องถิ่นแต่ละพื้นที่ และหน่วยงานที่เกี่ยวข้อง เพื่อสร้างระบบแจ้งเตือนภัยในระดับพื้นที่ให้ทั่วถึงและทันท่วงที จัดการระบายน้ำตั้งแต่ต้นน้ำถึงปลายน้ำอย่างเป็นระบบ รวมถึงสร้างพื้นที่กักเก็บน้ำเพิ่มขึ้นให้ครอบคลุม เนื่องจากพื้นที่ภาคใต้เกิดปัญหาน้ำท่วมซ้ำซาก และปัญหาน้ำแล้งสลับกันทุก ๆ ปี

![ปชป.](https://www.matichon.co.th/wp-content/uploads/2024/11/LINE_ALBUM_28112567-BE_241128_5_0.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)