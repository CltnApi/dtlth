---
layout: post
code: "ART2411151011JMCZ36"
origin_url: "https://www.khaosod.co.th/special-stories/news_9507348"
image: "https://github.com/user-attachments/assets/f49ea9a3-3340-47e5-8b94-78af466a18a7"
title: "ร้านหมูกระทะดัง ย่านบางโพ ประกาศเตรียมปิดกิจการสิ้นปีนี้"
description: "ร้านหมูกระทะดัง ย่านบางโพ ประกาศเตรียมปิดกิจการ โดยจะเปิดให้บริการจนถึงวันที่ 31 ธ.ค. 2567 พร้อมขอบคุณลูกค้า ที่สนับสนุนเสมอมา"
category: "SPECIAL_STORIES"
language: "th"
date: 2024-11-15T14:32:05.190Z
---

# ร้านหมูกระทะดัง ย่านบางโพ ประกาศเตรียมปิดกิจการสิ้นปีนี้

[![ร้านหมูกระทะดัง ย่านบางโพ ประกาศเตรียมปิดกิจการสิ้นปีนี้](https://www.khaosod.co.th/wpapp/uploads/2024/11/factory.jpg "ร้านหมูกระทะดัง ย่านบางโพ ประกาศเตรียมปิดกิจการสิ้นปีนี้")](https://www.khaosod.co.th/wpapp/uploads/2024/11/factory.jpg)

**ร้านหมูกระทะดัง ย่านบางโพ ประกาศเตรียมปิดกิจการ โดยจะเปิดให้บริการจนถึงวันที่ 31 ธ.ค. 2567 พร้อมขอบคุณลูกค้า ที่สนับสนุนเสมอมา**

แฟนเพจเฟซบุ๊ก [**Factory หมูกระทะ**](https://www.facebook.com/Factory.mookata?__cft__[0]=AZVb03EK99FR-t_FYcXKOPOb9kkMgb69tb74-qGtMPW953_S22FinmfSWAUnB1F3yvdfJsCU1_nI31Ox9EH3VofIxLVEpoMbJQWGF3fzgK7m-13OFaGrQQiIjcZFA_9yT3W-PYwIqAPF-qiQOiDnlWp9LhpbYY0XrSMqIvboFgm7rg&__tn__=-UC%2CP-R) ร้านหมูกระทะชื่อดังย่านบางโพ ซึ่งเปิดให้บริการตั้งแต่ปี 2559 จนถึงปัจจุบัน ได้โพสต์ข้อความเตรียมปิดกิจการ โดยระบุดังนี้

ขออนุญาตแจ้งเรื่องสำคัญกับลูกค้าของเราทุกท่าน

เนื่องจากศิริราชมูลนิธิ ต้องการใช้พื้นที่สร้างโรงพยาบาล เพื่อใช้ทำสาธารณประโยชน์ ทางร้าน factory หมูกระทะ จึงมิได้ทำการต่อสัญญา

ร้าน factory หมูกระทะ จึงจะเปิดให้บริการเสิร์ฟความอร่อยกับลูกค้าทุกท่านได้ถึงวันที่ 31 ธ.ค. 2567 หากใครยังรักและคิดถึง factory หมูกระทะ อยู่ รีบมาใช้บริการกันได้เลย ก่อนที่จะเป็นแค่ตำนานตลอดไป

ท่านใดสนใจ

1\. หากลูกค้าท่านใดต้องการจองจัดเลี้ยงช่วงปีใหม่นี้ ทางเรายินดีบริการนะคะ ติดต่อเข้ามาได้เลย (จองและเข้ามาใช้บริการได้ภายในวันที่ 31/12/67) และสำหรับ ลูกค้า walk in ก็สามารถมาใช้บริการได้ตามปกติเราเปิดให้บริการทุกวันจนถึงวันสุดท้าย (31/12/67)

2\. หากผู้ประกอบการท่านใดสนใจมาซื้อมาเซ้งของต่อ ติดต่อเข้ามาได้เลย ไม่ว่าจะเป็น โต๊ะ เก้าอี้ เตา กระทะปิ้งย่าง อุปกรณ์ครัว และ ของใช้อุปกรณ์ทุกอย่างภายในร้าน จะซื้อแบบเหมาทั้งหมด หรือ เลือกซื้อบางอย่างได้คะ ของเยอะมากๆๆๆ ของครบแบบเปิดร้านปิ้งย่างใหม่ได้แบบสบายๆไม่ต้องไปหาซื้อหลายๆที่เลยคะ

หมายเหตุ : สามารถสั่งซื้อโดยการจองและชำระมัดจำไว้ก่อน ลูกค้ามาขนย้ายของไปได้หลังวันที่ 31/12/67 นะคะ

ทางร้านขอขอบพระคุณลูกค้าที่เป็นเสมือนครอบครัวของ Factory หมูกระทะทุก ๆ ท่านที่คอยสนับสนุนอุดหนุนร้านเราด้วยดีตลอดมา

ฝากติดตามเพจเราไว้ ว่าเราจะมีโปรเจกต์ดี ๆ อะไรที่ไหน เราจะมาแจ้งทางเพจ ขอบคุณค่ะ