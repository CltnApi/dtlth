---
layout: post
code: "ART2411140410E2VENC"
origin_url: "https://www.khaosod.co.th/sports/news_9504715"
image: "https://github.com/user-attachments/assets/7efe495d-a46c-46b6-af3b-6876f84a4a06"
title: "เดอะค็อปรอเฮ มาร์มูช กองหน้าฟอร์มแรงทีมชาติอียิปต์อยากร่วมทัพ ลิเวอร์พูล"
description: "โอมาร์ มาร์มูช กองหน้าฟอร์มแรง ไอน์ทรักต์ แฟรงก์เฟิร์ต และทีมชาติอียิปต์ต้องการย้ายร่วมทัพ ลิเวอร์พูล ท่ามกลางข่าวลือว่า \"หงส์แดง\" ล็อกเป้าเซ็นสัญญาแข้งรายนี้ไปเสริมแกร่ง"
category: "SPORTS"
language: "th"
date: 2024-11-14T05:19:03.602Z
---

# เดอะค็อปรอเฮ มาร์มูช กองหน้าฟอร์มแรงทีมชาติอียิปต์อยากร่วมทัพ ลิเวอร์พูล

[![เดอะค็อปรอเฮ มาร์มูช กองหน้าฟอร์มแรงทีมชาติอียิปต์อยากร่วมทัพ ลิเวอร์พูล](https://www.khaosod.co.th/wpapp/uploads/2024/11/Omar-Marmoush-662222.jpg "เดอะค็อปรอเฮ มาร์มูช กองหน้าฟอร์มแรงทีมชาติอียิปต์อยากร่วมทัพ ลิเวอร์พูล")](https://www.khaosod.co.th/wpapp/uploads/2024/11/Omar-Marmoush-662222.jpg)

**โอมาร์ มาร์มูช กองหน้าฟอร์มแรง ไอน์ทรักต์ แฟรงก์เฟิร์ต และทีมชาติอียิปต์ต้องการย้ายร่วมทัพ ลิเวอร์พูล ท่ามกลางข่าวลือว่า “หงส์แดง” ล็อกเป้าเซ็นสัญญาแข้งรายนี้ไปเสริมแกร่ง**

สำหรับ มาร์มูช ทำผลงานได้อย่างยอดเยี่ยมกับ แฟรงก์เฟิร์ต ในฤดูกาลนี้ด้วยสถิติยิง 14 ประตูกับ 10 แอสซิสต์จากการลงสนาม 16 นัดทุกรายการ

จากฟอร์มที่เกิดขึ้นทำให้มีรายงานว่า ดาวเตะวัย 25 ปีได้รับการจับตาสถานการณ์จาก ลิเวอร์พูล รวมถึง บาเยิร์น มิวนิก

Frankfurt’s Omar Marmoush celebrates after scoring the opening goal during the Europa League opening phase soccer match between Eintracht Frankfurt and Slavia Prague in Frankfurt, Germany, Thursday, Nov. 7, 2024. (Thomas Frey/dpa via AP)



กระทั่งล่าสุด “บิลด์” สื่อเยอรมนีระบุว่า มาร์มูช ได้ตัดสินใจแล้วว่า เขาต้องการย้ายไปเล่นกับ ลิเวอร์พูล และตอนนี้ “หงส์แดง” ได้เริ่มมีการเจรจากับ แฟรงก์เฟิร์ต ถึงการปิดดีลดาวเตะรายนี้ที่คาดว่าจะมีค่าตัว 50-60 ล้านยูโร (ราว 1.84-2.21 พันล้านบาท)

ทั้งนี้หากการย้ายทีมเกิดขึ้นจริง มาร์มูช ในช่วงตลาดนักเตะเดือน ม.ค.นี้ เขาจะได้ประสานงานกับ โมฮาเหม็ด ซาลาห์ แนวรุกรุ่นพี่ร่วมทีมชาติอียิปต์อย่างน้อยจนจบฤดูกาล เหตุฝ่ายหลังยังมีปัญหาเรื่องการต่อสัญญาใหม่ที่กำลังจะหมดลงหลังจบซีซั่นนี้