---
layout: post
code: "ART2411080657J1J06E"
origin_url: "https://www.khaosod.co.th/breaking-news/news_9496152"
image: "https://github.com/user-attachments/assets/da8e1f9e-841c-4616-bba7-76d2eee93837"
title: "ทนายตั้ม จูบหน้าผาก ภรรยา ยกมือไหว้สื่อ ก่อนถูกส่งตัวฝากขัง"
description: "ทนายตั้ม ประคองศีรษะจูบหน้าผากภรรยา ยกมือไหว้สื่อ ก่อนถูกกองปราบนำตัวขึ้นรถตู้ส่งศาลฝากขัง เจ้าตัว ปิดปากเงียบ ไม่ตอบทุกประเด็น"
category: "HOT_NEWS"
language: "th"
date: 2024-11-08T07:01:51.574Z
---

# ทนายตั้ม จูบหน้าผาก ภรรยา ยกมือไหว้สื่อ ก่อนถูกส่งตัวฝากขัง

[![ทนายตั้ม จูบหน้าผาก ภรรยา ยกมือไหว้สื่อ ก่อนถูกส่งตัวฝากขัง](https://www.khaosod.co.th/wpapp/uploads/2024/11/tummm_0.jpg "ทนายตั้ม จูบหน้าผาก ภรรยา ยกมือไหว้สื่อ ก่อนถูกส่งตัวฝากขัง")](https://www.khaosod.co.th/wpapp/uploads/2024/11/tummm_0.jpg)

**ทนายตั้ม ประคองศีรษะจูบหน้าผากภรรยา ยกมือไหว้สื่อ ก่อนถูกกองปราบนำตัวขึ้นรถตู้ส่งศาลฝากขัง เจ้าตัว ปิดปากเงียบ ไม่ตอบทุกประเด็น**

เมื่อเวลา 13.30 น. วันที่ 8 พ.ย.2567 ที่กองบังคับการปราบปราม (บก.ป.) ผู้สื่อข่าวรายงานว่า เจ้าหน้าที่ตำรวจได้คุมตัว นายษิทรา เบี้ยบังเกิด หรือ ทนายตั้ม พร้อม นางปทิตตา เบี้ยบังเกิด ภรรยา ขึ้นรถตู้ 1 คัน โดยมีรถตำรวจบก.ป. นำขบวน 1 คัน เพื่อไปทำการฝากขังศาลอาญารัชดา ตามขั้นตอนทางกฎหมาย

ระหว่างคุมตัวผู้ต้องหา ทนายตั้มสวมเสื้อเชิ๊ตสีขาวกางเกงยีนส์ ส่วนตัวภรรยาสวมเสื้อยืดสีดำใส่แว่นตาสีดำพร้อมสวมหน้ากากอนามัย ซึ่งทันทีที่เดินออกมาจากตัวอาคารประชาอารักษ์ตัวทนายตั้มได้ยกมือไหว้กับกองทัพสื่อมวลชน และไม่ได้กล่าวอะไร แม้สื่อมวลชนพยายามสอบถามในทุกประเด็น

ทนายตั้ม ประคองศีรษะจูบหน้าผากภรรยา ยกมือไหว้สื่อ ก่อนถูกกองปราบนำตัวขึ้นรถตู้ส่งศาลฝากขัง เจ้าตัว ปิดปากเงียบ ไม่ตอบทุกประเด็น

จากการสังเกต ทนายตั้มมีสีหน้าเรียบเฉย ไม่ตอบคำถามใด ๆ ขณะที่ภรรยาก็เช่นเดียวกัน และเมื่อขึ้นรถตู้ไป ก็ได้ขยับไปนั่งข้าง ๆ ภรรยา ก่อนจะประคองศีรษะมาใกล้ ๆ และจูบที่หน้าผาก และทั้งคู่ก็ไม่ได้พูดคุยอะไรกันต่อ จากนั้น รถตู้ก็ได้เคลื่อนตัวไปที่ศาลอาญารัชดาทันที



พนักงานสอบสวนจะคัดค้านการประกันตัว เนื่องจากเหตุผลตามหมายจับ ระบุว่า มีหลักฐานตามสมควรว่าได้หรือน่าจะทำความผิดอาญาซึ่งมีอัตราโทษจำคุกสูงเกิน 3 ปี รวมทั้งได้หรือน่าจะกระทำความผิดอาญาและมีเหตุอันควรเชื่อว่าจะไปยุ่งเหยิงพยานหลักฐานกับก่อให้เกิดอันตรายประการอื่น

[![](https://www.khaosod.co.th/wpapp/uploads/2024/11/8-ขัง2.jpg)](https://www.khaosod.co.th/wpapp/uploads/2024/11/8-ขัง2.jpg)