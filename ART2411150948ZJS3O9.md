---
layout: post
code: "ART2411150948ZJS3O9"
origin_url: "https://www.khaosod.co.th/sports/news_9507188"
image: "https://github.com/user-attachments/assets/b63486c4-9761-4180-ba03-5a259982d695"
title: "ผู้ท้าชิง เก้าอี้ ประธานโอลิมปิคสากล ชี้ กฎตรวจเพศ คลุมเครือ ต้นเหตุปัญหา เคลิฟ"
description: "เซบาสเตียน โค ประธานกรีฑาโลก (เวิลด์ แอธเลติก) ในฐานะแคนดิเดตชิงประธานคณะกรรมการโอลิมปิกสากล (ไอโอซี) ยืนยันหากได้รับตำแหน่ง จะไม่เกิดปัญหากรณี อิมาน เคลิฟ"
category: "SPORTS"
language: "th"
date: 2024-11-15T13:51:26.545Z
---

# ผู้ท้าชิง เก้าอี้ ประธานโอลิมปิคสากล ชี้ กฎตรวจเพศ คลุมเครือ ต้นเหตุปัญหา เคลิฟ

[![ผู้ท้าชิง เก้าอี้ ประธานโอลิมปิคสากล ชี้ กฎตรวจเพศ คลุมเครือ ต้นเหตุปัญหา เคลิฟ](https://www.khaosod.co.th/wpapp/uploads/2024/11/IOC1.jpg "ผู้ท้าชิง เก้าอี้ ประธานโอลิมปิคสากล ชี้ กฎตรวจเพศ คลุมเครือ ต้นเหตุปัญหา เคลิฟ")](https://www.khaosod.co.th/wpapp/uploads/2024/11/IOC1.jpg)

เซบาสเตียน โค ประธานกรีฑาโลก (เวิลด์ แอธเลติก) ในฐานะแคนดิเดตชิงประธานคณะกรรมการโอลิมปิกสากล (ไอโอซี) ยืนยันหากได้รับตำแหน่ง จะไม่เกิดปัญหากรณี อิมาน เคลิฟ ขึ้น นโยบายพิจารณาเรื่องการระบุเพศ จะต้องชัดเจน และไม่มีการประนีประนอม เพื่อปกป้องนักกีฬาหญิง รวมทั้งต้องปรับโครงสร้างองค์กรเพื่อเป็นประชาธิปไตยมากขึ้น

โค อดีตนักกรีฑาอังกฤษ เป็น 1 ใน 7 แคนดิเดตชิงเก้าอี้ประธานไอโอซี ซึ่งจะมีการเลือกตั้งในเดือน มี.ค. 2025 ระบุว่านโยบายสำคัญคือการมุ่งมั่นที่แรงกล้าต่อความโปร่งใส และความเป็นธรรมในวงการกีฬา โดยเฉพาะประเด็นเกี่ยวกับนักกีฬาข้ามเพศ และความแตกต่างทางเพศ ในนักกีฬาหญิง ซึ่งโค ระบุว่า แนวทางปัจจุบันของ ไอโอซี ค่อนข้างคลุมเครือ และต้องกำหนดกฎเกณฑ์ให้ชัดเจน  
“มันจะต้องมีนโยบายที่ชัดเจน สหพันธ์กีฬานานาชาติ อาจจะยืนหยุ่นได้ แต่เป็นความรัรบผิดชอบขไอไอโอซีที่จะต้องชัดเจน หากคุณไม่ปกป้องนักกีฬาหญิง และปล่อยให้เรื่องนี้คลุมเครือไม่ว่าจะด้วยเหตุใดก็ตาม กีฬาประเภทหญิงจะจบไม่สวย”

ไอโอซี ถูกตั้งคำถามถึงความชัดเจนในประเด็นนี้ หลัง อิมาน เคลิฟ นักชกแอลจีเรีย และ หลิน ยู่ ติง นักชกไต้หวัน คว้าเหรียญทอง โอลิมปิก 2024 ทั้งที่ทั้งสองไม่ผ่านการตรวจเพศของสหพันธ์มวยนานาชาติ (ไอบีเอ) โดยล่าสุด เคลิฟ ถูกแฉว่าถูกตรวจพบว่ามีโครโมโซมชาย XY และมีองคชาติ และ อัณฑะขนาดเล็ก ซึ่ง โค ระบุว่า รู้สึกไม่ดีนักกับปัญหานี้ ไว้ตั้งแต่ช่วงแข่งขันที่ ปารีส แล้ว