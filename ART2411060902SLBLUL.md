---
layout: post
code: "ART2411060902SLBLUL"
origin_url: "https://www.khaosod.co.th/sports/news_9493131"
image: "https://github.com/user-attachments/assets/d2498d73-4803-4272-bbb7-ea46bf11ee29"
title: "จันทร์แจ่ม รับตกใจผลตรวจ อิมาน เคลิฟ นักมวยสากลหญิงแอลจีเรีย ออกมาเป็นชาย"
description: "จันทร์แจ่ม สุวรรณเพ็ง ฮีโร่เหรียญทองแดงโอลิมปิก 2024 ออกมายอมรับตกใจกับผลตรวจ ล่าสุดของ อิมาน เคลิฟ นักมวยสากลหญิงชาวแอลจีเรีย ที่ออกมาเป็นผู้ชาย"
category: "SPORTS"
language: "th"
date: 2024-11-06T09:07:12.059Z
---

# จันทร์แจ่ม รับตกใจผลตรวจ อิมาน เคลิฟ นักมวยสากลหญิงแอลจีเรีย ออกมาเป็นชาย

[![จันทร์แจ่ม รับตกใจผลตรวจ อิมาน เคลิฟ นักมวยสากลหญิงแอลจีเรีย ออกมาเป็นชาย](https://www.khaosod.co.th/wpapp/uploads/2024/11/ert.jpg "จันทร์แจ่ม รับตกใจผลตรวจ อิมาน เคลิฟ นักมวยสากลหญิงแอลจีเรีย ออกมาเป็นชาย")](https://www.khaosod.co.th/wpapp/uploads/2024/11/ert.jpg)

จากกรณี ผลตรวจล่าสุดของ **อิมาน เคลิฟ** นักมวยสากลหญิงชาวแอลจีเรีย มีโครโมโซม XY หรือโครโมโซมของผู้ชาย รวมถึงมีอัณฑะภายใน มีองคชาตขนาดเล็ก และไม่มีมดลูก ซึ่ง อิมาน เคลิฟ เอาชนะ **จันทร์แจ่ม สุวรรณเพ็ง** นักชกไทยในรอบรองชนะเลิศ ซึ่งมีหลายฝ่ายเรียกร้องให้คณะกรรมการโอลิมปิกสากล (ไอโอซี) เรียกคืนเหรียญทองมวยโอลิมปิก 2024

![](https://www.khaosod.co.th/wpapp/uploads/2024/11/AP24219753618885.jpg)

**จันทร์แจ่ม** กล่าวว่า รู้สึกตกใจเมื่อรู้ข่าว ตอนแรกคิดว่าเขามีฮอร์โมนเพศชายเยอะกว่า แต่ไปอ่านข่าวบอกว่าเขามีอวัยวะขนาดเล็กของผู้ชายก็ตกใจ ซึ่งในช่วงที่จะต่อยกับ อิมาน เคลิฟ รู้แค่ว่า มีฮอร์โมนสูงกว่าผู้หญิง โดยเราสัมผัสได้มีความแข็งแรงกว่าผู้หญิง โดยการชกมวยนั้น หมัดหนักและมากว่าเอาเรื่องอยู่ เวลาขึ้นชกแล้วปล่อยหมัดต่อย ตนเองกระเด็นกลับ หลังทราบเรื่องว่า อิมาน เคลิฟ เป็นผู้ชาย ตนก็ยังไม่รู้ว่าจะทำอย่างไร เพราะการแข่งขันได้จบลงแล้ว ขึ้นอยู่กับทางด้านโอลิมปิกจะดำเนินการต่อไปอย่างไร เมื่อถามว่าอยากเจอหรือชกแก้มืออีกไหม น้องบีตอบว่า ไม่ดีกว่า ตอนนี้นักกีฬาชกมวยจะมีการแข่งขันชกมวยชิงแชมป์เอเชียที่จอร์แดน ปลายเดือนพฤศจิกายน 2567 นี้ ขอฝากให้กำลังใจนักกีฬาชกมวยที่จะไปแข่งขันด้วย

ด้าน นายวิจารณ์ พลฤทธิ์ หัวหน้าผู้ฝึกสอน กล่าวว่า ตนเองเพิ่งได้รู้เรื่องดังกล่าวจากสื่อ แต่ถ้าทางโอลิมปิกจะว่าอย่างไร ก็ต้องยึดตามนั้นอยู่แล้ว สำหรับเรื่องเหรียญจะมีการเปลี่ยนแปลงหรือไม่ ทางโอลิมปิกก็ยังเงียบอยู่