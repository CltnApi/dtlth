---
layout: post
code: "ART24112610284FJD6C"
origin_url: "https://www.khaosod.co.th/breaking-news/news_9522408"
image: "https://github.com/user-attachments/assets/97119d7e-c943-46fd-9655-f2f361aae79c"
title: "จับแล้ว พี่สาวเมียทนายตั้ม โดนรวบคาคลินิกที่สยาม หลังถูกศาลออกหมายจับ ข้อหาร่วมกันฟอกเงิน"
description: "จับแล้ว พี่สาวเมียทนายตั้ม โดนรวบคาคลินิกที่สยาม หลังถู..."
category: "HOT_NEWS"
language: "th"
date: 2024-11-26T18:12:18.455Z
---

# จับแล้ว พี่สาวเมียทนายตั้ม โดนรวบคาคลินิกที่สยาม หลังถูกศาลออกหมายจับ ข้อหาร่วมกันฟอกเงิน

[![จับแล้ว พี่สาวเมียทนายตั้ม โดนรวบคาคลินิกที่สยาม หลังถูกศาลออกหมายจับ ข้อหาร่วมกันฟอกเงิน](https://www.khaosod.co.th/wpapp/uploads/2024/11/peemett2.jpg "จับแล้ว พี่สาวเมียทนายตั้ม โดนรวบคาคลินิกที่สยาม หลังถูกศาลออกหมายจับ ข้อหาร่วมกันฟอกเงิน")](https://www.khaosod.co.th/wpapp/uploads/2024/11/peemett2.jpg)

**จับแล้ว พี่สาวเมียทนายตั้ม โดนรวบคาคลินิกที่สยาม หลังถูกศาลออกหมายจับ ข้อหาร่วมกันฟอกเงิน**

วันที่ 26 พ.ย.67 จากกรณีเมื่อช่วงเช้าที่ผ่านมา พนักงานสอบสวน กก.3 บก.ป. เดินทางเข้ายื่นคำร้องต่อศาลอาญา เพื่อขออนุมัติออกหมายจับ น.ส.ปิณฑิรา (ขอสงวนนามสกุล) พี่สาวภรรยาของ นายษิทรา เบี้ยบังเกิด หรือ ทนายตั้ม ในความผิดฐาน “ร่วมกันฟอกเงิน และ สมคบตั้งแต่สองคนขึ้นไปเพื่อฟอกเงิน” **อ่านข่าว [ศาลออกหมายจับ ‘ดาว’ พี่สาวเมีย ทนายตั้ม หลังพบหลักฐานเอี่ยวฉ้อโกงเงิน 39 ล้าน ของมาดามอ้อย](https://www.khaosod.co.th/breaking-news/news_9522284)**

หลังพบหลักฐานว่า มีส่วนเกี่ยวข้องกับคดีฉ้อโกงเงินจำนวน 39 ล้านบาท ของ น.ส.จตุพร อุบลเลิศ หรือมาดามอ้อย ก่อนศาลจะอนุมัติหมายจับ

ล่าสุดเมื่อเวลา 16.00 น. วันเดียวกัน ผู้สื่อข่าวรายงานว่า เจ้าหน้าที่ตำรวจ กก.3 บก.ป. สามารถจับกุมตัว น.ส.ปิณฑิรา ได้ที่คลินิกแห่งหนึ่งย่านสยามสแควร์ เขตปทุมวัน กทม. ภายหลังการจับกุมเจ้าหน้าที่นำตัวมาทำการสอบปากคำยังกองปราบทันที

