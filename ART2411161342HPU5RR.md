---
layout: post
code: "ART2411161342HPU5RR"
origin_url: "https://www.khaosod.co.th/breaking-news/news_9508683"
image: "https://github.com/user-attachments/assets/c9b4e98d-47c4-4183-b0ce-5533f04e0a00"
title: "ในหลวง โปรดเกล้าฯ พระราชทานพระยศทหาร เจ้าฟ้าสิริวัณณวรีฯ เป็น \"พลเอกหญิง\""
description: "ในหลวง โปรดเกล้าฯ พระราชทานพระยศทหาร เจ้าฟ้าสิริวัณณวรี..."
category: "HOT_NEWS"
language: "th"
date: 2024-11-16T13:46:56.560Z
---

# ในหลวง โปรดเกล้าฯ พระราชทานพระยศทหาร เจ้าฟ้าสิริวัณณวรีฯ เป็น "พลเอกหญิง"

[![ในหลวง โปรดเกล้าฯ พระราชทานพระยศทหาร เจ้าฟ้าสิริวัณณวรีฯ เป็น "พลเอกหญิง"](https://www.khaosod.co.th/wpapp/uploads/2024/11/soldier-3.jpg "ในหลวง โปรดเกล้าฯ พระราชทานพระยศทหาร เจ้าฟ้าสิริวัณณวรีฯ เป็น "พลเอกหญิง"")](https://www.khaosod.co.th/wpapp/uploads/2024/11/soldier-3.jpg)

**ในหลวง โปรดเกล้าฯ พระราชทานพระยศทหาร เจ้าฟ้าสิริวัณณวรีฯ เป็น “พลเอกหญิง”**

วันที่ 16 พ.ย. 2567 เว็บไซต์ราชกิจจานุเบกษา เผยแพร่ประกาศ ให้นายทหารรับราชการและพระราชทานพระยศทหาร

พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการโปรดเกล้าโปรดกระหม่อมให้นายทหารรับราชการและพระราชทานพระยศทหาร

อาศัยอำนาจตามความในมาตรา 15 ของรัฐธรรมนูญแห่งราชอาณาจักรไทย พุทธศักราช 2560 ประกอบมาตรา 25 และมาตรา 27 แห่งพระราชบัญญัติจัดระเบียบราชการกระทรวงกลาโหม พ.ศ. 2551 และมาตรา 5 แห่งพระราชบัญญัติยศทหาร พุทธศักราช 2479 และที่แก้ไขเพิ่มเติม

จึงทรงพระกรุณาโปรดเกล้าโปรดกระหม่อมแต่งตั้ง พลโทหญิง สมเด็จพระเจ้าลูกเธอเจ้าฟ้าสิริวัณณวรี นารีรัตนราชกัญญา ทรงดำรงตำแหน่ง ผู้ทรงคุณวุฒิพิเศษกองทัพบก (อัตรา พลเอก) และพระราชทานพระยศเป็น พลเอกหญิง

ทั้งนี้ ตั้งแต่วันที่ 31 ตุลาคม พุทธศักราช 2567

ประกาศ ณ วันที่ 31 ตุลาคม พุทธศักราช 2567 เป็นปีที่ 9 ในรัชกาลปัจจุบัน

[![](https://www.khaosod.co.th/wpapp/uploads/2024/11/257089.jpg)](https://www.khaosod.co.th/wpapp/uploads/2024/11/257089.jpg)