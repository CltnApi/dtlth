---
layout: post
code: "ART2411240542A5LTY3"
origin_url: "https://www.khaosod.co.th/special-stories/news_9518958"
image: "https://github.com/user-attachments/assets/41e64ede-89a4-417b-abb1-984ec385373a"
title: "คอนโดติดรถไฟฟ้าโวยเจียรรางเสียงดัง ชาวเน็ตตอกกลับจะให้ไปทำเวลาไหน"
description: "ชาวคอนโดโวย รถไฟฟ้าเจียรางตอนกลางคืนเสียงดัง คนจะนอนไม่ได้นอน วอนไปทำเวลาอื่น ชาวเน็ตเสียงแตก ซัดกลับ การบำรุงรักษา"
category: "SPECIAL_STORIES"
language: "th"
date: 2024-11-24T06:17:43.637Z
---

# คอนโดติดรถไฟฟ้าโวยเจียรรางเสียงดัง ชาวเน็ตตอกกลับจะให้ไปทำเวลาไหน

[![คอนโดติดรถไฟฟ้าโวยเจียรรางเสียงดัง ชาวเน็ตตอกกลับจะให้ไปทำเวลาไหน](https://www.khaosod.co.th/wpapp/uploads/2024/11/bts-2am-1.jpg "คอนโดติดรถไฟฟ้าโวยเจียรรางเสียงดัง ชาวเน็ตตอกกลับจะให้ไปทำเวลาไหน")](https://www.khaosod.co.th/wpapp/uploads/2024/11/bts-2am-1.jpg)

ชาวคอนโดโวย รถไฟฟ้าเจียรรางตอนกลางคืนเสียงดัง คนจะนอนไม่ได้นอน วอนไปทำเวลาอื่น ชาวเน็ตเสียงแตก ซัดกลับ การบำรุงรักษาต้องทำตอนกลางคืนจะให้ทำตอนไหน

การเลือกทำเลที่พัก สะดวกสบาย ใกล้การคมนาคม อย่างรถไฟฟ้า หรือ รถประจำทางต่างๆ เป็นเหตุผลสำคัญ และเป็นจุดขาย ที่มีผลต่อราคา

แต่การอยู่ใกล้แหล่งคมนาคม ก็มีปัญหาที่ตามมา ที่ผู้อยู่อาศัยต้องเผชิญ คือ เรื่องมลภาวะ และเสียง ล่าสุด เพจดัง **Drama-addict** ได้โพสต์คลิป บริเวณรางรถไฟฟ้า ซึ่งระบุว่า ผู้อยู่อาศัยได้ร้องเรียนเข้ามา

ข้อความระบุว่า “ลูกเพจฝากมา ฝากทาง BTS ด้วยครับ จ่า ลงให้หน่อยได้ไหมครับ bts เจียรราง แถบ bts ตลาดพลู เสียงอย่างดังตอนตีสองกว่า เป็นชั่วโมง ตามคลิป นี่ขนาดปิดกระจกคอนโดที่แทบไม่ยินเสียงจากภายนอก ตรงนี้เป็นย่านคอนโด ถ้า bts อยู่ย่านคอนโด ควรมีเวลาทำงานช่วงอื่นแทนไหม”



แต่คอมเมนต์ล้วนเป็นเอกฉันท์ว่าการอยู่อาศัยบริเวณดังกล่าวย่อมต้องทราบปัจจัยที่จะเกิดขึ้นอยู่แล้วว่ารถไฟฟ้านั้นต้องมีการซ่องบำรุงทุกคืนหลังจากรถวิ่งเที่ยงคืนและหากทำช่วงเวลาอื่นก็ส่งผลกระทบวงกว้างต่อผู้ใช้บริการด้วยเช่นกัน

อย่างไรก็ตาม การเจียรราง เพื่อให้รางอยู่รูปทรงโปรไฟล์ที่ถูกต้องและลบรอยคลื่นจากการสึกของรางรถไฟที่เกิดจากการเสียดสีกับล้อ กรณีที่เกิดอาการล้อดิ้น(ล้อหมุนฟรีอยู่กับที่) และลบรอยที่เกิดจากการเชื่อมต่อราง เพื่อยืดอายุของรางและลดการสั่นสะเทือนของขบวนรถไฟ

[![](https://www.khaosod.co.th/wpapp/uploads/2024/11/bts-sound1.jpg)](https://www.khaosod.co.th/wpapp/uploads/2024/11/bts-sound1.jpg)

[![](https://www.khaosod.co.th/wpapp/uploads/2024/11/bts-sound-2.jpg)](https://www.khaosod.co.th/wpapp/uploads/2024/11/bts-sound-2.jpg)