---
layout: post
code: "ART2411211514VSVZ3B"
origin_url: "https://www.khaosod.co.th/special-stories/news_9515988"
image: "https://github.com/user-attachments/assets/d02e4ea6-6745-4eec-a9ed-0b7ddccc4910"
title: "ไม่ได้ที่ 1 สิแปลก! ทั้งอึ้งทั้งทึ่ง การแสดงกีฬาสีนักเรียนมัธยม 'ตำนานก่องข้าวน้อยฆ่าแม่' ทำถึงมาก"
description: "ไม่ได้ที่ 1 สิแปลก! ทั้งอึ้งทั้งทึ่ง การแสดงกีฬาสีนักเร..."
category: "SPECIAL_STORIES"
language: "th"
date: 2024-11-21T16:26:30.906Z
---

# ไม่ได้ที่ 1 สิแปลก! ทั้งอึ้งทั้งทึ่ง การแสดงกีฬาสีนักเรียนมัธยม 'ตำนานก่องข้าวน้อยฆ่าแม่' ทำถึงมาก

[![ไม่ได้ที่ 1 สิแปลก! ทั้งอึ้งทั้งทึ่ง การแสดงกีฬาสีนักเรียนมัธยม 'ตำนานก่องข้าวน้อยฆ่าแม่' ทำถึงมาก](https://www.khaosod.co.th/wpapp/uploads/2024/11/kong-1.jpg "ไม่ได้ที่ 1 สิแปลก! ทั้งอึ้งทั้งทึ่ง การแสดงกีฬาสีนักเรียนมัธยม 'ตำนานก่องข้าวน้อยฆ่าแม่' ทำถึงมาก")](https://www.khaosod.co.th/wpapp/uploads/2024/11/kong-1.jpg)

**ไม่ได้ที่ 1 สิแปลก! ทั้งอึ้งทั้งทึ่ง การแสดงกีฬาสีนักเรียนมัธยม ‘ตำนานก่องข้าวน้อยฆ่าแม่’ ทำถึงมาก เสียงกรี๊ดลั่น แห่ชมเด็กๆ โคตรเก่ง**

วันที่ 21 พ.ย.67 สมาชิก **[TikTok @miewhr](https://www.tiktok.com/@miewhr/video/7434923264666832148)** โพสต์คลิปการแสดงของนักเรียนชั้นมัธยม ของโรงเรียนพระโขนงพิทยาลัย ในงานกีฬาสี ซึ่งได้นำเรื่องตำนานก่องข้าวน้อยฆ่าแม่มาแสดง เรียกเสียงกรี๊ดลั่น เพราะทำดีทำถึงมาก ถึงกับคว้าที่ 1 มาครอง

โดยในคลิป เป็นการแสดงของนักเรียนชั้น ม.1, ม.3, ม.4 และ ม.5 ของโรงเรียนดังกล่าว ซึ่งนักแสดงแต่ละคน แสดงเข้าถึงบทบาทอย่างมาก โดยเฉพาะคนที่แสดงเป็นลูกชายที่ความหิวบังมโนสำนึกจนถึงขั้นทำร้ายแม่เสียชีวิต เสื้อผ้าหน้าผม รวมทั้งฉากประกอบการแสดงทำได้อย่างดี หลายคนชมว่าเหมาะสมแล้วที่ได้ที่ 1

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก และต่างเอ่ยปากชมความคิดสร้างสรรค์และฝีมือการแสดงของนักเรียนกลุ่มนี้ โดยบอกว่า **“เด็กๆ สมัยนี้หัวคิดเขาดีจริงๆ นะ สร้างสรรค์ด้วย ขอชื่นชมฝีมือค่ะ”** และมีคนสงสัยคำว่า **‘ก่อง’ ที่เขียนไว้ในคลิป ซึ่งบอกว่าน่าจะเขียนกว่า “กล่อง”** แต่ผู้โพสต์ก็เข้ามาอธิบายว่า **“ถูกแล้วนะคะ “ก่องข้าว” ที่เขียนในคลิป เป็นภาษาอีสาน หมายถึงกระติบข้าวค่ะ”**

