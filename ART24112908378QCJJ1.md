---
layout: post
code: "ART24112908378QCJJ1"
origin_url: "https://www.khaosod.co.th/sports/news_9527469"
image: "https://github.com/user-attachments/assets/74904cd6-fb7f-4c8d-ba33-9ee9c42ad4c5"
title: "ทีมชาติไทย อยู่โถ 1 จับสลากเอเชียน คัพ 2027 รอบคัดเลือก รู้ทีมร่วมสาย 9 ธ.ค."
description: "ทีมชาติไทย ชุดใหญ่ ที่ปัจจุบันรั้งอันดับ 97 ของโลก จึงได้อยู่โถ 1 ในการเล่นฟุตบอลเอเชียน คัพ 2027 รอบคัดเลือก ซึ่งจะจับสลากแบ่งสายวันที่ 9 ธ.ค.นี้"
category: "SPORTS"
language: "th"
date: 2024-11-29T09:06:31.730Z
---

# ทีมชาติไทย อยู่โถ 1 จับสลากเอเชียน คัพ 2027 รอบคัดเลือก รู้ทีมร่วมสาย 9 ธ.ค.

[![ทีมชาติไทย อยู่โถ 1 จับสลากเอเชียน คัพ 2027 รอบคัดเลือก รู้ทีมร่วมสาย 9 ธ.ค.](https://www.khaosod.co.th/wpapp/uploads/2024/11/Thailandteam-3.jpg "ทีมชาติไทย อยู่โถ 1 จับสลากเอเชียน คัพ 2027 รอบคัดเลือก รู้ทีมร่วมสาย 9 ธ.ค.")](https://www.khaosod.co.th/wpapp/uploads/2024/11/Thailandteam-3.jpg)

ทีมชาติไทย ชุดใหญ่ ที่ปัจจุบันรั้งอันดับ 97 ของโลก จึงได้อยู่โถ 1 ในการเล่นฟุตบอลเอเชียน คัพ 2027 รอบคัดเลือก ซึ่งจะจับสลากแบ่งสายวันที่ 9 ธ.ค.นี้

ตามที่สหพันธ์ฟุตบอลนานาชาติ (ฟีฟ่า) ได้ประกาศ ฟีฟ่าแรงกิง ประจำเดือนพ.ย.2567 โดย ทีมชาติไทย รั้งอันดับ 97 ของโลก ซึ่งอันดับของเดือนนี้ทางสมาพันธ์ฟุตบอลแห่งเอเชีย (เอเอฟซี) จะนำไปจัดโถ เพื่อหาทีมวางสำหรับฟุตบอลเอเชียน คัพ 2027 รอบคัดเลือก

สำหรับเอเชียน คัพ 2027 รอบคัดเลือก จะมีชาติในทวีปเอเชีย ที่ไม่ได้ผ่านเข้ารอบ 18 ทีมสุดท้ายของฟุตบอลโลก 2026 รอบคัดเลือก โซนเอเชีย มาแข่งขันกัน และจับสลากแบ่งสายที่เอเอฟซี เฮาส์ กรุงกัวลาลัมเปอร์ ประเทศมาเลเซีย ในวันที่ 9 ธ.ค.

โดยการแบ่งโถ จะมีทั้งหมด 4 โถ โถละ 6 ทีม ดังนี้

โถ 1 – ซีเรีย (95), #ไทย (97), ทาจิกิสถาน (104), เลบานอน (112), เวียดนาม (116), อินเดีย (127)

โถ 2 – มาเลเซีย (132), เติร์กเมนิสถาน (144), ฟิลิปปินส์ (149), อัฟกานิสถาน (155), ฮ่องกง (156), เยเมน (158)

โถ 3 – สิงคโปร์ (161), มัลดีฟส์ (162), ไชนีส ไทเป (165), เมียนมา (167), เนปาล (175), ภูฎาน (182)

โถ 4 – บรูไน (184), บังคลาเทศ (185), สปป.ลาว (186), ติมอร์ เลสเต (196), ปากีสถาน (198), ศรีลังกา (200)

สำหรับฟุตบอลเอเชียน คัพ 2027 รอบคัดเลือก จะแข่งระหว่าง 25 มี.ค.2568 – 31 มี.ค.2569 โดยจะแข่งแบบเหย้า-เยือน และพบกันหมด จะนำเฉพาะแชมป์กลุ่ม 6 กลุ่ม ผ่านเข้าไปเล่นรอบสุดท้ายของ ฟุตบอลเอเชียน คัพ 2027 ที่ซาอุดีอาระเบีย รวมกับอีก 18 ชาติที่เข้ารอบไปก่อนหน้านี้ ระหว่างวันที่ 15 ม.ค. – 8 ก.พ.2570