---
layout: post
code: "ART24112411171E9XXP"
origin_url: "https://www.khaosod.co.th/sports/news_9519396"
image: "https://github.com/user-attachments/assets/04d88e91-2289-4f21-84a6-54fd474653ea"
title: "ช่องทางถ่ายทอด-บทวิเคราะห์ แมนเชสเตอร์ ยูไนเต็ด บุกรัง อิปสวิช ประเดิมอโมริม"
description: "เชื่อว่าค่ำคืนนี้แฟนบอลคงให้ความสนใจแมตช์พรีเมียร์ลีกที่ แมนเชสเตอร์ ยูไนเต็ด ซึ่งได้ผู้จัดการทีมคนใหม่ประเดิมคุมทัพ ต้องบุกเยือนอิปสวิช ทาวน์"
category: "SPORTS"
language: "th"
date: 2024-11-24T12:10:33.159Z
---

# ช่องทางถ่ายทอด-บทวิเคราะห์ แมนเชสเตอร์ ยูไนเต็ด บุกรัง อิปสวิช ประเดิมอโมริม

[![ช่องทางถ่ายทอด-บทวิเคราะห์ แมนเชสเตอร์ ยูไนเต็ด บุกรัง อิปสวิช ประเดิมอโมริม](https://www.khaosod.co.th/wpapp/uploads/2024/11/amorim-2.jpg "ช่องทางถ่ายทอด-บทวิเคราะห์ แมนเชสเตอร์ ยูไนเต็ด บุกรัง อิปสวิช ประเดิมอโมริม")](https://www.khaosod.co.th/wpapp/uploads/2024/11/amorim-2.jpg)

เชื่อว่าค่ำคืนนี้แฟนบอลคงให้ความสนใจแมตช์พรีเมียร์ลีกที่ แมนเชสเตอร์ ยูไนเต็ด ซึ่งได้ผู้จัดการทีมคนใหม่ประเดิมคุมทัพ ต้องบุกเยือนอิปสวิช ทาวน์ อีกคู๋ทีมบ๊วยเซาธ์แฮมป์ตันจะเจอจ่าฝูงอย่างลิเวอร์พูล นอกจากนี้ยังมีบอลลีกอื่นที่น่าติดตามอีกหลายคู่เลยทีเดียว

วันอาทิตย์ที่ 24 พฤศจิกายน 2567  
ฟุตบอลพรีเมียร์ลีก อังกฤษ  
เซาธ์แฮมป์ตัน-ลิเวอร์พูล คู่นี้แข่งขันเวลา 21.00 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 “นักบุญ”เซาธ์แฮมป์ตัน เปิดสนามเซนต์. แมรีส์ สเตเดียม รับการมาเยือนของ “หงส์แดง”ลิเวอร์พูล  
หลังผ่านไป 11 นัดเท่ากัน เซาธ์แฮมป์ตันเก็บได้ 4 คะแนน อยู่อันดับ 20 ซึ่งเป็นบ๊วย ส่วนลิเวอร์พูลมี 28 คะแนน นำจ่าฝูง  
คู่นี้ฟอร์มห่างชั้นกันลิบลับ เชื่อว่าลิเวอร์พูลไม่พลาดชัยแน่ อยู่ที่ว่าจะยิงขาดหรือไม่เท่านั้น

อิปสวิช ทาวน์-แมนเชสเตอร์ ยูไนเต็ด คู่นี้แข่งขันเวลา 23.30 น. ถ่ายทอดสดช่องทรู พรีเมียร์ ฟุตบอล 1 และทรู พรีเมียร์ ฟุตบอล 2 “ม้าขาว”อิปสวิช ทาวน์ เปิดสนามพอร์ตแมน โรด รับการมาเยือนของ “ปีศาจแดง”แมนเชสเตอร์ ยูไนเต็ด  
ทั้งคู่ลงสนามไปแล้ว 11 นัดเท่ากัน อิปสวิชชนะ 1 เสมอ 5 แพ้ 5 เก็บไป 8 คะแนน อยู่อันดับ 17 ส่วนแมนฯ ยูไนเต็ดชนะ 4 เสมอ 3 แพ้ 4 มีอยู่ 15 คะแนน รั้งอันดับ 13  
ฟอร์มในลีก 5 เกมหลังสุด อิปสวิชแพ้เวสต์แฮม ยูไนเต็ด 1-4 (เยือน), แพ้เอฟเวอร์ตัน 0-2 (เหย้า), แพ้เบรนต์ฟอร์ด 3-4 (เยือน), เสมอเลสเตอร์ ซิตี้ 1-1 (เหย้า), ชนะท็อตแนม ฮอตสเปอร์ 2-1 (เยือน)  
ด้านแมนฯ ยูไนเต็ดเสมอแอสตัน วิลลา 0-0 (เยือน), ชนะเบรนต์ฟอร์ด 2-1 (เหย้า), แพ้เวสต์แฮม ยูไนเต็ด 1-2 (เยือน), เสมอเชลซี 1-1 (เหย้า), ชนะเลสเตอร์ ซิตี้ 3-0 (เหย้า)  
เกมนี้เจ้าบ้านที่มี คีแรน แม็กเคนนา อดีตทีมงานผู้ฝึกสอนแมนฯ ยูไนเต็ด เป็นกุนซืออยู่ คงจะส่ง เลียม ดีแล็ป, โอมารี ฮัตชินสัน, แซม สโมดิช ลงสนาม  
ขณะที่ทีมเยือนจะได้กุนซือใหม่ รูเบน อโมริม ประเดิมทำหน้าที่คุมทัพ คงใช้ผู้เล่นอย่าง มาร์คัส แรชฟอร์ด, บรูโน แฟร์นานเดส, อเลฮานโดร การ์นาโช เป็นตัวจริง  
อิปสวิชยังไม่ได้อยู่ในฟอร์มที่ดี ขณะที่แมนฯ ยูไนเต็ดน่าจะคึกคักขึ้นเพราะการเปลี่ยนผู้จัดการทีม มองแล้ว “ปีศาจแดง” น่าบุกชนะ

ฟุตบอลบุนเดสลีกา เยอรมนี  
ฮอลชไตน์ คีล-ไมนซ์ คู่นี้แข่งขันเวลา 21.30 น. ถ่ายทอดสดช่องบีอิน สปอร์ตส์ 1 ฮอลชไตน์ คีล ยังคงจมอยู่ท้ายตาราง แต่คู่แข่งอย่างไมนซ์ก็ไม่ได้อยู่ในฟอร์มที่ดี มองแล้วน่าจบเจ๊ากัน

โบรุสเซีย มึนเชนกลัดบัก-ซังต์. เพาลี คู่นี้แข่งขันเวลา 23.30 น. ถ่ายทอดสดช่องบีอิน สปอร์ตส์ 1 โบรุสเซีย มึนเชนกลัดบัก ฟอร์มเหนือกว่าซังต์. เพาลี เจ้าบ้านคงไม่พลาด 3 คะแนน

ฟุตบอลเซเรีย อา อิตาลี  
เจนัว-กายารี คู่นี้แข่งขันเวลา 18.30 น. ตอนนี้ทั้งคู่อยู่ท้ายตาราง แต่เกมนี้เจนัวได้เปรียบในฐานะเจ้าบ้าน โอกาสชนะจึงมีสูงกว่าเล็กน้อย

โคโม-ฟิออเรนตินา คู่นี้แข่งขันเวลา 21.00 น. โคโมฟอร์มด้อยกว่าฟิออเรนตินาแบบลิบลับ ทีมเยือนน่าบุกชนะ

โตริโน-มอนซา คู่นี้แข่งขันเวลา 21.00 น. เทียบฟอร์มกันแล้วโตริโนดูดีกว่ามอนซา เจ้าบ้านน่าเป็นฝ่ายคว้าชัย

นาโปลี-โรมา คู่นี้แข่งขันเวลา 00.00 น. นาโปลีต้องชนะเพื่อยึดจ่าฝูงต่อ เกมนี้เจอโรมาที่มีปัญหาหลายอย่าง เจ้าบ้านน่าชนะได้

ลาซิโอ-โบโลญญา คู่นี้แข่งขันเวลา 02.45 น. ลาซิโอช่วงหลังฟอร์มแกร่งมาก แม้ว่าโบโลญญาจะทำผลงานได้ไม่เลว แต่วัดกันแล้วเจ้าบ้านคงไม่พลาดชัย

ฟุตบอลลา ลีกา สเปน  
โอซาซูนา-บียาร์เรอัล คู่นี้แข่งขันเวลา 20.00 น. ถ่ายทอดสดช่องบีอิน สปอร์ตส์ 3 โอซาซูนาเล่นในบ้านได้ดี ขณะที่บียาร์เรอัลก็อยู่ในช่วงฟอร์มแกร่ง มองแล้วน่าจบเจ๊ากัน

เซบียา-ราโย บาเยกาโน คู่นี้แข่งขันเวลา 22.15 น. ถ่ายทอดสดช่องบีอิน สปอร์ตส์ 3 ช่วงหลังฟอร์มการเล่นทั้งคู่ใกล้เคียงกัน แต่เกมนี้เซบียาได้เปรียบในบ้าน โอกาสชนะจึงสูงกว่าเล็กน้อย

เลกาเนส-เรอัล มาดริด คู่นี้แข่งขันเวลา 00.30 น. ถ่ายทอดสดช่องบีอิน สปอร์ตส์ 3 เลกาเนสศักยภาพเป็นรองเรอัล มาดริด อยู่หลายขุม ทีมเยือนน่าบุกคว้าชัย

แอธเลติก บิลเบา-เรอัล โซเซียดาด คู่นี้แข่งขันเวลา 03.00 น. ถ่ายทอดสดช่องบีอิน สปอร์ตส์ 3 แอธเลติก บิลเบา ได้เปรียบในบ้าน แม้ช่วงหลังเรอัล โซเซียดาด จะทำผลงานได้ดี แต่วัดกันแล้วเจ้าถิ่นดูมีสิทธิ์ชนะสูงกว่า