---
layout: post
code: "ART24110507221XILCR"
origin_url: "https://www.khaosod.co.th/breaking-news/news_9490554"
image: "https://github.com/user-attachments/assets/94a6d178-f84d-48f5-b169-e779b3b230d5"
title: "ดอดสึกแล้ว กลางดึก พระปลัดรองเจ้าอาวาส เปย์สีกาไม่อั้น เป็นอันสิ้นสุดกระบวนการสงฆ์"
description: "ดอดสึกแล้ว กลางดึก พระปลัดรองเจ้าอาวาส เปย์สีกาไม่อั้น ลาสิกขาตอนเที่ยงคืน หลังมาชี้แจงข้อเท็จจริง ถือเป็นอันสิ้นสุดกระบวนการสงฆ์"
category: "HOT_NEWS"
language: "th"
date: 2024-11-05T07:31:57.107Z
---

# ดอดสึกแล้ว กลางดึก พระปลัดรองเจ้าอาวาส เปย์สีกาไม่อั้น เป็นอันสิ้นสุดกระบวนการสงฆ์

[![ดอดสึกแล้ว กลางดึก พระปลัดรองเจ้าอาวาส เปย์สีกาไม่อั้น เป็นอันสิ้นสุดกระบวนการสงฆ์](https://www.khaosod.co.th/wpapp/uploads/2024/11/suik.jpg "ดอดสึกแล้ว กลางดึก พระปลัดรองเจ้าอาวาส เปย์สีกาไม่อั้น เป็นอันสิ้นสุดกระบวนการสงฆ์")](https://www.khaosod.co.th/wpapp/uploads/2024/11/suik.jpg)

**ดอดสึกแล้ว กลางดึก พระปลัดรองเจ้าอาวาส เปย์สีกาไม่อั้น ลาสิกขาตอนเที่ยงคืน หลังมาชี้แจงข้อเท็จจริง ถือ****เป็นอันสิ้นสุดกระบวนการสงฆ์**

กรณีเพจคุณท้าวศรีสุวรรณภิรมย์ภักดี โพสต์ข้อความ พร้อมภาพประกอบพระปลัดรูปหนึ่ง ที่มีตำแหน่งเป็นถึงรองเจ้าอาวาส วัดดังของจังหวัดมหาสารคาม โดยระบุว่า พระปลัดใจป๋า เปย์สีกาไม่อั้น ซุกเลี้ยงอยู่หรู ขอเงินได้เงิน ขอรถได้รถ โอนแล้วแถมเงินสดใจป๋าสุดๆ ซึ่งมีภาพปรากฏการโอนเงินผ่านบัญชีธนาคารไปให้สีกา

[![](https://www.khaosod.co.th/wpapp/uploads/2024/11/4045-696x365.jpg)](https://www.khaosod.co.th/wpapp/uploads/2024/11/4045.jpg)

โดยใช้ชื่อบัญชีส่วนตัว พบว่าเป็น พระปลัด รองเจ้าอาวาสวัดพุทธวนาราม (วัดป่าวังน้ำเย็น) ต.เกิ้ง อ.เมืองมหาสารคาม หลังจากที่เรื่องราวถูกแชร์ผ่านทางโซเชียลออกไป พบว่าพระที่ตกเป็นข่าวได้หายตัวออกจากวัด บรรดาพระและลูกศิษย์วัดที่ใกล้ชิด ต่างให้ข้อมูลว่าไม่พบพระปลัดมาระยะหนี่งแล้ว โดยที่ไม่ทราบว่าออกไปไหน หรือแจ้งทางวัดว่าได้รับกิจใดๆ เผยพฤติกรรม พระปลัด หลังถูกแฉซุกสีกาสาว ด้าน ผอ.สำนักพุทธฯ ลงพื้นที่ตรวจสอบแล้ว ไม่รู้ไปทำกิจที่ไหน

[![](https://www.khaosod.co.th/wpapp/uploads/2024/11/505804_0-696x391.jpg)](https://www.khaosod.co.th/wpapp/uploads/2024/11/505804_0.jpg)

ความคืบหน้า เมื่อวันที่ 5 พ.ย.67 ผู้สื่อข่าวสอบถามไปยัง นายสมพร จันอุด ผู้อำนวยการสำนักงานพระพุทธศาสนาจังหวัดมหาสารคาม ถึงการดำเนินการตรวจสอบข้อเท็จจริง ได้ข้อมูลว่า พระปลัดทินพลลาสิกขาไปแล้ว กระบวนการสงฆ์ถือเป็นอันสิ้นสุด

[![](https://www.khaosod.co.th/wpapp/uploads/2024/11/505807_0-696x392.jpg)](https://www.khaosod.co.th/wpapp/uploads/2024/11/505807_0.jpg)

นายสมพร กล่าวต่อว่า ภายหลังจากทราบเรื่องดังกล่าวทางสำนักพุทธฯ ก็ไม่ได้นิ่งนอนใจ นำเรื่องที่เกิดขึ้นไปแจ้งให้กับทางคณะสงฆ์ต้นสังกัดและเจ้าอาวาสให้ทราบ เมื่อช่วงเย็นวานนี้ ซึ่งก็จะเป็นเรื่องของกระบวนการพิจารณาตามอำนาจหน้าที่ของเจ้าคณะปกครองในปัจจุบัน ให้ความเป็นธรรมกับผู้ถูกกล่าวหา ให้มีโอกาสมาชี้แจงข้อเท็จจริง ท่ามกลางคณะสงฆ์

[![](https://www.khaosod.co.th/wpapp/uploads/2024/11/505806_0-696x392.jpg)](https://www.khaosod.co.th/wpapp/uploads/2024/11/505806_0.jpg)

โดยทางคณะสงฆ์เรียกพระปลัดทินพลเข้าพบ และสอบถามข้อเท็จจริงที่เกิดขึ้น ทางพระก็เห็นว่าเพื่อไม่ให้เกิดความเสียหาย แก่พระศาสนาและวัดอย่างกว้างขวางจึงลาสิกขาไปแล้ว ช่วงเวลาประมาณเที่ยงคืน เมื่อพระท่านลาสิกขาแล้ว ก็ถือว่ากระบวนการของสงฆ์เป็นอันสิ้นสุด เรื่องของการปกครองคณะสงฆ์ถือว่ายุติ

