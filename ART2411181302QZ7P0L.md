---
layout: post
code: "ART2411181302QZ7P0L"
origin_url: "https://www.khaosod.co.th/sports/sports-inter/news_9511234"
image: "https://github.com/user-attachments/assets/093e7e52-dc66-48ab-b9d5-8a5f4ec36537"
title: "กุนซือ สวินดอน ทาวน์ ทีมลีกทูอังกฤษอ้างทีมฟอร์มแย่เพราะสนามซ้อมมีผีสิง"
description: "เอียน ฮอลโลเวย์ ผู้จัดการทีม สวินดอน ทาวน์ ในศึกลีกทู อังกฤษ อ้างว่าฟอร์มการเล่นที่ย่ำแย่ของพวกเขาอาจเกิดจากการที่สนามซ้อมมีผีสิง"
category: "SPORTS"
language: "th"
date: 2024-11-18T13:07:13.084Z
---

# กุนซือ สวินดอน ทาวน์ ทีมลีกทูอังกฤษอ้างทีมฟอร์มแย่เพราะสนามซ้อมมีผีสิง

[![กุนซือ สวินดอน ทาวน์ ทีมลีกทูอังกฤษอ้างทีมฟอร์มแย่เพราะสนามซ้อมมีผีสิง](https://www.khaosod.co.th/wpapp/uploads/2024/11/Holloway-Swindon-6322.jpg "กุนซือ สวินดอน ทาวน์ ทีมลีกทูอังกฤษอ้างทีมฟอร์มแย่เพราะสนามซ้อมมีผีสิง")](https://www.khaosod.co.th/wpapp/uploads/2024/11/Holloway-Swindon-6322.jpg)

**เอียน ฮอลโลเวย์ ผู้จัดการทีม สวินดอน ทาวน์ ในศึกลีกทู อังกฤษ อ้างว่าฟอร์มการเล่นที่ย่ำแย่ของพวกเขาอาจเกิดจากการที่สนามซ้อมมีผีสิง**

โดย สวินดอน ทาวน์ ในศึกลีกทู อังกฤษ ทำผลงานได้ย่ำแย่ในซีซั่นนี้หลังเก็บไปเพียง 13 คะแนนจาก 16 นัดอยู่อันดับ 22 ของตาราง

นอกจากนั้นแล้ว ออลลี คลาร์ก กัปตันทีมยังมาได้รับบาดเจ็บเอ็นข้อเท้าฉีกขาดระหว่างการฝึกซ้อมเมื่อสัปดาห์ที่แล้วด้วย

ล่าสุด ฮอลโลเวย์ ผู้จัดการทีมอ้างว่า ฟอร์มการเล่น รวมถึงอาการบาดเจ็บของนักเตะที่เกิดขึ้นนั้นมีบ่อเกิดมาจากการที่สนามซ้อมของสโมสรมีผีสิง เนื่องจากตั้งอยู่ใกล้กับสุสานโบราณ

“ผมเสียใจมาก ดังนั้นผมจะพยายามทำความสะอาดบริเวณสนามซ้อม เพราะมีคนบอกผมว่าบริเวณนั้นมีผีสิง มีสุสานอยู่ที่ไหนสักแห่งใกล้ๆ นี้ ผมไม่ได้ล้อเล่น”

“ผมคิดว่า สนามฝึกของเราอยู่ใกล้กับสุสานโบราณมาก ดังนั้นผมจะให้ภรรยาของผมขึ้นไปขอโทษคนเหล่านี้ และหวังว่าเราจะโชคดีขึ้นอีกหน่อย”

อย่างไรก็ตาม ฮอลโลเวย์ กล่าวว่าเขาจะไม่ทำอะไรไปไกลถึงขนาด แบร์รี ฟราย อดีตผู้จัดการทีม เบอร์มิงแฮม ซึ่งมีรายงานว่าเขาปัสสาวะที่มุมสนามทั้งสี่มุมที่ เซนต์ แอนดรูว์ เพื่อปัดเป่าคำสาปที่สโมสรได้รับ

ขอบคุณภาพจาก X : @Official\_STFC