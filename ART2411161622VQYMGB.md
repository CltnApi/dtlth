---
layout: post
code: "ART2411161622VQYMGB"
origin_url: "https://www.khaosod.co.th/sports/news_9508717"
image: "https://github.com/user-attachments/assets/618da1bf-743b-4ddf-96d9-70c6faacb139"
title: "เพชรมรกต โชว์เก๋าเก็บแต้มในช่วงต้น ประคองตัวซิวแชมป์ราชดำเนินรุ่นมิดเดิลเวต"
description: "เพชรมรกต บังหมัดคลองตัน แม้ว่าจะอายุมากกว่า แต่ว่าได้ความเก๋าชิงออกอาวุธในช่วงต้น พร้อมกับป้องกันในช่วงท้ายชนะโจ ไรอัน คว้าแชมป์รุ่นมิดเดิลเวต"
category: "SPORTS"
language: "th"
date: 2024-11-16T16:30:57.762Z
---

# เพชรมรกต โชว์เก๋าเก็บแต้มในช่วงต้น ประคองตัวซิวแชมป์ราชดำเนินรุ่นมิดเดิลเวต

[![เพชรมรกต โชว์เก๋าเก็บแต้มในช่วงต้น ประคองตัวซิวแชมป์ราชดำเนินรุ่นมิดเดิลเวต](https://www.khaosod.co.th/wpapp/uploads/2024/11/Petchmorakot.jpg "เพชรมรกต โชว์เก๋าเก็บแต้มในช่วงต้น ประคองตัวซิวแชมป์ราชดำเนินรุ่นมิดเดิลเวต")](https://www.khaosod.co.th/wpapp/uploads/2024/11/Petchmorakot.jpg)

เพชรมรกต บังหมัดคลองตัน แม้ว่าจะอายุมากกว่า แต่ว่าได้ความเก๋าชิงออกอาวุธในช่วงต้น พร้อมกับป้องกันในช่วงท้ายชนะโจ ไรอัน คว้าแชมป์รุ่นมิดเดิลเวต

เพชรมรกต บังหมัดคลองตัน หรือเพชรมรกต เพชรยินดีอคาเดมี มีคิวขึ้นสังเวียนมวยไทยท้าชิงแชมป์มวยไทย รายการราชดำเนิน แชมเปี้ยนชิพ ซูเปอร์ไฟต์ รุ่นมิดเดิลเวต (160 ป.) รายการราชดำเนิน เวิลด์ ซีรีส์ พบกับ โจ ไรอัน เจ้าของเข็มขัดจากสหราชอาณาจักร ที่เวทีมวยราชดำเนิน เมื่อ 16 พ.ย.

ยกแรกทั้งสองฝ่ายทั้งสองฝ่ายต่างผลัดกันออกอาวุธเข้าใส่กันอย่างต่อเนื่อง แต่ความแม่นยำเป็นของเพชรมรกตทำยกแรกผู้ท้าชิงชาวไทยมีคะแนนนำอยู่ เข้าสู่ยกสอง โจ ไรอัน กลับมาเป็นฝ่ายเดินเข้าหา ส่วนเพชรมรกตรอดักออกอาวุธสวนกลับได้ดียังคงมีคะแนนนำอยู่

ยกที่สาม โจ ไรอัน ไม่มีทางเลือกต้องเดินหน้าบุกเข้าใส่อย่างต่อเนื่องแต่จังหวะออกอาวุธโดนป้องกันได้เกือบหมด แถมยังโดนคู่ชกชาวไทยสวนกลับมาได้สวยหลายครั้งทำให้ทั้ง 3 ยกเพชรมรกตยังมีแต้มนำห่าง

ยก 4 โจ ไรอัน ยังเดินหน้าบุกเข้าใส่อย่างต่อเนื่องแต่ว่าเพชรมรกตออกวุธตอบโต้ได้หลายจังหวะทำให้แต้มยังนำห่าง และยกสุดท้าย โจ ไรอัน ไม่มีทางเลือกต้องน็อกเท่านั้นถึงจะรักษาแชมป์เอาไว้ได้ อย่างไรก็ดีแม้โจ ไรอัน จะเดินหน้าบุกแต่เอาเพชรมรกตไม่ลงทำให้ครบ 5 ยก เพชรมรกตเป็นฝ่ายชนะคะแนนคว้าเข็มขัดแชมป์มาครองได้สำเร็จ พร้อมเงินรางวัล 500,000 บาท

