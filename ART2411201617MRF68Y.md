---
layout: post
code: "ART2411201617MRF68Y"
origin_url: "https://www.khaosod.co.th/sports/news_9514527"
image: "https://github.com/user-attachments/assets/0f8acdd0-ea21-4d94-94b3-d26804f2e8ec"
title: "เชียงราย โพสต์สุดช็อกยอดซื้อบัตรชมเกม 118 คน - แฟนคลับแย้งในสนามเกินพัน"
description: "เชียงราย ยูไนเต็ด ทีมดังในศึกไทยลีก 1 โพสต์ข้อความสุดช็อกมีคนซื้อบัตรชมเกมเอฟเอ คัพ 184 คน ขณะที่แฟนบอลแย้งความจริงในสนามเกินพันคน"
category: "SPORTS"
language: "th"
date: 2024-11-20T16:26:34.375Z
---

# เชียงราย โพสต์สุดช็อกยอดซื้อบัตรชมเกม 118 คน - แฟนคลับแย้งในสนามเกินพัน

[![เชียงราย โพสต์สุดช็อกยอดซื้อบัตรชมเกม 118 คน - แฟนคลับแย้งในสนามเกินพัน](https://www.khaosod.co.th/wpapp/uploads/2024/11/Chiangrai.jpg "เชียงราย โพสต์สุดช็อกยอดซื้อบัตรชมเกม 118 คน - แฟนคลับแย้งในสนามเกินพัน")](https://www.khaosod.co.th/wpapp/uploads/2024/11/Chiangrai.jpg)

เชียงราย ยูไนเต็ด ทีมดังในศึกไทยลีก 1 โพสต์ข้อความสุดช็อกมีคนซื้อบัตรชมเกมเอฟเอ คัพ 118 คน ขณะที่แฟนบอลแย้งความจริงในสนามเกินพันคน

เชียงราย ยูไนเต็ด เพิ่งลงสนามในรอบสอง (64 ทีมสุดท้าย) ฟุตบอลช้าง เอฟเอ คัพ ด้วยการเปิดบ้านรับการมาเยือนของ เพชรบูรณ์ ยูไนเต็ด 6-0 เมื่อ 20 พ.ย. พร้อมกับตีตั๋วผ่านเข้ารอบ 32 ทีมสุดท้ายได้สำเร็จ

อย่างไรก็ตามแม้ว่าจะได้เล่นในบ้านเกมดังกล่าวแต่เมื่อเพจเฟซบุ๊กอย่างเป็นทางการของเชียงรายโพสต์รูปภาพร้อมข้อความว่ามียอดการซื้อบัตรเข้าชมเกม 184 คน ซึ่งถือว่าน้อยมากเมื่อทีมระดับไทยลีก 1 เล่นในบ้านตัวเอง

อย่างไรก็ตามมีแฟนบอลหลายรายซึ่งเข้าชมเกมในสนามนัดดังกล่าวโต้แย้งว่าตัวเลขที่โพสต์ออกมานั้นน่าจะเป็นเพียงคนที่ซื้อบัตรเข้าชมเกมเพียงอย่างเดียว แต่ว่าความจริงแล้วเกมนัดดังกล่าวมีแฟนบอลในนามเกินพันคน ซึ่งส่วนใหญ่เป็นแฟนบอลที่ขาประจำที่ซื้อตั๋วปี นอกจากนี้ยังมีบัตรที่ให้สำหรับผู้สนับสนุนสโมสร

โดยแฟนบอลรายดังกล่าวโพสต์ข้อความว่า สังเกตดีๆ ที่ประกาศในโพสต์นี้คือ “ยอดผู้ชมที่ซื้อตั๋วเข้าชมแข่งขัน” แต่ยอดคนดูจริงๆ ประเมินจากสายตาน่าจะพันกว่าคน แต่เป็นตั๋วปี+สปอนเซอร์ (อย่างผมอ่ะตั๋วปี) สาเหตุที่ประกาศแบบนี้เพื่อป้องกันการโต้แย้งเรื่องส่วนแบ่งค่าตั๋วเข้าชมให้ทีมเยือน (เหมือนที่เคยมีเรื่องกับพัทยาฤดูกาลก่อน)

สำหรับเชียงรายประสบปัญหาด้านการเงินมาอย่างต่อเนื่อง จน “เสี่ยฮั่น”มิตติ ติยะไพรัช ประธานสโมสรต้องประกาศลาออกจากสภากรรมการบริหารสมาคมกีฬาฟุตบอลแห่งประเทศไทยฯ ภายใต้การบริหารงานของ “มาดามแป้ง”นวลพรรณ ล่ำซำ เพื่อใช้เวลาในการหาเงินมาใช้จ่ายในสโมสร และสถานการณ์ในลีกปัจจุบันเชียงรายรั้งอันดับ 14 ซึ่งเป็นโซนตกชั้น