---
layout: post
code: "ART2411040448L77NH4"
origin_url: "https://www.khaosod.co.th/sports/news_9489035"
image: "https://github.com/user-attachments/assets/2d3b943c-f197-47cb-af4c-cfe26787d5cf"
title: "ใช้โอกาสยิงเปลือง รุด ผิดหวัง แมนยู แค่เจ๊า เชลซี - พร้อมหนุน อโมริม"
description: "รุด ฟาน นิสเทลรอย กุนซือขัดตาทัพ แมนเชสเตอร์ ยูไนเต็ด ระบุผิดหวังที่ทีมทำได้แค่เสมอกับ เชลซี 1-1 ทั้งๆ ที่มีโอกาสจบสกอร์มากกว่า และยืนยันพร้อมสนับสนุน รูเบน อโมริม เฮดโค้ชคนใหม่"
category: "SPORTS"
language: "th"
date: 2024-11-04T04:52:22.448Z
---

# ใช้โอกาสยิงเปลือง รุด ผิดหวัง แมนยู แค่เจ๊า เชลซี - พร้อมหนุน อโมริม

[![ใช้โอกาสยิงเปลือง รุด ผิดหวัง แมนยู แค่เจ๊า เชลซี - พร้อมหนุน อโมริม](https://www.khaosod.co.th/wpapp/uploads/2024/11/Ruud-chelsea-8844.jpg "ใช้โอกาสยิงเปลือง รุด ผิดหวัง แมนยู แค่เจ๊า เชลซี - พร้อมหนุน อโมริม")](https://www.khaosod.co.th/wpapp/uploads/2024/11/Ruud-chelsea-8844.jpg)

**รุด ฟาน นิสเทลรอย กุนซือขัดตาทัพ แมนเชสเตอร์ ยูไนเต็ด ระบุผิดหวังที่ทีมทำได้แค่เสมอกับ เชลซี 1-1 ทั้งๆ ที่มีโอกาสจบสกอร์มากกว่า และยืนยันพร้อมสนับสนุน รูเบน อโมริม เฮดโค้ชคนใหม่**

โดย แมนฯ ยูไนเต็ด เปิดสนาม โอลด์ แทรฟฟอร์ด เสมอกับ เชลซี 1-1 ในเกมพรีเมียร์ลีก อังกฤษ 2024-25 เมื่อวันที่ 3 พ.ย. เกมนี้เจ้าถิ่นขึ้นนำก่อนจาก บรูโน แฟร์นานเดส นาที 70 (จุดโทษ) ก่อนที่ทีมเยือนจะตีเสมอจาก มอยเซส ไคเซโด นาที 74

จากผลที่เกิดขึ้นทำให้ “ปีศาจแดง” มีเพิ่มเป็น 12 คะแนนจาก 10 นัดอยู่อันดับ 13 ตารางพร้อมเป็นสถิติออกสตาร์ตฤดูกาลที่แย่สุดของทีมนับตั้งแต่ฤดูกาล 1986-87 ส่วน “สิงโตน้ำเงินคราม” มีเพิ่มเป็น 18 คะแนนจาก 10 นัดอยู่อันดับ 4 ตาราง

Soccer Football – Premier League – Manchester United v Chelsea – Old Trafford, Manchester, Britain – November 3, 2024 Manchester United interim manager Ruud van Nistelrooy celebrates after Bruno Fernandes scores their first goal Action Images via Reuters/Jason Cairnduff EDITORIAL USE ONLY.



หลังเกม ฟาน นิสเทลรอย ที่มีสถิติคุมทีมชนะ 1 และเสมอ 1 นัดให้สัมภาษณ์ว่า “ผมผิดหวังเล็กน้อยที่เราไม่คว้าชัยชนะมาได้ พูดตรงๆ ว่า เรามีโอกาสที่ดีกว่าในเกมนี้ โดยรวมแล้ว ผมคิดว่าฟอร์มการเล่นของนักเตะยอดเยี่ยมมาก พวกเขาทุ่มสุดตัวในสนาม และสุดท้าย เราก็ต้องยอมรับผลเสมอ”

“เมื่อเราทำประตูได้ มันเป็นช่วงเวลาที่ยอดเยี่ยม เมื่อคุณได้ยินเสียงในสนาม โอลด์ แทรฟฟอร์ด ที่ดังระเบิด และในช่วงเวลาที่สำคัญเช่นนี้ บรูโน ทำได้ดีมากในการยิงลูกจุดโทษ จากนั้นอารมณ์ก็พุ่งพล่านออกมา”

“ผมสนุกกับทุกวินาที ผมอยู่ที่นี่เพื่อช่วยเหลือ และ (หลังจากสองเกมนี้) ยิ่งสนุกกว่าเดิม และเราทุกคนจะสนับสนุนเฮดโค้ชคนใหม่ และหวังว่าสโมสรจะเติบโตขึ้น”