---
layout: post
code: "ART2411020727H1P75I"
origin_url: "https://www.khaosod.co.th/special-stories/news_9487215"
image: "https://github.com/user-attachments/assets/7f0c4c67-1fa9-4763-acff-7a0a61debb9c"
title: "\"ตำรวจแต่ง\" ทุนสร้าง 10 ล้าน แถมผู้กำกับ ลาออกจากตำรวจ มาทำหนังจริงๆ!"
description: "จากหนังสั้นขายขำสุดไวรัล สู่จอเงินพล็อตสุดล้ำ! ภาพยนตร์ \"ตำรวจแต่ง\" ทุนสร้าง 10 ล้าน แถมผู้กำกับ ลาออกจากตำรวจ มาทำหนังจริงๆ! โซเชียลชื่นชม รอดู"
category: "SPECIAL_STORIES"
language: "th"
date: 2024-11-02T07:31:58.492Z
---

# "ตำรวจแต่ง" ทุนสร้าง 10 ล้าน แถมผู้กำกับ ลาออกจากตำรวจ มาทำหนังจริงๆ!

[!["ตำรวจแต่ง" ทุนสร้าง 10 ล้าน แถมผู้กำกับ ลาออกจากตำรวจ มาทำหนังจริงๆ!](https://www.khaosod.co.th/wpapp/uploads/2024/11/police-tang-06.jpg ""ตำรวจแต่ง" ทุนสร้าง 10 ล้าน แถมผู้กำกับ ลาออกจากตำรวจ มาทำหนังจริงๆ!")](https://www.khaosod.co.th/wpapp/uploads/2024/11/police-tang-06.jpg)

**จากหนังสั้นขายขำสุดไวรัล สู่จอเงินพล็อตสุดล้ำ! ภาพยนตร์ “ตำรวจแต่ง” ทุนสร้าง 10 ล้าน แถมผู้กำกับ ลาออกจากตำรวจ มาทำหนังจริงๆ! โซเชียลชื่นชม รอดู**

เมื่อวันที่ 2 พฤศจิกายน 2567 จากหนังสั้นขายขำสุดไวรัล สู่จอเงินพล็อตสุดล้ำ! สำหรับภาพยนตร์ **“ตำรวจแต่ง: กำเนิดผู้พิทักษ์สันติหลุด (Police Modify)”** โดย มังกรฟิล์ม ผลงานการกำกับสุดเฉียบแหลม **โจ๋ โซเชียล** พร้อมนำแสดงโดย โจ๋ โซเชียล และ ด็อกเตอร์อ๋อง เตรียมฉาย 21 พฤศจิกายนนี้

ล่าสุด เรียกเสียงฮือฮาจากโลกโซเชียลสนั่น เมื่อมีการปล่อยตัวอย่างภาพยนตร์มาให้แฟน ๆ ได้รับชม หลังจากเฝ้ารอคอยมานาน กับพล็อตสุดล้ำที่ตั้งคำถามกับปัญหาสังคมไทย

_“คุณเคยสงสัยมั้ยว่า ทำไมประเทศเราถึงยังไม่มีตำรวจเอกชน? “_

**ตำรวจแต่ง** เล่าถึงปัญหา _ยาเสพติด_ ในชุมชนที่ส่งผลกระทบต่อชาวบ้าน สร้างความเดือดร้อนให้ผู้คนในพื้นที่ ทว่าผู้พิทักษ์สันติราษฎร์ อย่าง **เจ้าหน้าที่ตำรวจ** ในเรื่องกลับเมินเฉยต่อปัญหา

งานนี้ **กลุ่มวัยรุ่นไทบ้าน** ขอลุกขึ้นสู้ สาดแนวคิดสุดล้ำ _“ขนาดโรงเรียนยังมีเอกชน โรงบาลก็ยังมีเอกชน แล้วทำไม **โรงพักจะมีเอกชนไม่ได้เหรอ”**_ นำไปสู่เรื่องราวสุดอลหม่าน เมื่อวัยรุ่นไทบ้านต้องพิทักษ์สันติหลุด ความวุ่นวายก็เลยเกิด

ภาพประกอบ

งานนี้ ผู้กำกับอย่าง **โจ๋ โซเชียล** ยูทูบเบอร์ชื่อดังจากช่อง **โจ๋ โซเชียล** ที่มีผู้ติดตาม 9.9 แสนคน ก็เข้ามาคอมเมนต์ในคลิปตัวอย่างภาพยนตร์ว่า **“งานนี้ผมตั้งใจจริงๆครับ อยากให้ทุกคนได้ดู”**

อีกทั้งทางเพจ **มังกร ชาแนล** ก็ได้เข้ามาคอมเมนต์ว่า _“สำหรับคนเงินเยอะ ๆ ถือว่าเป็นหนังต้นทุนต่ำ แต่สำหรับพวกเราคือต้นทุนสูงมาก เงิน 10 ล้านขึ้น กับหนังเรื่องนี้ **ผู้กำกับก็ลาออกจากตำรวจจริง เพื่อมากำกับหนังตำรวจแต่ง”**_

ภาพประกอบ

**โจ๋ โซเชียล** เคยลงคลิป ตัวอย่างหนัง ตำรวจแต่ง กำเนิดผู้พิทักษ์สันติหลุด ไว้ในช่องยูทูบ เมื่อวันที่ 21 ก.ค. 2566 พร้อมเขียนเล่าว่า _“จากคอนเทนต์สู่โรงภาพยนตร์ การกำกับหนังเรื่องแรกของผู้กำกับแต่ง โจ๋ โซเขียล”_

_“ตัวอย่างนี้เป็นเพียงตัวอย่างเพื่อใช้ในการโปรโมท ไม่ใช่ตัวอย่างของหนังที่จะฉายจริง ๆ ตัวหนังจริง ๆ ยังไม่มีการถ่ายทำเพราะยังอยู่ในระหว่างการเขียนบทอยู่ ซึ่งหนังเรื่องนี้เป็นหนังที่ถูกพัฒนามาจากคลิปคอนเทนต์ตลก ซึ่งทุกคนคงได้ดูผ่านตามาแล้วบ้าง”_

_“จึงอยากจะขอประกาศให้ทุกคนได้ทราบทั่วกันว่าจะทำเป็นหนังเพื่อเข้าฉายในโรงจริง ๆ กำหนดที่หนังจริงจะฉายคือภายในปีหน้า”_

_“ผมอยากบอกทุกคนว่า **ตอนนี้มันพาผมกับทีมงานเดินทางมาไกลมากจริง ๆ** จากที่ทำคลิปก็อก ๆ แก๊ก ๆ กันที่หมู่บ้าน ตอนนี้คอนเทนต์ที่พวกผมทำ มันจะกลายเป็นภาพยนตร์ฉายในโรงอย่างที่ผมเคยฝันเอาไว้แล้ว ผมสัญญาว่าจะทำหนังเรื่องนี้ออกมาให้ดีที่สุดครับ”_

_พร้อมทิ้งท้าย Cr.โจ๋ โซเชียล #บ้านเฮาต้องดีกว่านี้ #มังกรฟิล์ม รอชมหนังแต่งปีหน้า ขอบคุณครับ_

ภาพประกอบ

**โจ๋ โซเชียล** เคยโพสต์เรื่องราวย้อนวันวานว่าครั้งหนึ่ง ตนเคยสอบตำรวจติด ก่อนที่จะผันตัวมาเดินตามความฝัน ทำคอนเทนต์ และได้เป็นผู้กำกับภาพยนตร์ในที่สุด

พร้อมแนบภาพในอดีตครั้งเคยเป็นตำรวจ

เรียกได้ว่าทุ่มสุดตัวกับความฝันในครั้งนี้จริง ๆ ท่ามกลางคอภาพยนตร์ที่รอดู แห่คอมเมนต์ส่งกำลังใจและชื่นชม อาทิ

ภาพประกอบ



