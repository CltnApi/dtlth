---
layout: post
code: "ART2411010652M3HOGS"
origin_url: "https://www.khaosod.co.th/special-stories/news_9484153"
image: "https://github.com/user-attachments/assets/4b771d35-e898-405b-97b6-3c7dccf74e41"
title: "บาส Go Went Go ประกาศลดสถานะ 'เบล' จบรัก 6 ปี แฟนคลับแห่คอมเมนต์ให้กำลังใจ"
description: "บาส Go Went Go ประกาศลดสถานะ เบล จบรัก 6 ปี เผยยังคงหวังดีและซัพพอร์ตกันอยู่ ด้านแฟนคลับแห่คอมเมนต์ให้กำลังใจ พร้อมซัพพอร์ตผลงานของทั้งคู่ "
category: "SPECIAL_STORIES"
language: "th"
date: 2024-11-01T14:09:33.764Z
---

# บาส Go Went Go ประกาศลดสถานะ 'เบล' จบรัก 6 ปี แฟนคลับแห่คอมเมนต์ให้กำลังใจ

[![บาส Go Went Go ประกาศลดสถานะ 'เบล' จบรัก 6 ปี แฟนคลับแห่คอมเมนต์ให้กำลังใจ](https://www.khaosod.co.th/wpapp/uploads/2024/10/Go-Went-Go.jpg "บาส Go Went Go ประกาศลดสถานะ 'เบล' จบรัก 6 ปี แฟนคลับแห่คอมเมนต์ให้กำลังใจ")](https://www.khaosod.co.th/wpapp/uploads/2024/10/Go-Went-Go.jpg)

_**บาส Go Went Go ประกาศลดสถานะ เบล จบรัก 6 ปี เผยยังคงหวังดีและซัพพอร์ตกันอยู่ ด้านแฟนคลับแห่คอมเมนต์ให้กำลังใจ พร้อมซัพพอร์ตผลงานของทั้งคู่**_

‘บาส-ภาณุภัทร์ สุกัลยารักษ์’ หรือ ‘บาส Go Went Go’ บล็อกเกอร์ท่องเที่ยว โพสต์แจ้งผ่านเพจเฟซบุ๊ก Go Went Go ระบุว่า สวัสดีครับทุกคน มีเรื่องที่อยากจะบอก จริงๆปกติเราไม่ค่อยได้พูดเรื่องส่วนตัวในพื้นที่นี้เท่าไหร่ แต่เนื่องจากที่ผ่านมาผมได้รับการสนับสนุนจากทุกคนมาเป็นอย่างดี และคิดว่าเรื่องนี้ควรจะมาบอกด้วยตัวเอง

ตอนนี้ผมกับเบล ได้เปลี่ยนสถานะเป็นพี่น้องกันแล้วนะครับ ซึ่งเรื่องนี้ก็เป็นการตัดสินใจร่วมกันมาสักพักหนึ่งแล้ว ซึ่งเราก็คุยกันเข้าใจกันด้วยดี จริง ๆ เหตุผลไม่ได้มีอะไรมากมาย ตลอดระยะเวลา 6 ปี มีอะไรหลาย ๆ อย่างที่เราอาจจะมองไม่เหมือนกัน ไม่ว่าจะเป็นเรื่องของทัศนคติหรือเป้าหมายในชีวิต ซึ่งก็ต้องบอกว่าตลอดช่วงระยะเวลานั้น ก็มีแต่เรื่องดี ๆ และความทรงจำดี ๆ เกิดขึ้นมากมาย จึงทำให้เราทั้งคู่พูดคุยและเข้าใจเรื่องนี้กันได้ไม่ยากนัก

ซึ่งหลังจากผ่านช่วงเวลาระยะหนึ่งมา ก็เลยคิดว่าถึงเวลาที่เหมาะสมแล้วที่จะมาบอกทุกคนติดตามอยู่ รวมถึงเพื่อน พี่ น้อง รอบตัวหลายหลายคนที่อาจจะยังไม่รู้ เพราะบางครั้งทุกคนคอมเม้นถามว่าเบลไปไหนทำไมไม่มาทริปด้วย เลยอยากแจ้งให้ทุกคนได้รับทราบพร้อมๆกัน

ซึ่งหลังจากนี้ตัวผมและเบลก็จะยังคงหวังดีและซัพพอร์ตกันในทุกๆเรื่องที่สามารถทำได้เสมอ และก็หวังว่าทุกคนจะซัพพอร์ตเบลเช่นกันนะครับ ถ้าใครอยากติดตามคอนเทนต์ของเบล ก็สามารถไปที่ช่อง Bellephat ได้ทุกช่องทางเลย และขอขอบคุณทุกคนที่เอ็นดูเราทั้งคู่ให้การสนับสนุนมาโดยตลอด

การเปลี่ยนแปลงเป็นเรื่องปกติของชีวิตครับ ซึ่งหลังจากนี้ผมกับทีมก็จะยังคงตั้งใจทำงาน และมีโปรเจ็คใหม่ๆที่อยากจะนำเสนอให้กับทุก ๆ คนได้ดูอีกในปีหน้าเต็มไปหมด และของเบลก็จะมีงานเช่นกันหวังว่าทุกคนจะเข้าใจและซัพพอร์ตเราทั้งคู่ต่อไปนะครับ ขอบคุณทุกคนมากจริงๆ

ปล. สำหรับใครที่อาจจะติดตาม เหล่าหมาๆ มิโซะ โชยุ สุรโฮ่ง ไม่ต้องห่วงนะครับ เด็กๆยังได้เจอพ่อแม่ของเค้าตลอดสลับกันเอาไปเลี้ยงเรื่อยๆครับ

ทั้งนี้มีแฟนคลับเข้าไปคอมเมนต์ให้กำลังใจทั้งคู่เป็นจำนวนมาก พร้อมบอกว่าจะซัพพอร์ตผลงานของทั้งคู่ต่อไป

