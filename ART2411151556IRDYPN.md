---
layout: post
code: "ART2411151556IRDYPN"
origin_url: "https://www.khaosod.co.th/special-stories/news_9507785"
image: "https://github.com/user-attachments/assets/fbdd59f9-59d9-4cf2-94d1-f09e9c81c90d"
title: "รด.หญิงเจอของดี คนนั่งในห้องเก็บของ เปิดประตูพิสูจน์ ถึงกับวิ่งกระเจิงออกมาจากห้อง"
description: "รด.หญิงเจอของดี หลังถูกใช้ไปทำความสะอาดห้องเก็บของ เพื่..."
category: "SPECIAL_STORIES"
language: "th"
date: 2024-11-15T16:02:17.996Z
---

# รด.หญิงเจอของดี คนนั่งในห้องเก็บของ เปิดประตูพิสูจน์ ถึงกับวิ่งกระเจิงออกมาจากห้อง

[![รด.หญิงเจอของดี คนนั่งในห้องเก็บของ เปิดประตูพิสูจน์ ถึงกับวิ่งกระเจิงออกมาจากห้อง](https://www.khaosod.co.th/wpapp/uploads/2024/11/studentsoldier.jpg "รด.หญิงเจอของดี คนนั่งในห้องเก็บของ เปิดประตูพิสูจน์ ถึงกับวิ่งกระเจิงออกมาจากห้อง")](https://www.khaosod.co.th/wpapp/uploads/2024/11/studentsoldier.jpg)

**รด.หญิงเจอของดี หลังถูกใช้ไปทำความสะอาดห้องเก็บของ เพื่อนเจอคนนั่งในห้อง ตามครูฝึกมาเปิดประตูพิสูจน์ ถึงกับวิ่งกระเจิงออกมาจากห้อง**

วันที่ 15 พ.ย.67 สมาชิก **[TikTok @sekchainarong](https://www.tiktok.com/@sekchainarong/video/7436740518043864328)** ซึ่งเป็นครูฝึก โพสต์คลิปนักศึกษาวิชาทหาร หรือ รด. ตกใจหลังต้องเข้าไปทำความสะอาดห้องเก็บของในศูนย์ฝึก แล้วดันไปเจอคนนั่งอยู่ข้างใน

โดยระบุข้อความว่า **“ครูใช้ไปทำความสะอาด ดันไปเจอของดี เมื่อเพื่อนเจอคนนั่งในห้องเก็บของ ก็ได้พากันไปพิสูจน์”** ซึ่งในคลิปนักศึกษาวิชาทหารหญิงประมาณ 3-4 คน ชวนกันไปดูที่ห้องเก็บของ ซึ่งบริเวณหน้าต่างเปิดอยู่ โดยมีลักษณะคล้ายคนสวมชุด รด.นั่งอยู่ แต่ไม่ไหวติง ทำเอาทั้งหมดตื่นกลัว พากันวิ่งหนี

จากนั้นก็ได้ไปหาครูฝึกแล้วชวนกันเข้าไปพิสูจน์ด้านใน โดยระบุข้อความว่า **“นักเรียนสงสัย ครูเลยพามาดูผู้ต้องสงสัยในห้องเก็บของ”** เมื่อครูฝึกไขกุญแจเข้าไปในห้อง ซึ่งภายในก็มีของเก็บอยู่จำนวนมาก ส่วนจุดต้องสงสัยบริเวณหน้าต่างนั้น _**เป็นเพียงหุ่น รด.ถูกจับมาวางไว้เท่านั้น**_ แต่ทว่าก็ทำให้นักเรียนวิ่งหนีด้วยความกลัวได้ ก่อนจะออกมาหัวเราะกันข้างนอก



