---
layout: post
code: "ART2411270511328YAM"
origin_url: "https://www.matichon.co.th/politics/news_4922363"
image: "https://github.com/user-attachments/assets/6ef3c6d0-651b-4faf-a9cf-1b6a7cbc3c2c"
title: "บิ๊กอ้วน ควงปืนกลฝีมือคนไทย ชมนิทรรศการ ผลิตภัณฑ์อุตฯ ป้องกันประเทศ"
description: "บิ๊กอ้วน ควงปืนกลฝีมือคนไทย ชมนิทรรศการ ผลิตภัณฑ์อุตฯป้องกันประเทศ"
category: "POLITICS"
language: "th"
date: 2024-11-27T05:30:35.560Z
---

# บิ๊กอ้วน ควงปืนกลฝีมือคนไทย ชมนิทรรศการ ผลิตภัณฑ์อุตฯ ป้องกันประเทศ

[![](https://www.matichon.co.th/wp-content/uploads/2024/11/ba728.jpg "ba728")](https://www.matichon.co.th/wp-content/uploads/2024/11/ba728.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**บิ๊กอ้วน ควงปืนกลฝีมือคนไทย ชมนิทรรศการ ผลิตภัณฑ์อุตฯป้องกันประเทศ**

เมื่่อวันที่ 27 พฤศจิกายน ที่กระทรวงกลาโหม นายภูมิธรรม เวชยชัย รองนายกรัฐมนตรีและรมว.กลาโหม เยี่ยมชมการจัดนิทรรศการด้านอุตสาหกรรมป้องกัน ประเทศ ณ บริเวณลานหน้าทางขึ้นห้องสุรศักดิ์มนตรี และภายในห้องสุรศักดิ์มนตรี ในศาลาว่าการกลาโหม โดยมี ปลัดกระทรวงกลาโหม ผู้บัญชาการทหารสูงสุด ผู้บัญชาการเหล่าทัพ นายทหารชั้นผู้ใหญ่ในสังกัดกระทรวงกลาโหม ร่วมชมนิทรรศการ

โดยพล.อ.วัฒนา ฉัตรรัตนแสง ผู้อำนวยการศูนย์การอุตสาหกรรมป้องกันประเทศและพลังงานทหาร ได้ชี้แจงถึงแผนงานที่สำคัญด้านอุตสาหกรรมป้องกันประเทศที่จะเร่งรัดเพื่อสนองตอบนโยบายรัฐบาลในด้านการพัฒนางานวิจัยให้เป็นผลิตภัณฑ์ที่ขายสู่ตลาดโลกได้จริง จำนวน 3 แผนงาน ประกอบด้วย

![](https://www.matichon.co.th/wp-content/uploads/2024/11/บิ๊กอ้วน2-1024x683.jpg)

การสร้างช่องทางการขายไปต่างประเทศ ด้วยการจับคู่ธุรกิจ ปัจจุบันโรงงานในสังกัด สำนักงานปลัดกระทรวงกลาโหม ได้เข้าร่วมงานกับผู้ประกอบการภาคเอกชนไทย เพื่อวิจัยและส่งออก ไนโตรเซลลูโลส ซึ่งเป็นองค์ประกอบหลักที่ใช้ในการผลิตดินส่งกระสุน โดยปี 2568 คาดการณ์ว่าจะมีมูลค่า การส่งออกประมาณ 36 ล้านบาท และอีกช่องทางหนึ่งคือการส่งออกผ่านบริษัทร่วมทุนระหว่างสถาบันเทคโนโลยีป้องกันประเทศกับภาคเอกชน

การปรับปรุงขั้นตอนการส่งออก ตามพระราชบัญญัติ โรงงานผลิตอาวุธของเอกชน พ.ศ. 2550 จากเดิมที่เป็นการขออนุญาตเป็นรายครั้ง ซึ่งใช้ระยะเวลา 81 วันทำการ เป็นการ ขออนุญาตแบบโควตาล่วงหน้ารายปี และเมื่อผู้ประกอบการ ได้รับใบสั่งซื้อจากลูกค้าต่างประเทศ จะสามารถ ยื่นคำขอรับหนังสืออนุญาตส่งออกตอรัฐมนตรีว่าการกระทรวงกลาโหม ทำให้ระยะเวลาการขออนุญาตลดลง เหลือ 30 วันทำการ

![](https://www.matichon.co.th/wp-content/uploads/2024/11/บิ๊กอ้วน3-1024x683.jpg)

การจัดทำระบบประเมินมูลค่าการผลิต และมูลค่าการส่งออก ด้านอุตสาหกรรมป้องกันประเทศ เพื่อประเมินว่า สิ่งที่รัฐบาลได้ให้การสนับสนุนและช่วยเหลือ ผ่านมาตรการต่างๆ กิจการอุตสาหกรรมป้องกันประเทศได้สร้างผลประโยชน์ทางเศรษฐกิจให้กับประเทศไทยคิดเป็นมูลค่าการผลิตและมูลค่าการส่งออกเท่าไหร่ เอกชนไทยเติบโตขึ้นจริงหรือไม่

สำหรับผลงานด้านอุตสาหกรรมป้องกันประเทศที่นำมาจัดแสดง ประกอบด้วย โครงการวิจัยและพัฒนาเครื่องยิงลูกระเบิด 120 มม. M132 A1 แบบอัตราจรล้อยาง วิจัยโดย ศูนย์อำนวยการสร้างอาวุธ ซึ่งมีวัตถุประสงค์เพื่อทดแทนเครื่องยิงลูกระเบิด ขนาด 120 มม. M132 A1 แบบลากจูง, ปืนเล็กยาว ขนาด 5.56 มม. คชสีห์ งานวิจัยปืนพก ขนาด 11 มม. เป็นต้น

![](https://www.matichon.co.th/wp-content/uploads/2024/11/บิ๊กอ้วน4-1024x683.jpg)

นอกจากนี้ยังมีผลงานจาก โรงงานวัตถุระเบิด ทหาร กรมการอุตสาหกรรมทหาร ฯ ซึ่งมีขีดความสามารถในการผลิตดินส่งกระสุน ผลิตกระสุนปืนครบนัด ทั้งกระสุนปืนเล็ก กระสุนปืนพก และกระสุนปืนลูกซอง เพื่อสนับสนุนเหล่าทัพ และจำหน่ายแก่ภาคเอกชน รวมถึงโครงการขยายขีดความสามารถในการผลิตดินส่งกระสุนฐานคู่แบบเม็ดกลม

สำหรับโรงงาน แบตเตอรี่ทหาร สามารถผลิตแบตเตอรี่แบบตะกั่วกรด 4 ชนิด ได้แก่ แบตเตอรี่ทางยุทธการแบตเตอรี่ทางธุรการ แบตเตอรี่รถไฟ และแบตเตอรี่โซลาร์เซลล์ โรงงานเภสัชกรรมทหาร ศูนย์การอุตสาหกรรมป้องกันประเทศและพลังงานทหาร จัดจำหน่ายกลุ่มผลิตภัณฑ์เพื่อความมั่นคงของชาติ และกลุ่มผลิตภัณฑ์เพื่อสนับสนุนหน่วยงานในสังกัด กระทรวงกลาโหม และกระทรวงสาธารณสุขกรมการพลังงานทหาร ประเมินศักยภาพและแนวทางการพัฒนาแหล่งผลิตปิโตรเลียม รวมถึงการปรับปรุงประสิทธิภาพการกลั่นน้ำมันดิบ และการดำเนินงานด้านพลังงานทดแทนกรมวิทยาศาสตร์และเทคโนโลยีกลาโหม วางแผนให้เป็นหน่วยงานด้านการลงทุน (PMU) เกี่ยวกับโครงการความมั่นคงของประเทศที่เป็น Dual Use

![](https://www.matichon.co.th/wp-content/uploads/2024/11/บิ๊กอ้วน5-1024x683.jpg)

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)