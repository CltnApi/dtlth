---
layout: post
code: "ART2411110856VJUBG6"
origin_url: "https://www.khaosod.co.th/special-stories/news_9500328"
image: "https://github.com/user-attachments/assets/d814932e-b35a-4fdb-81fa-9a2775ec299d"
title: "สาวสุดเซ็ง เพิ่งซื้อไอโฟน16โปรแม็กซ์ ใช้ได้ 2 ชั่วโมงพัง ตั้งค่ายังไม่ทันเสร็จ ขิตแบบไม่บอกไม่กล่าว"
description: "พระศุกร์เข้าพระเสาร์แทรก! สาวสุดเซ็ง เพิ่งซื้อไอโฟน16โป..."
category: "SPECIAL_STORIES"
language: "th"
date: 2024-11-11T09:06:36.772Z
---

# สาวสุดเซ็ง เพิ่งซื้อไอโฟน16โปรแม็กซ์ ใช้ได้ 2 ชั่วโมงพัง ตั้งค่ายังไม่ทันเสร็จ ขิตแบบไม่บอกไม่กล่าว

[![สาวสุดเซ็ง เพิ่งซื้อไอโฟน16โปรแม็กซ์ ใช้ได้ 2 ชั่วโมงพัง ตั้งค่ายังไม่ทันเสร็จ ขิตแบบไม่บอกไม่กล่าว](https://www.khaosod.co.th/wpapp/uploads/2024/11/ifone.jpg "สาวสุดเซ็ง เพิ่งซื้อไอโฟน16โปรแม็กซ์ ใช้ได้ 2 ชั่วโมงพัง ตั้งค่ายังไม่ทันเสร็จ ขิตแบบไม่บอกไม่กล่าว")](https://www.khaosod.co.th/wpapp/uploads/2024/11/ifone.jpg)

**พระศุกร์เข้าพระเสาร์แทรก! สาวสุดเซ็ง เพิ่งซื้อไอโฟน16โปรแม็กซ์ ใช้ได้ 2 ชั่วโมงพัง ตั้งค่ายังไม่ทันเสร็จ ขิตแบบไม่บอกไม่กล่าว ศูนย์บอกเจอกันเยอะ**

วันที่ 11 พ.ย.67 สมาชิก **[TikTok @nuch.chanokwan](https://www.tiktok.com/@nuch.chanokwan/video/7434833664137039112?lang=th-TH)** โพสต์คลิปสุดเฟล หลังซื้อไอโฟน16โปรแม็กซ์มาได้แค่ 2 ชั่วโมง เครื่องพัง โดยระบุข้อความว่า **“เสียเงิน 50,000 ยังไม่ทันได้ตั้งค่าเสร็จเลย เครื่องพังแล้ว #iphone16promax #หน้าจอค้าง”**

โดยเธอบอกว่า _**“มันเป็นดวงซวยหรือเป็นดวงที่แบบพระศุกร์เข้าพระเสาร์แทรก 16โปรแม็กซ์ เพิ่งซื้อเมื่อ 2 ชั่วโมงที่แล้ว เรียบร้อยไปแล้วจ๊ะ ใครที่บอกว่าเป็นที่ซิมหรือเปล่า เปิดได้หมดแต่จะปลดแล้วทำไม่ได้ ปัดขึ้นก็ไม่มา รีเซ็ตหลายรอบแล้ว เปิดปิดเครื่องไม่ได้ แต่เป็นเหมือนเดิม ต้องเอาเข้าศูนย์แล้ว”**_

ซึ่งในคลิปเธอได้เปิดเครื่องขึ้นมา แล้วพยายามจะเข้าไปตั้งค่าเครื่องก็ค้าง ปัดไปปัดมาก็ยังเข้าไม่ได้ เครื่องมีอาการรวนและไม่เสถียร ซื้อมาแค่ 2 ชั่วโมงสุดท้ายต้องเครื่องเข้าศูนย์

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก โดยมีคนเจอประสบการณ์เดียวกันบอกว่า **“ของผมขิต ตั้งแต่วันแรก ตอนนี้เดือนกว่า ไม่มีใครช่วยได้เลยครับ ไปศูนย์ก็ช่วยไรไม่ได้”**

นอกจากนี้ยังมีคนบอกว่าให้ส่งศูนย์ เขาลงให้ใหม่ได้ เธอก็เข้ามาตอบว่า **“เอาเข้าเรียบร้อยจ้า ศูนย์บอกเจอกันเยอะเลยพี่ตัวใหม่นิ”**



