---
layout: post
code: "ART2411230352X03HHX"
origin_url: "https://www.khaosod.co.th/entertainment/news_9517825"
image: "https://github.com/user-attachments/assets/762fc4c7-9f1f-4bf1-9237-5b68992549ff"
title: "เหมือนฝัน ปุ้ย รสริน เล่าทำไมได้มาแทน หนุ่ม กรรชัย เผยคำพูดสุดประทับใจจากพี่หน่วง"
description: "มันเป็นเรื่องเหมือนฝัน ปุ้ย รสริน ไลฟ์สดเล่าทำไมได้มาแทน หนุ่ม กรรชัย ทั้งที่ผู้ประกาศหลายคนก็อยากจะไปอยู่ตรงนั้น เผยคำพูดสุดประทับใจจาก พี่หน่วง"
category: "ENTERTAINMENT"
language: "th"
date: 2024-11-23T05:01:38.116Z
---

# เหมือนฝัน ปุ้ย รสริน เล่าทำไมได้มาแทน หนุ่ม กรรชัย เผยคำพูดสุดประทับใจจากพี่หน่วง

[![เหมือนฝัน ปุ้ย รสริน เล่าทำไมได้มาแทน หนุ่ม กรรชัย เผยคำพูดสุดประทับใจจากพี่หน่วง](https://www.khaosod.co.th/wpapp/uploads/2024/11/puirosrin5dkanchai2311679998.jpg "เหมือนฝัน ปุ้ย รสริน เล่าทำไมได้มาแทน หนุ่ม กรรชัย เผยคำพูดสุดประทับใจจากพี่หน่วง")](https://www.khaosod.co.th/wpapp/uploads/2024/11/puirosrin5dkanchai2311679998.jpg)

มันเป็นเรื่องเหมือนฝัน ปุ้ย รสริน ไลฟ์สดเล่าทำไมได้มาแทน หนุ่ม กรรชัย ทั้งที่ผู้ประกาศหลายคนก็อยากจะไปอยู่ตรงนั้น เผยคำพูดสุดประทับใจจาก พี่หน่วง ทำ ปุ้ย แคนเซิลงานทุกอย่าง

เปิดใจหลังไปนั่งแท่นพิธีกรโหนกระแสแทนพี่หน่วง หนุ่ม กรรชัย ทั้งสัปดาห์ 5 วัน ปุ้ย รสริน ไลฟ์สดเล่าความในใจและที่มาถึงเรื่องนี้ด้วยว่า

“มีสำนักข่าวติดต่อมาสัมภาษณ์ ปุ้ย คุยว่าทำไมถึงได้มาจัดโหนกระแส รายการอันดับหนึ่งของประเทศ ปุ้ย เลยบอกว่าเป็นเพราะพี่หนุ่ม พี่หนุ่มเคยจัดข่าวใส่ไข่กับ ปุ้ย หนึ่งครั้ง ตอนนั้น ประเด็นหมูป่าติดถ้ำ ปุ้ย อ่านข่าว แล้วผู้ใหญ่ให้ ปุ้ย ไปนั่งในข่าวใส่ไข่ ไปเสิร์ฟข้อมูลลักษณะเป็นทางการหน่อย ไปนั่งกับพี่หนุ่มครั้งเดียว แล้วเราไม่เคยติดต่อกันเลย ไม่มีคอนแทค ไม่เคยติดต่อ ไม่เคยใดๆทั้งสิ้น แต่พี่หนุ่มก็รู้ ปุ้ย เป็นผู้ประกาศ ปุ้ย ก็รู้พี่หนุ่มคือใคร ”

[![](https://www.khaosod.co.th/wpapp/uploads/2024/11/puirosrin5dkanchai23116711.jpg)](https://www.khaosod.co.th/wpapp/uploads/2024/11/puirosrin5dkanchai23116711.jpg)

“จนกระทั่ง ปุ้ย ออกจาก เทโรฯ ช่อง7 ปุ้ย ก็มาจัดติ๊กต็อก คนก็จะรู้ ปุ้ย จัดติ๊กต็อก ปุ้ย ก็เป็นตัวของตัวเองมาก ไม่ได้โทษช่องก็มีวัฒนธรรมองค์กรของแต่ละช่อง ต้องเป็นทางการ ไม่เล่นเยอะโน่นนี่นั่น _พอหลุดกรอบตรงนั้นมาจัดติ๊กต็อก รู้สึกว่ามันเป็นช่องปุ้ย จะทำอะไรก็ได้ ปุ้ย เป็นตัวเองมาก จนพี่หนุ่มมาเห็นความเป็นตัวตน เห็นที่ปุ้ยสัมภาษณ์แขกรับเชิญ พี่หนุ่มเห็นน้องคนนี้ทำได้”_

ADVERTISEMENT

_“เขาเลยโทรมาถาม มาจัดโหนกระแสแทนพี่ไหม 3 วัน พี่หนุ่มน่ารักมาก เขาไม่คิดว่าตัวเองยิ่งใหญ่ รายการเขารายการอันดับหนึ่ง ทุกอย่างพูดถ่อมตัวมาก ให้เกียรติปุ้ยมาก คำพูดคำจาพี่หนุ่มประทับใจจริงๆ ไม่ต้องลังเลอะไร ต่อให้มีงานปุ้ยก็จะแคนเซิลทุกงานแล้วบอกจัดค่ะ มันเป็นเรื่องเหมือนฝัน ”_

**_“พี่หนุ่มเป็นพี่ชายที่น่ารักมาก ตอนที่มาคุยกับปุ้ย ให้เกียรติมาก พี่หนุ่มจะให้เกียรติปุ้ยขนาดไหนเหรอ ปุ้ย ต้องให้เกียรติพี่ มาชวน ปุ้ย ทำ อยากให้ฟังน้ำเสียงพี่หนุ่ม โทรมาชวน ปุ้ย ตื่นเต้นดีใจมาก ปุ้ย ตอบรับโดยที่ไม่คิดเลย ”_**

[![](https://www.khaosod.co.th/wpapp/uploads/2024/11/puirosrin5dkanchai23116712.jpg)](https://www.khaosod.co.th/wpapp/uploads/2024/11/puirosrin5dkanchai23116712.jpg)

_“จะมีครั้งต่อไปไหม ต้องถามพี่หนุ่มจะยังให้โอกาส_ ปุ้ย ไหม ทุกคนต้องไปบอกพี่หนุ่มว่า อยากได้น้องหนืดมาทำอีก ถ้าพี่หน่วงไม่ว่าง ให้น้องหนืดมาทำแทนได้ ”

_“คนก็ถามเยอะทำไมได้ไปจัดโหนกระแสได้ ทั้งที่ผู้ประกาศหลายคนก็หมายมั่นปั้นมืออยากจะไปอยู่ตรงนั้น ทำไมถึง ปุ้ย ได้ไป ต้องขอบคุณติ๊กต็อก ”_

“คนถามทำไมกะพริบตาบ่อย ของเขาแรงจริงๆ พี่หนุ่มบอกปุ้ยศุกร์ที่แล้ว วันอาทิตย์ปุ้ยเป็นตากุ้งยิง เพิ่งหาย เพิ่งไปเจาะหนอง เจ็บตามาก ปุ้ยนั่งเจ็บตาด้วย ต้องคอนเซนเทรตมีสมาธิ กับทีมงานพี่หนุ่มที่น่ารักคอยซัพพอร์ตปุ้ย พอจบรายการปุ๊บไปเจาะหนองที่ตา ”

[![](https://www.khaosod.co.th/wpapp/uploads/2024/11/puirosrin5dkanchai2311675.jpg)](https://www.khaosod.co.th/wpapp/uploads/2024/11/puirosrin5dkanchai2311675.jpg)