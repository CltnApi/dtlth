---
layout: post
code: "ART24112903427KZGW7"
origin_url: "https://www.khaosod.co.th/entertainment/news_9526608"
image: "https://github.com/user-attachments/assets/8402fda8-3343-4806-b82a-ea7dcfdefbb3"
title: "เม้าธ์สนั่น นางเอกซุปตาร์สายมู เลิกสามีไปคบดาราหนุ่ม พีกเลิกอีกไปหาพระเอกก้ามปู"
description: "เรื่องจริงคือช็อก วงในเม้าธ์สนั่น นางเอกซุปตาร์สายมู เลิกสามี ไปคบดาราหนุ่ม เตือนพญานาค เจอตัดสัมพันธ์ แต่งเพลงง้อก็ไม่ใจอ่อน พีกเลิกอีกไปหาพระเอกก้ามปู"
category: "ENTERTAINMENT"
language: "th"
date: 2024-11-29T04:11:54.023Z
---

# เม้าธ์สนั่น นางเอกซุปตาร์สายมู เลิกสามีไปคบดาราหนุ่ม พีกเลิกอีกไปหาพระเอกก้ามปู

[![เม้าธ์สนั่น นางเอกซุปตาร์สายมู เลิกสามีไปคบดาราหนุ่ม พีกเลิกอีกไปหาพระเอกก้ามปู](https://www.khaosod.co.th/wpapp/uploads/2024/11/suptaractressserpent2911679998.jpg "เม้าธ์สนั่น นางเอกซุปตาร์สายมู เลิกสามีไปคบดาราหนุ่ม พีกเลิกอีกไปหาพระเอกก้ามปู")](https://www.khaosod.co.th/wpapp/uploads/2024/11/suptaractressserpent2911679998.jpg)

เรื่องจริงคือช็อกนะ วงในเม้าธ์สนั่น นางเอกซุปตาร์สายมู เลิกสามี ไปคบดาราหนุ่ม เตือนเรื่องพญานาค เจอตัดสัมพันธ์ แต่งเพลงง้อก็ไม่ใจอ่อน พีกเลิกอีกไปหาพระเอกก้ามปูแล้ว

ข่าวสดออนไลน์ ฟังเรื่องราวแล้วยังตกใจ ประเด็นวงในเผยเรื่องราวเขย่าวงการบันเทิงมาก กรณีนางเอกซุปตาร์ ประกาศชัดเจนแล้วว่าแยกกับสามี เหลือแค่ทำหน้าที่พ่อแม่ เลยได้เห็นหน้าเห็นตาในวงการกันเยอะขึ้น เพราะชีหันมาลุยธุรกิจ แถมเข้าสายมูเต็มตัว นับถือองค์พญานาค มีรำบวงสรวงเสริมธุรกิจให้ปัง

แล้วโลกก็เหวี่ยงคนที่เหมือนกันให้มาเจอกัน เมื่อนางเอกซุปตาร์ดั๊นไปคลิกกับนักแสดงหนุ่มที่มาสายนี้ก่อนแล้ว นับถือและศรัทธาในองค์พญานาค ทำรายการตามรอยพญานาค เหมือนจิ๊กซอว์ที่ใช่

คุยกันไปคุยกันมา ก็รู้สึกว่าจะลงตัวกันไปโม้ดดด มีอะไรที่เหมือนกัน ทั้งสถานะม่าย มีลูกติด แล้วยังศรัทธาในองค์พญานาคเหมือนกัน _ฝ่ายนางเอกถึงขั้นบอกว่าเหมือนรู้จักกันมานานแสนนาน เลยคบกันแบบรู้กันแค่ฉันกับเธอมาพักใหญ่_

จากที่เคยคลิกกันลงตัวเรื่องความเชื่อ ช่วงหลังฝ่ายชายเริ่มรู้สึกว่าฝ่ายหญิงมีความเชื่อที่ลงลึกไปมาก **_พอเตือนสติชีก็โกรธ ตัดสัมพันธ์ไปซะงั้น ฝ่ายชายตามง้ออยู่หลายวันก็ยังไม่คืนดี ขนาดแต่งเพลงง้อลงช่องยูทูบก็แล้ว ฝ่ายหญิงก็ยังไม่ใจอ่อน_**

ตอนนี้ฝ่ายชายเริ่มทำใจแล้วโอกาสจะกลับมาคงยาก อีกอย่างแว่วมาว่า ฝ่ายหญิง เริ่มย้ายไปทางฝั่งของ พระเอกก้ามปู ที่เริ่มมาสายมูแล้วเหมือนกัน _งานนี้เจ้าพ่อนาคาเลยอกหักอย่างแรง_

ADVERTISEMENT

[![](https://www.khaosod.co.th/wpapp/uploads/2024/11/suptaractressserpent2911671.jpg)](https://www.khaosod.co.th/wpapp/uploads/2024/11/suptaractressserpent2911671.jpg)