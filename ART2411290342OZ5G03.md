---
layout: post
code: "ART2411290342OZ5G03"
origin_url: "https://www.khaosod.co.th/breaking-news/news_9526606"
image: "https://github.com/user-attachments/assets/2ab86a97-e887-4672-9d00-080a6ca1c721"
title: "เช็กที่นี่ ตร.ทางหลวง แนะเส้นทางเลี่ยง คานเหล็กถล่ม พระราม2 เสียชีวิตแล้ว5ราย"
description: "เช็กที่นี่ ตำรวจทางหลวง ประชาสัมพันธ์แจ้งประชาชน แนะเส้นทางเลี่ยง คานเหล็กถล่ม พระราม2 เสียชีวิตแล้ว 5 ราย เผยเส้นทางที่ปิดการจราจร"
category: "HOT_NEWS"
language: "th"
date: 2024-11-29T04:11:54.323Z
---

# เช็กที่นี่ ตร.ทางหลวง แนะเส้นทางเลี่ยง คานเหล็กถล่ม พระราม2 เสียชีวิตแล้ว5ราย

[![เช็กที่นี่ ตร.ทางหลวง แนะเส้นทางเลี่ยง คานเหล็กถล่ม พระราม2 เสียชีวิตแล้ว5ราย](https://www.khaosod.co.th/wpapp/uploads/2024/11/steel-girder29-11-02.jpg "เช็กที่นี่ ตร.ทางหลวง แนะเส้นทางเลี่ยง คานเหล็กถล่ม พระราม2 เสียชีวิตแล้ว5ราย")](https://www.khaosod.co.th/wpapp/uploads/2024/11/steel-girder29-11-02.jpg)

_**เช็กที่นี่ ตำรวจทางหลวง ประชาสัมพันธ์แจ้งประชาชน แนะเส้นทางเลี่ยง คานเหล็กถล่ม พระราม2 เสียชีวิตแล้ว 5 ราย เผยเส้นทางที่ปิดการจราจร**_

จากกรณี คานที่อยู่ในช่วงระหว่างก่อสร้างพังถล่มลงมา บริเวณถนนพระราม 2 ขาออก บริเวณหน้าสยามนิสสันสมุทรสาคร สาขามหาชัยเมืองใหม่ ต.คอกกระบือ อ.เมืองสมุทรสาคร จ.สมุทรสาคร เบื้องต้น พบผู้เสียชีวิตแล้ว 5 ราย

ทราบชื่อคือ 1.นายอภิวัฒน์ พะพันทาง อายุ 30 ปี พบศพแล้ว 2.นายชิงโกโก สัญชาติเมียนมา 3.ผู้สูญหาย 3 ราย ซึ่งคาดว่าเสียชีวิตแล้ว ยังติดอยู่ในที่เกิดเหตุ เป็นชายสัญชาติเมียนมา ชื่อนาย Phyo ko ko และนาย Aung thein hihy

ขณะที่ผู้บาดเจ็บถูกนำส่งโรงพยาบาลต่างๆ อีก 10 คน ส่วนที่เหลือ 25 คน ได้รับการช่วยเหลือออกมาอย่างปลอดภัย โดยรวมแล้ว มีคนงานก่อสร้างที่กำลังทำงานอยู่ในพื้นที่เกิดเหตุทั้งสิ้น 39 คน เหตุเกิดเวลาประมาณ 04.00 น. วันที่ 29 พ.ย. 67

ต่อมาวันเดียวกัน ตำรวจทางหลวง ประชาสัมพันธ์เส้นทาง เหตุทางยกระดับถล่ม ถ.พระราม2 กม.21+600 (บริเวณช่องทางหลัก ทั้งขาเข้าและออก) ต.คอกกระบือ อ.เมือง จ.สมุทรสาคร โดยปิดการจราจร ช่องหลัก ขาเข้า-ขาออก (ถึงช่วงบ่าย)

[![](https://www.khaosod.co.th/wpapp/uploads/2024/11/steel-girder29-11-01-2-696x392.jpg)](https://www.khaosod.co.th/wpapp/uploads/2024/11/steel-girder29-11-01-2.jpg)

**เปิดการจราจร ช่องทางคู่ขนาน**  
– ขาเข้า 3 ช่องจราจร  
– ขาออก 1 ช่องจราจร

**พร้อมทั้งประชาสัมพันธ์ให้ประชาชนใช้เส้นทางเลี่ยง ดังนี้**

**ขาเข้ากทม.**  
– รถจากภาคใต้ : ให้ใช้ ถนนเพชรเกษม เข้า กทม.  
– รถจาก จ.สมุทรสงคราม/บางโทรัด : ให้ใช้ ทล.375 มุ่งหน้าเข้า อ.บ้านแพ้ว ไปออก นครปฐม ขึ้น ถ.เพชรเกษม เข้า ถ.บรมราชชนนี เข้า กทม.  
– รถจาก มหาชัย-สมุทรสาคร : ใช้ ถ.เศรษฐกิจ-ถ.พุทธสาคร-ถ.พุทธมณฑลสาย 4-ถ.บรมราชชนนี เข้า กทม.

[![](https://www.khaosod.co.th/wpapp/uploads/2024/11/steel-girder29-11-01-6-696x525.jpg)](https://www.khaosod.co.th/wpapp/uploads/2024/11/steel-girder29-11-01-6.jpg)

**ขาออก กทม.**  
– รถจาก กทม. : ใช้ ถ.บรมราชชนนี เข้า ถ.เพชรเกษม มุ่งหน้าลงใต้  
– รถจากต่างระดับบางขุนเทียน : ใช้ ถ.เลียบชายทะเลบางขุนเทียน เข้าตัวเมืองมหาชัยจ.สมุทรสาคร เข้า ถ.พระราม 2 มุ่งหน้าลงใต้

ด้านตำรวจทางหลวง แจ้งว่า ต้นเหตุเกิดจากโครงเหล็ก Launcher ชิ้นส่วนสะพาน segment รับน้ำหนักไม่ไหวจึงพังถล่ม ทล.35 (ถนนพระรามที่ 2 ) กม.21+600 ขาออก กทม. ขณะนี้ปิดการจราจรช่องทางหลัก เจ้าหน้าที่กำลังดำเนินการอำนวยความสะดวกด้านการจราจร

[![](https://www.khaosod.co.th/wpapp/uploads/2024/11/steel-girder29-11-01-5-696x584.jpg)](https://www.khaosod.co.th/wpapp/uploads/2024/11/steel-girder29-11-01-5.jpg)