---
layout: post
code: "ART2411040642Z1X6XR"
origin_url: "https://www.khaosod.co.th/special-stories/news_9489325"
image: "https://github.com/user-attachments/assets/ecc8c334-7186-4101-bd96-b1b02951027c"
title: "รู้จัก \"อ.ธนวันต์ จิรเจริญเวศน์\" ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15"
description: "รู้จักทายาทเบอร์ 1 ศาสตร์โบราณ \"อ.ธนวันต์ จิรเจริญเวศน์\" ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15 ช่วยพลิกชีวิตคน"
category: "SPECIAL_STORIES"
language: "th"
date: 2024-11-04T06:47:56.443Z
---

# รู้จัก "อ.ธนวันต์ จิรเจริญเวศน์" ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15

[![รู้จัก "อ.ธนวันต์ จิรเจริญเวศน์" ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15](https://www.khaosod.co.th/wpapp/uploads/2024/11/teelee-02.jpg "รู้จัก "อ.ธนวันต์ จิรเจริญเวศน์" ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15")](https://www.khaosod.co.th/wpapp/uploads/2024/11/teelee-02.jpg)

**รู้จักทายาทเบอร์ 1 ศาสตร์โบราณ “อ.ธนวันต์ จิรเจริญเวศน์” ซินแสชื่อดัง ผู้สืบทอดศาสตร์ ตี่ลี่ ฮวงจุ้ย รุ่นที่ 15 ช่วยพลิกชีวิตคน**

เมื่อวันที่ 4 พฤสจิกายน 2567 นอกจาก “โหราศาสตร์” การดูดวงแล้ว อีกหนึ่งทางเลือกของเหล่าสายมูที่ได้รับความนิยมไม่แพ้ศาสตร์ไหน ๆ คือ **“ฮวงจุ้ย”** ซึ่งเป็นศาสตร์ของชาวจีน

โดย **“ฮวงจุ้ย”** หรือในภาษาจีนกลางคือ Feng Shui (เฟิงสุ่ย) มาจากคำสองคำคือ ‘เฟิง’ แปลว่า ‘ลม’ และ ‘สุ่ย’ แปลว่า ‘น้ำ’ ความหมายโดยรวม คือ การการสร้างสภาพแวดล้อมในธรรมชาติกับความเป็นอยู่ของมนุษย์ให้มีความสมดุลและนำมาซึ่งความสำเร็จในชีวิต

สำหรับ **หมอดูฮวงจุ้ย** ในประเทศไทยที่มีชื่อเสียงนั้น มีหลายคนมาก หนึ่งในนั้น คือ **“ตี่ลี่ ฮวงจุ้ย”** หรือ **อ.ธนวันต์ จิรเจริญเวศน์** ทายาทยืนหนึ่งของศาสตร์ ตี่ลี่ ฮวงจุ้ย

ภาพประกอบ

ภาพประกอบ

โดย **อ.ธนวันต์** เคยอธิบายในเพจไว้ว่า คำว่า **“ตี่ลี่”** ไม่ใช่ชื่ออาจารย์ แต่เป็นชื่อศาสตร์ แต่เดิมคนส่วนใหญ่มักคุ้นชินกับคำว่า “ฮวงจุ้ย” เพียงอย่างเดียว ซึ่งจริง ๆ แล้วคนโบราณตั้งชื่อไว้เป็น 4 คำเต็ม ๆ ว่า **“ตี่ ลี่ ฮวง จุ้ย”**

คำว่า **ตี่ลี่** มีความหมายว่า พื้นที่ ทำเล ภูมิศาสตร์ ซึ่งจริง ๆ แล้ว ก็หมายถึงที่อยู่ของเรา โดยจะครอบคลุมในส่วน “ภายในทั้งหมดของตัวบ้านเรา” ซึ่งจุดนี้แหละ ที่อาจารย์จะต้องจัดบ้านภายใน ให้เหมาะสม และ ส่งเสริมคนในบ้าน ทำให้เกิดประโยชน์มามากที่สุด

ส่วนคำว่า **ฮวงจุ้ย** มีความหมายว่า ลมกับน้ำ จะเป็นส่วนของสภาพแวดล้อมภาย “นอกบ้าน” หรือธรรมชาติจากภายนอกที่ส่งเสริมให้ที่อยู่อาศัยของเรานั่นเอง โดยหากมนุษย์เรามีโอกาสเลือกทำเล ที่ตั้งของตัวบ้าน และทิศที่ดีได้นั้น ก็จะช่วยส่งเสริมให้ตี่ลี่ (ภายในบ้าน) นำพาเราให้ดียิ่งขึ้นไปอีก

ภาพประกอบ

โดยหากจะเปรียบเทียบคำว่า **ตี่ลี่** และ คำว่า **ฮวงจุ้ย** กับสัญลักษณ์ หยิน-หยาง แล้ว จะเทียบได้ดังนี้

**อ.ธนวันต์** นับเป็นผู้ศึกษาศาสตร์ “ตีลี่ ฮวงจุ้ย” มายาวนาน มีประสบการณ์มากกว่า 20 ปี เปิดรับสมาชิกเพื่อสอนความรู้ศาสตร์นี้ ซึ่งมีคนสนใจเข้าเรียนจำนวนมาก

นอกจากนี้ พบว่า **“อ.ธนวันต์”** ยังเป็นหนึ่งในผู้ให้ความรู้ เรื่องฮวงจุ้ย ในราย **The Unlock เปิดธุรกิจ เปลี่ยนชีวิตด้วยตี่ลี่ฮวงจุ้ย** ในทีวีช่องดัง ต่อเนื่องมาหลายปี ร่วมกับดาราพิธีกรชื่อดัง **แอร์ ภัณฑิลา** และ **จ๊ะจ๋า พริมรตา** ที่จะสลับสับเปลี่ยนพาไปสำรวจห้างร้านธุรกิจทั่วประเทศไทย โดยใช้ศาสตร์ตี่ลี่ฮวงจุ้ยไปดูวิถีชีวิต

ภาพประกอบ

ภาพประกอบ