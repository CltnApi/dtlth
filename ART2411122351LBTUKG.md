---
layout: post
code: "ART2411122351LBTUKG"
origin_url: "https://www.khaosod.co.th/breaking-news/news_9502767"
image: "https://github.com/user-attachments/assets/fa99a3d4-ca71-4ca8-bfab-7222469d3723"
title: "กรมอุตุฯ ประกาศฉบับที่ 2 พายุโซนร้อน \"โทราจี\" ช่วงวันที่ 14-15 พ.ย.นี้"
description: "กรมอุตุฯ ประกาศฉบับที่ 2 เตือน พายุโซนร้อน \"โทราจี\" ช่วงวันที่ 14-15 พ.ย.นี้ เผยลักษณะอากาศของประเทศไทย แนะ ตรวจสอบสภาพอากาศก่อนเดินทาง"
category: "HOT_NEWS"
language: "th"
date: 2024-11-12T23:55:55.208Z
---

# กรมอุตุฯ ประกาศฉบับที่ 2 พายุโซนร้อน "โทราจี" ช่วงวันที่ 14-15 พ.ย.นี้

[![กรมอุตุฯ ประกาศฉบับที่ 2 พายุโซนร้อน "โทราจี" ช่วงวันที่ 14-15 พ.ย.นี้](https://www.khaosod.co.th/wpapp/uploads/2024/11/Meteorological-Department-9.jpg "กรมอุตุฯ ประกาศฉบับที่ 2 พายุโซนร้อน "โทราจี" ช่วงวันที่ 14-15 พ.ย.นี้")](https://www.khaosod.co.th/wpapp/uploads/2024/11/Meteorological-Department-9.jpg)

**กรมอุตุฯ ประกาศฉบับที่ 2 เตือน พายุโซนร้อน “โทราจี” ช่วงวันที่ 14-15 พ.ย.นี้ เผยลักษณะอากาศของประเทศไทย แนะ ตรวจสอบสภาพอากาศก่อนเดินทาง**

วันที่ 13 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง พายุ “โทราจี” ฉบับที่ 2 (282/2567) ระบุว่า เมื่อเวลา 04.00 น. ของวันนี้ (13 พ.ย. 2567) พายุโซนร้อน “โทราจี” บริเวณทะเลจีนใต้ตอนบน มีศูนย์กลางอยู่ที่ละติจูด 20.1 องศาเหนือ ลองจิจูด 116.8 องศาตะวันออก มีความเร็วลมสูงสุดใกล้ศูนย์กลางประมาณ 85 กิโลเมตรต่อชั่วโมง

พายุนี้กำลังเคลื่อนตัวทางทิศตะวันตกค่อนทางเหนือเล็กน้อยด้วยความเร็วประมาณ 15 กิโลเมตรต่อชั่วโมง พายุนี้มีแนวโน้มเคลื่อนเข้าใกล้เกาะไหหลำ ประเทศจีนในช่วงวันที่ 14-15 พ.ย. 67 และมีแนวโน้มจะอ่อนกำลังลง

โดยพายุนี้ไม่มีผลโดยตรงต่อลักษณะอากาศของประเทศไทย ขอให้ผู้ที่จะเดินทางไปบริเวณดังกล่าวตรวจสอบสภาพอากาศก่อนออกเดินทางไว้ด้วย

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 13 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 13 พฤศจิกายน พ.ศ. 2567 เวลา 11.00 น.

กรมอุตุฯ ประกาศฉบับที่ 2 เตือน พายุโซนร้อน “โทราจี” ช่วงวันที่ 14-15 พ.ย.นี้ เผยลักษณะอากาศของประเทศไทย แนะ ตรวจสอบสภาพอากาศก่อนเดินทาง