---
layout: post
code: "ART24112708124Y8ABE"
origin_url: "https://www.khaosod.co.th/sports/news_9523621"
image: "https://github.com/user-attachments/assets/a1380736-1b12-4f13-a4a5-a49c4279bb37"
title: "วิว-ครีม-เม 3 นักแบดไทย คอนเฟิร์มร่วมดวลศึก เวิลด์ ทัวร์ ไฟนอล"
description: "สหพันธ์แบดมินตันโลก หรือ บีดับเบิลยูเอฟ ประกาศยืนยันผู้เล่นที่ผ่านเข้าสู่การแข่งขันศึกแบดมินตันรายการใหญ่ปิดท้ายปี 2024 \"เวิลด์ ทัวร์ ไฟนอล\""
category: "SPORTS"
language: "th"
date: 2024-11-27T08:51:45.431Z
---

# วิว-ครีม-เม 3 นักแบดไทย คอนเฟิร์มร่วมดวลศึก เวิลด์ ทัวร์ ไฟนอล

[![วิว-ครีม-เม 3 นักแบดไทย คอนเฟิร์มร่วมดวลศึก เวิลด์ ทัวร์ ไฟนอล](https://www.khaosod.co.th/wpapp/uploads/2024/11/bad-1.jpg "วิว-ครีม-เม 3 นักแบดไทย คอนเฟิร์มร่วมดวลศึก เวิลด์ ทัวร์ ไฟนอล")](https://www.khaosod.co.th/wpapp/uploads/2024/11/bad-1.jpg)

สหพันธ์แบดมินตันโลก หรือ บีดับเบิลยูเอฟ ประกาศยืนยันผู้เล่นที่ผ่านเข้าสู่การแข่งขันศึกแบดมินตันรายการใหญ่ปิดท้ายปี 2024 “เวิลด์ ทัวร์ ไฟนอล” แข่งขันระหว่างวันที่ 11- 15 ธันวาคมนี้ ที่เมืองหางโจว สาธารณรัฐประชาชนจีน โดยมี 3 นักแบดมินตันไทยเข้าร่วมการแข่งขัน

โดยในประเภทชายเดี่ยว ประกอบไปด้วย วิกเตอร์ อักเซลเซน โควตาเหรียญทองโอลิมปิก 2024 ชาวเดนมาร์ก, อันเดรียส อันทอนเซน, ฉือ ยู่ ฉี, โจว เทียน เฉิน, โคได นาราโอกะ, “วิว” กุลวุฒิ วิทิตศานต์, ลี ซี เจี๋ย และโจนาธาน คริสตี

ประเภทหญิงเดี่ยว นำมาโดย อัน เซ ยอง เหรียญทองโอลิมปิก, หวัง จื่อ อี้, หาน เยว่, เกรกอเรีย มาริสกา ตุนจุง, อายะ โอโฮริ, “ครีม” บุศนันทน์ อึ๊งบำรุงพันธุ์, “เม” ศุภนิดา เกตุทอง และ อากาเนะ ยามากูชิ

ประเภทชายคู่ ลี หยาง – หวัง ชิ-ลิน เหรียญทองโอลิมปิก, คิม แอสทรูป – อันเดรียส ราสมุสเซน, เหอ จิ้ง ถิง – เริน เซียง หยู, ฟาจาร์ อัลเฟียน – มูฮัมหมัด อาเดียนโต, โก๊ะ ชิ เฟย – นูร์ อิซซุดดิน, ลี เจ๋อ ฮุย – หยาง โป ซวน, ซาบาร์ คายามาน กูตามา – มูฮัมหมัด เรซา ปาห์เลวี อิสฟาฮานี และ อารอน เจีย – โซ วูย ยิก

ประเภทหญิงคู่ เฉิน ชิง เฉิน – เจีย อี้ ฟาน เหรียญทองโอลิมปิก, หลิว เซิง ชู – ถาน หนิง, ริน อิวานากะ – เคย์ นากานิชิ, เบค ฮานา – อี โซ ฮี, เพิร์ลลี ตัน – ทินาห์ มูราลิตารัน, นามิ มัตซึยามา – ชิฮารุ ชิดะ, เฟเบรียนา กุซูมา – อามัลเลีย คาฮายา ปราติวี, ตรีซา จอลลี – กายาตริ โกปิจันท์

และประเภทคู่ผสม เจิ้ง ซือ เหว่ย และ หวง หยา ฉง เหรียญทองโอลิมปิก, เจียง เจิ้น ปัง – เหว่ย หยา ซิน, โก๊ะ ซุน ฮวด – เชวอน เจมี่ ไล, เฉิน ตัง เจี๋ย – โต๊ะ อี เหวย, ตัง ชุน มัน- ซือ ยิง ซวด, เดยัน เฟอร์ดินานยาสห์ – กลอเรีย เอ็มมานูเอล วิดจาจ้า, หยาง โป ซวน – หู หลิง ฟาง และ คิม วอน โฮ – จอง นา อึน

โดยการจับสลากรอบแบ่งกลุ่มจะจัดขึ้นในวันที่ 7 ธันวาคม ที่โรงแรมอินเตอร์คอนติเนนตัล หางโจว รวมถึงจะมีการเปิดตัวถ้วยรางวัลการแข่งขันแบบใหม่เป็นครั้งแรก ในงานดังกล่าวด้วย