---
layout: post
code: "ART2411171152PP50EW"
origin_url: "https://www.khaosod.co.th/entertainment/news_9509651"
image: "https://github.com/user-attachments/assets/b909cf27-76f6-422f-b8d0-8ea5c820f8da"
title: "พี่หมื่นสายรุก เบลล่า สุดเขิน เล่าแชทแรกที่ วิล ชวิณ ทักหา!"
description: "พี่หมื่นล้านสายรุก เบลล่า สุดเขิน เล่าแชทแรกที่ วิล ชวิณ ทักหา นี่มันบุพเพสันนิวาสในชีวิตจริง"
category: "ENTERTAINMENT"
language: "th"
date: 2024-11-17T11:56:49.264Z
---

# พี่หมื่นสายรุก เบลล่า สุดเขิน เล่าแชทแรกที่ วิล ชวิณ ทักหา!

[![พี่หมื่นสายรุก เบลล่า สุดเขิน เล่าแชทแรกที่ วิล ชวิณ ทักหา!](https://www.khaosod.co.th/wpapp/uploads/2024/11/bellaWill-2-1.jpg "พี่หมื่นสายรุก เบลล่า สุดเขิน เล่าแชทแรกที่ วิล ชวิณ ทักหา!")](https://www.khaosod.co.th/wpapp/uploads/2024/11/bellaWill-2-1.jpg)

พี่หมื่นล้านสายรุก เบลล่า สุดเขิน เล่าแชทแรกที่ วิล ชวิณ ทักหา นี่มันบุพเพสันนิวาสในชีวิตจริง

3 แซ่บเทปนี้ ( 17 พ.ย.67) บอกเลยว่าเขินหนักมาก เพราะนางเอกสาว “เบลร่า ราณี” มาเป็นแขกรับเชิญ เล่าถึงนาทีแรกที่ได้เจอกับหวานใจหนุ่ม “วิล ชวิณ เจียรวนนท์” บนเครื่องบิน กระทั่งต่อมาก็คบหาดูใจกันจนถึงวันนี้

![](https://www.khaosod.co.th/wpapp/uploads/2024/11/bellaWill-8.jpg)

ในรายการ เบลล่า เล่าว่าครั้งแรกที่เจอกันคือ “บังเอิญเป็นทริปที่ต้องเดินทางคนเดียวครั้งแรก ขากลับต้องกลับคนเดียวไม่มีพี่พลอย ผู้จัดการ แล้วบังเอิญก็ได้ไปนั่งข้างกัน พอดีเครื่องดีเลย์ เขาก็เลยหันมาถามเบล พอรู้ว่าเป็นคนไทยก็เลยได้คุยกัน และเขาก็ขอคอนแทคเราไป

เราเห็นว่าคุยกับเขาแล้วมันเหมือนคุยกันไปในทิศทางเดียวกันได้ น่าจะไม่มีพิษมีภัยอะไรก็เลยให้ไลน์ไป พอลงเครื่อง เขาก็ทักมาเลย ก็ทักมา “good night” หลังจากนั้นก็ได้มีการคุยกันเรื่อยๆ คุยกันทุกวัน

![](https://www.khaosod.co.th/wpapp/uploads/2024/11/bellaWill-9.jpg)

ADVERTISEMENT

ก็มีจังหวะนึง ที่เราถามเขากลับว่า “นี่จีบเหรอ ชวนเดตเหรอ” เขาก็ตอบ “ใช่” เขาค่อนข้างดูแลดี เปนคนใส่ใจ ซึ่งเบลล่ามาเล่าให้พี่พลอยฟังว่า ให้คอนแทคคนนึงไป พี่พลอยก็เช็คโปรไฟล์ให้

อีกทั้งเบลล่าบอกว่า ความสัมพันธ์ตอนนี้ก็แฮปปี้เรื่อยๆได้มีเวลาได้ทำอะไรร่วมกัน อย่างเมื่อปีที่แล้ว หรือปีก่อนๆ เธอจะทำงานค่อนข้างแน่น แต่ปีนี้เธอก็ลดงานลงมาให้บาลานซ์ได้ใช้ชีวิต มีเวลาให้ตัวเอง มีเวลาให้กันและกัน

![](https://www.khaosod.co.th/wpapp/uploads/2024/11/bellaWill-6-1.jpg)

บอกเลยว่าความรักครั้งนี้ของสาวเบลล่าดูท่าจะแฮปปี้สุดๆ เรื่องราวบุพเพสันนิวาสในชีวิตจริงของแม่นายจริงๆ ไปชมเต็มที่ [3แซ่บ](https://www.youtube.com/watch?v=CBZmPuK0uVE)

![](https://www.khaosod.co.th/wpapp/uploads/2024/11/bellaWill-4-1.jpg)