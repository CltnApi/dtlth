---
layout: post
code: "ART2411251132BCBY8C"
origin_url: "https://www.khaosod.co.th/sports/news_9520830"
image: "https://github.com/user-attachments/assets/b034f614-63b9-4a63-b201-85b7538973ac"
title: "ซูเปอร์คอม วิเคราะห์ ลิเวอร์พูล ส่อหนาวๆยาวๆ โอกาสแชมป์ 76%"
description: "ซูเปอร์คอมพิวเตอร์ของ ออปตา วิเคราะห์ \"หงส์แดง\" ลิเวอร์พูล มีโอกาสคว้าแชมป์ พรีเมียร์ ลีก สูงถึง 76% และมองข้ามโอกาสที่ แมนซิตี้ จะเป็นแชมป์เหลือเพียง 1"
category: "SPORTS"
language: "th"
date: 2024-11-25T11:46:09.917Z
---

# ซูเปอร์คอม วิเคราะห์ ลิเวอร์พูล ส่อหนาวๆยาวๆ โอกาสแชมป์ 76%

[![ซูเปอร์คอม วิเคราะห์ ลิเวอร์พูล ส่อหนาวๆยาวๆ โอกาสแชมป์ 76%](https://www.khaosod.co.th/wpapp/uploads/2024/11/LIVVV.jpg "ซูเปอร์คอม วิเคราะห์ ลิเวอร์พูล ส่อหนาวๆยาวๆ โอกาสแชมป์ 76%")](https://www.khaosod.co.th/wpapp/uploads/2024/11/LIVVV.jpg)

ซูเปอร์คอมพิวเตอร์ของ ออปตา วิเคราะห์ “หงส์แดง” ลิเวอร์พูล มีโอกาสคว้าแชมป์ พรีเมียร์ ลีก สูงถึง 76% และมองข้ามโอกาสที่ แมนซิตี้ จะเป็นแชมป์เหลือเพียง 15.4% เท่านั้น

หลังจากฟุตบอลพรีเมียร์ ลีก ฟาดแข้งนัดที่ 12 จบลง ออปตา ได้นำข้อมูลมาวิเคราะห์ว่าทีมใดมีโอกาสจะคว้าแชมป์พรีเมียร์ ลีก ผลปรากฎว่า “หงส์แดง” ลิเวอร์พูล จ่าฝูงในเวลานี้มีโอกาสคว้าแชมป์ 76% และโอกาสหล่นไปรองแชมป์เพียง 17.4% โอกาสเป็นอันดับ 3 แค่ 5.5% และ โอกาสเป็นอันดับ 4 ที่0.9% และ โอกาสเป็นอันดับ 5 แค่ 0.1%

[![](https://www.khaosod.co.th/wpapp/uploads/2024/11/Screenshot-2024-11-25-182037-696x417.png)](https://www.khaosod.co.th/wpapp/uploads/2024/11/Screenshot-2024-11-25-182037.png)

ขณะที่ แมนฯซิตี้ มีโอกาสเป็นแชมป์แค่ 15.4% หลังพ่ายในลีกติดต่อกันเป็นเกมที่ 3 โอกาสเป็นรองแชมป์ 43.9% ส่วน เชลซี อันดับ 3 ในเวลานี้ มีโอกาสเป็นแชมป์แค่ 0.6% และมีโอกาสยึดอันดับ 3 แค่ 15.2% ส่วนโอกาสเป็นอันดับ 4 สูงถึง 30.4%

ด้าน อาร์เซนอล มีโอกาสเป็นแชมป์ 7.7% มีโอกาสเป็นอันดับ 2 ที่ 30.1% มีโอกาสเป็นอันดับ 3 ที่ 37.9% และ โอกาสเป็นอันดับ4 ที่ 15%

ส่วนแมนยู ที่เพิ่งเสมอ อิปสวิช 1-1 ในเกมที่รูเบน อโมริม คุมทัพนัดแรก ออปตา มองว่าโอกาสคว้าแชมป์ 0% และมีโอกาสจบอันดับดีที่สุดคืออันดับ 9 ที่ 15.8%