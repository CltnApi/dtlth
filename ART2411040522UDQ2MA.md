---
layout: post
code: "ART2411040522UDQ2MA"
origin_url: "https://www.khaosod.co.th/entertainment/news_9489136"
image: "https://github.com/user-attachments/assets/5c75e263-caca-4eee-8cdc-5bb89813cc3b"
title: "ซี ศิวัฒน์ รับจบ The Mask Singer งานหินถ่ายทำเสร็จไปแล้วต้องแก้ไขใหม่ยากทุกคน"
description: "รื้อใหม่ทีมงานเครียด ซี ศิวัฒน์ เสียบอีกรายการ The Mask Singer งานหินถ่ายทำเสร็จแล้ว ต้องแก้ไขบางอย่าง ยากทุกคน กราบขอบคุณศิลปิน กรรมการ ต้องถ่ายใหม่"
category: "ENTERTAINMENT"
language: "th"
date: 2024-11-04T05:26:11.528Z
---

# ซี ศิวัฒน์ รับจบ The Mask Singer งานหินถ่ายทำเสร็จไปแล้วต้องแก้ไขใหม่ยากทุกคน

[![ซี ศิวัฒน์ รับจบ The Mask Singer งานหินถ่ายทำเสร็จไปแล้วต้องแก้ไขใหม่ยากทุกคน](https://www.khaosod.co.th/wpapp/uploads/2024/11/siwatthemask411679998.jpg "ซี ศิวัฒน์ รับจบ The Mask Singer งานหินถ่ายทำเสร็จไปแล้วต้องแก้ไขใหม่ยากทุกคน")](https://www.khaosod.co.th/wpapp/uploads/2024/11/siwatthemask411679998.jpg)

รื้อใหม่ทีมงานเครียด ซี ศิวัฒน์ เสียบอีกรายการ The Mask Singer งานหินถ่ายทำเสร็จแล้ว ต้องแก้ไขบางอย่าง ยากทุกคน กราบขอบคุณศิลปิน กรรมการ ต้องถ่ายใหม่ ยันไม่ใช่ลูกรัก

เปิดใจถูกจับตาเสียบแทน กันต์ กันตถาวร อีกรายการ คือ The Mask Singer ซี ศิวัฒน์ ยอมรับตรงๆว่า “ผมถือโอกาสตรงนี้เลยว่า ผมเอง แต่มันไม่เหมือนกัน ร้องข้ามกำแพง มันคือการถ่ายทำใหม่ The Mask อาจให้บริษัทเขาประกาศ หรืออาจจะไม่ต้องประกาศ ก็คงพอจะเดาได้อยู่แล้ว ”

_“มันไม่ต้องแบ่งบทบาท คือ The Mask Singer ได้มีการถ่ายทำเสร็จสิ้นเป็นที่เรียบร้อยแล้ว หน้าที่ของผมก็คงต้องไปแก้ไขอะไรบางอย่าง ซึ่งบอกได้เลยอันนี้งานหินมาก”_

[![](https://www.khaosod.co.th/wpapp/uploads/2024/11/siwatthemask4116712.jpg)](https://www.khaosod.co.th/wpapp/uploads/2024/11/siwatthemask4116712.jpg)

_“อันนี้ยากมาก ยากทั้งทีมงาน ยากทั้งผม ยากทั้งทุกๆคน_ ขอเป็นตัวแทนบริษัทเวิร์คพอยท์เลย _กราบขอบคุณศิลปิน หรือกรรมการ หลายท่านที่น่ารักกับเรามาก_ อะไรที่ใช้ของเดิมได้ก็จะใช้ ”

ADVERTISEMENT

_“แต่อะไรที่มีการเข้ากับผม ต้องมีการถ่ายทำใหม่ ซึ่งมันก็ยาก_ จริงแล้วความสนุกมันก็มีอยู่แล้ว ขอให้ทุกท่านเปิดใจ ผมการันตีซีซั่นนี้ไม่ทำให้ทุกคนผิดหวังแน่ ”

_**ถามว่าต้องรื้อใหม่ทำใหม่**_ ซี บอกเลยว่า _“คนที่เครียดคือทีมงาน_ _**(ถามอีกว่า ซี รับจบ)**_ _ยินดีเสมอ ผมยินดีอยู่แล้ว ผมไม่คิดอะไรเลย ผมไม่คิดว่ามันไม่ใช่ของผม ไม่คิดว่าเป็นของใคร ใครทำมา”_

[![](https://www.khaosod.co.th/wpapp/uploads/2024/11/siwatthemask4116711.jpg)](https://www.khaosod.co.th/wpapp/uploads/2024/11/siwatthemask4116711.jpg)

“เป้าของเราคือการทำให้ทุกคนมีความสุข เท่านั้นเอง ไม่ได้โลกสวยหรือพูดให้ตัวเองดูดี ผมเป็นคนแบบนี้จริงๆ ผมเลยไม่กดดันว่า ผมทำแล้วจะดีไหม คนจะมองผมยังไง คือยังไงเทปแรกออกมามันไม่ได้ดีหรอก วันหนึ่งมันก็จะดีเอง”

_**ถามถึงคำว่าลูกรักคนใหม่**_ _ซี ตอบว่า “แล้วแต่คนจะให้ความหมายอย่างไร แต่ผมเอง ไม่ใช่ลูกรักหรืออะไร ผมก็มีงานมาตลอด ผมก็ทำหน้าที่ของผมมาตลอดด้วยความตั้งใจ ตอนนี้ก็มีทั้งหมด 5 รายการ ”_

[ขอบคุณที่มา Gossipstar](https://www.youtube.com/watch?v=xg13D8VnxEk)