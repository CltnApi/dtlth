---
layout: post
code: "ART2411270416NZ3PO5"
origin_url: "https://www.khaosod.co.th/sports/news_9522990"
image: "https://github.com/user-attachments/assets/1e5f1c55-b50e-4026-afd9-10a5e508ae6c"
title: "เป๊ป ข่วนหน้าตัวเองระบายความเครียดหลัง แมนฯ ซิตี้ นำก่อน 3 ลูกแต่สุดท้ายแค่เจ๊า"
description: "เป๊ป กวาร์ดิโอลา ผู้จัดการทีม แมนเชสเตอร์ ซิตี้ ยอมรับว่า เขาอยากทำร้ายตัวเองเหตุมีบาดแผลที่จมูก และศรีษะปรากฏออกมาระหว่างการให้สัมภาษณ์สื่อหลังเกมที่ \"เรือใบสีฟ้า\" ทำได้แค่เสมอ เฟเยนูร์ด 3-3 ทั้งๆ ที่ออกนำไปก่อน 3-0 ไร้ชัย 6 นัดติดต่อกันทุกรายการ"
category: "SPORTS"
language: "th"
date: 2024-11-27T04:36:01.764Z
---

# เป๊ป ข่วนหน้าตัวเองระบายความเครียดหลัง แมนฯ ซิตี้ นำก่อน 3 ลูกแต่สุดท้ายแค่เจ๊า

[![เป๊ป ข่วนหน้าตัวเองระบายความเครียดหลัง แมนฯ ซิตี้ นำก่อน 3 ลูกแต่สุดท้ายแค่เจ๊า](https://www.khaosod.co.th/wpapp/uploads/2024/11/pep-Feyenoord-7433.jpg "เป๊ป ข่วนหน้าตัวเองระบายความเครียดหลัง แมนฯ ซิตี้ นำก่อน 3 ลูกแต่สุดท้ายแค่เจ๊า")](https://www.khaosod.co.th/wpapp/uploads/2024/11/pep-Feyenoord-7433.jpg)

**เป๊ป กวาร์ดิโอลา ผู้จัดการทีม แมนเชสเตอร์ ซิตี้ ยอมรับว่า เขาอยากทำร้ายตัวเองเหตุมีบาดแผลที่จมูก และศรีษะปรากฏออกมาระหว่างการให้สัมภาษณ์สื่อหลังเกมที่ “เรือใบสีฟ้า” ทำได้แค่เสมอ เฟเยนูร์ด 3-3 ทั้งๆ ที่ออกนำไปก่อน 3-0 ไร้ชัย 6 นัดติดต่อกันทุกรายการ**

โดย แมนฯ ซิตี้ ไม่ชนะใครมาแล้ว 6 นัดติดต่อกันทุกรายการหลังล่าสุดเปิดสนาม เอติฮัด สเตเดียม เสมอกับ เฟเยนูร์ด 3-3 ในฟุตบอลยูฟ่า แชมเปียนส์ ลีก รอบลีก เมื่อวันที่ 26 พ.ย. ทั้งๆ ที่เกมนี้พวกเขาออกนำไปก่อน 3-0 จาก เออร์ลิง ฮาลันด์ นาที 44 (จุดโทษ), 53 และอิลคาย กุนโดกัน นาที 50

อย่างไรก็ตามทีมเยือนมายิง 3 ประตูในช่วง 15 นาทีสุดท้ายจาก อานิส ฮัดจ์ มุสซา นาที 75, ซานติอาโก คิเมเนซ นาที 82, ดาวิด ฮานส์โก นาที 89 ตีเสมอ 3-3

หลังผ่านไป 5 นัด แมนฯ ซิตี้ มี 8 คะแนน อยู่อันดับ 15 ขณะที่ เฟเยนูร์ด เก็บไป 7 คะแนน ยึดอันดับ 20 ทั้งคู่อยู่ในพื้นที่เพลย์ออฟ

หลังการแข่งขัน เป๊ป ออกมาให้สัมภาษณ์กับสื่อแบบมีบาดแผลรอยข่วนที่จมูก และหน้าผาก ซึ่งเจ้าตัวกล่าวถึงบาดแผลดังกล่าวที่เกิดขึ้นตั้งแต่คุมทีมข้างสนามแล้วว่า “ผมแค่อยากทำร้ายตัวเอง”

นอกจากนั้นเฮดโค้ชวัย 53 ปียังยอมรับว่า “เรือใบสีฟ้า” กำลังอยู่ในช่วงขาดความมั่นใจ “เราแพ้หลายเกมในช่วงหลัง เราเปราะบาง และแน่นอนว่าเราต้องการชัยชนะ ทุกคนรู้สถานการณ์ดี เราไม่จำเป็นต้องปรับตัวอะไรทั้งนั้น พรุ่งนี้ (วันพุธ) เราต้องฝึกซ้อม พักฟื้น จากนั้นจึงเตรียมเกมต่อไป เรามีเวลา 2 หรือ 3 วันในการเตรียมตัว และลุยต่อ เราจะเรียนรู้เพื่ออนาคต”