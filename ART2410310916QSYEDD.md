---
layout: post
code: "ART2410310916QSYEDD"
origin_url: "https://www.khaosod.co.th/https://www.khaosod.co.th/sports/news_9483708"
image: "https://github.com/user-attachments/assets/dec800ea-0953-4c9c-86d1-cbd73c5c3426"
title: "สเปอร์สเปิดบ้านเจอแมนฯ ยูไนเต็ด - ลิเวอร์พูลเป็นทีมเยือนรอบ 8 ทีม คาราบาว คัพ"
description: "ผลประกบคู่รอบ 8 ทีม คาราบาว คัพ ท็อตแนม ฮอตสเปอร์ เล่นในบ้านเจอแมนเชสเตอร์ ยูไนเต็ด ส่วนลิเวอร์พูลถือว่างานเบาเพราะได้เยือนเซาธ์แฮมป์ตัน"
category: "SPORTS"
language: "th"
date: 2024-11-01T12:08:02.007Z
---

# สเปอร์สเปิดบ้านเจอแมนฯ ยูไนเต็ด - ลิเวอร์พูลเป็นทีมเยือนรอบ 8 ทีม คาราบาว คัพ

[![สเปอร์สเปิดบ้านเจอแมนฯ ยูไนเต็ด - ลิเวอร์พูลเป็นทีมเยือนรอบ 8 ทีม คาราบาว คัพ](https://www.khaosod.co.th/wpapp/uploads/2024/08/711f1c40-5a81-11ef-bbb2-6b217a2a9af4.jpg "สเปอร์สเปิดบ้านเจอแมนฯ ยูไนเต็ด - ลิเวอร์พูลเป็นทีมเยือนรอบ 8 ทีม คาราบาว คัพ")](https://www.khaosod.co.th/wpapp/uploads/2024/08/711f1c40-5a81-11ef-bbb2-6b217a2a9af4.jpg)

ฝ่ายจัดการแข่งขันฟุตบอล คาราบาว คัพ อังกฤษ ทำการจับสลากประกบคู่รอบก่อนรองชนะเลิศเมื่อวันที่ 30 ตุลาคม ซึ่งความน่าสนใจอยู่ตรงที่ว่านี่เป็นครั้งแรกในรอบ 14 ปี ที่รอบนี้มีแต่ทีมจากพรีเมียร์ลีก ไม่มีทีมลีกรองหลุดเข้ามาเลย

ปรากฏว่าท็อตแนม ฮอตสเปอร์ ที่เพิ่งผ่านด่านหินอย่างแมนเชสเตอร์ ซิตี้ ยังต้องเจอคู่แข่งจากเมืองเดิม โดยเป็นฝ่ายได้เล่นในบ้านพบแมนเชสเตอร์ ยูไนเต็ด

ขณะที่แชมป์เก่าลิเวอร์พูลถือว่างานเบาที่สุดแล้ว เมื่อได้เป็นฝ่ายไปเยือนเซาธ์แฮมป์ตัน ทีมท้ายตารางพรีเมียร์ลีกเวลานี้

ส่วนคู่อื่น อาร์เซนอลได้เปิดบ้านทำศึกลอนดอนดาร์บีแมตช์กับคริสตัล พาเลซ และนิวคาสเซิล ยูไนเต็ด เปิดบ้านเจอเบรนต์ฟอร์ด โดยรอบนี้จะแข่งขันตรงกับสัปดาห์ซึ่งเริ่มต้นด้วยวันที่ 16 ธันวาคม

**ผลการจับสลากประกบคู่รอบก่อนรองชนะเลิศ ฟุตบอลคาราบาว คัพ**

ท็อตแนม ฮอตสเปอร์ – แมนเชสเตอร์ ยูไนเต็ด

อาร์เซนอล – คริสตัล พาเลซ

นิวคาสเซิล ยูไนเต็ด – เบรนต์ฟอร์ด

เซาธ์แฮมป์ตัน – ลิเวอร์พูล