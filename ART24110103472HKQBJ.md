---
layout: post
code: "ART24110103472HKQBJ"
origin_url: "https://www.khaosod.co.th/https://www.khaosod.co.th/entertainment/news_9485613"
image: "https://github.com/user-attachments/assets/f17c12f4-2bab-436f-ad62-c19595492b1c"
title: "‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน"
description: "‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน ถูกแซวทำบุญร่วมชาติ? ลั่น! เปลี่ยนจากคู่เวรคู่กรรมเป็นคู่บุญบ้าง"
category: "ENTERTAINMENT"
language: "th"
date: 2024-11-01T03:51:39.000Z
---

# ‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน

[![‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน](https://www.khaosod.co.th/wpapp/uploads/2024/11/bow_lek_011167-1.jpg "‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน")](https://www.khaosod.co.th/wpapp/uploads/2024/11/bow_lek_011167-1.jpg)

**‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน ถูกแซวทำบุญร่วมชาติ? ลั่น! เปลี่ยนจากคู่เวรคู่กรรมเป็นคู่บุญบ้าง**

ยิ่งนานยิ่งหวาน สำหรับคู่รักสายฮาพระเอก **“อาเล็ก ธีรเดช”** และนางเอก **“โบว์ เมลดา”** ที่หากมีวันว่างตรงกันเมื่อไหร่ ทั้งคู่จะจับมือกันเดินทางท่องเที่ยวทันที ซึ่งก่อนหน้านี้ทั้งคู่ได้พากันไปงานบุญกฐินประจำปีที่จังหวัดสระบุรี ซึ่งระหว่างที่ทั้งคู่เดินแห่กฐินนั้น ด้วยจังหวะที่ครื้นเครงของรถแห่ ทำให้ **อาเล็ก-โบว์** โชว์สเต็ปแดนซ์ม่วนจอยกันข้างรถแห่ไปเลย เป็นคู่ที่ศีลเสมอกันจริงๆ

![‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน](https://www.khaosod.co.th/wpapp/uploads/2024/11/bow_lek_011167-4.jpg)

ล่าสุดวันที่ 31 ต.ค. **“อาเล็ก ธีรเดช”** และ **“โบว์ เมลดา”** ควงแขนกันออกงานคู่ ที่งานเปิดตัว **“มูจิ วัน แบงค็อก”** คอนเซ็ปต์สโตร์แห่งใหม่ที่ใหญ่ที่สุดในประเทศไทย ที่ ชั้น B1 โซน Parade โครงการวัน One Bangkok หลังจบงานได้ให้สัมภาษณ์กับสื่อมวลชนถึงการไปแดนซ์หน้ารถแห่ที่งานบุญกฐินที่ผ่านมา

**ไปทำบุญกฐินม่วนจอยมาก?**  
โบว์ : ไปบ่อย เต้นหน้าฮ้านบ่อย เลยเป็นการเปิดโลกใหม่ให้พี่อาเล็ก  
อาเล็ก : ใช่ เคยไปงานบวช ไปงานกฐิน แต่ไม่เคยฟีลนั้นที่เขามีรถแห่ ไม่เคยไปเต้นหน้ารถแห่ แต่โบว์เคยไปบ่อย เขาพาไปเปิดโลก ก็มันดี เสื้อเปียกโชก

![‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน](https://www.khaosod.co.th/wpapp/uploads/2024/11/bow_lek_011167-7.jpg)

ADVERTISEMENT

**เต้นไม่หยุดเลยนะ?**  
อาเล็ก : เขาเต้นไม่หยุดจริงๆ ถ้าเต้นหน้ารถแห่จะได้เป็นนางฟ้า ไม่มีใครเต้นแรงเท่าเขาแล้ว  
โบว์ : หัวจะระเบิด หน้าแดง ร้อน แต่ฉันจะได้เป็นนางฟ้า (ทำท่าเต้น)

**อาเล็กเองก็ไม่เบานะ?**  
อาเล็ก : เพลงมันสนุก เราไม่เคยเจอบรรยากาศแบบนี้ด้วย ช่วงหลังมาพออายุเท่านี้รู้สึกว่าเวลามีอะไรใหม่ๆ ที่เราไม่เคยทำ แล้วมีคนเสนอมาให้เราทำ มีคนชวนเราไปทำ ช่วงนี้มักจะเอาหมด

![‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน](https://www.khaosod.co.th/wpapp/uploads/2024/11/bow_lek_011167-9.jpg)

**แสดงว่าถ้าโบว์ชวนอีกก็จะไป?**  
อาเล็ก : ไปๆ เดี๋ยวเสาร์-อาทิตย์นี้ก็ไปอีก  
โบว์ : ไปอีก ไปทางภาคเหนือ เชียงใหม่

**แสดงว่าตรีมงานก็อาจจะเป็นรถแห่?**  
โบว์ : งานนี้อาจจะเป็นแนวเชียงใหม่หน่อย (ทำท่าฟ้อนรำ) เบาๆ หรือเปล่า ก็ไม่รู้

**ก็จะเป็นนางฟ้าอีก?**  
โบว์ : จะเป็นนางฟ้าทุกงาน (หัวเราะ)

![‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน](https://www.khaosod.co.th/wpapp/uploads/2024/11/bow_lek_011167-8.jpg)

**ภาพที่เห็นโดนบังคับไหม?**  
อาเล็ก : ไม่ได้บังคับๆ  
โบว์ : เขาชวนโบว์เต้นด้วย ท่านี้สิ แต่จริงๆ แล้ว สไตล์การเต้นหน้าฮ้าน ต้องเป็นฟรีสไตล์ จะไม่เป็นแพตเทิร์น

**ม่วนจอย ไม่ได้ขัดโบว์เลย?**  
อาเล็ก : ผมว่ามันก็ไม่ได้เสียหายอะไร เราก็ไม่จำเป็นต้องขัด  
โบว์ : แล้วพี่เล็กถามโบว์ว่า “ ในวัดเราเต้นได้ขนาดนี้เลยหรอ?) โบว์ก็บอกนี่แหละ มันเป็นโอกาสดีๆ ใครจะมาเต้นแบบนี้ในวัดกัน งานนี้แหละใส่เต็มเลยพี่  
อาเล็ก : เราไม่เคยเห็นแบบนี้ ในวัดไม่ต้องสำรวมเหรอ มันเป็นวัฒนธรรมของการแห่รถแบบนี้ ก็สนุกดีครับ

![‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน](https://www.khaosod.co.th/wpapp/uploads/2024/11/bow_lek_011167-6.jpg)

**โบว์น่ารักมากในการเซิ้งรำแบบนี้?**  
อาเล็ก : น่ารักจริง เพราะในงานจะมีแขกคนอื่นด้วย แล้วเขาก็เป็นดารานำหญิงอะ  
โบว์ : นำทางด้วย เพราะขบวนไม่ยอมเดินสักที เต้นหน้าสาม ถอยหลังห้า โบว์บอกมาได้แล้ว พระจะไม่ได้ฉันท์แล้ว

![‘โบว์ เมลดา’ พา ‘อาเล็ก’ เปิดโลก ม่วนจอยโชว์สเต็ปเต้นหน้ารถแห่งานกฐิน](https://www.khaosod.co.th/wpapp/uploads/2024/11/bow_lek_011167-5.jpg)

**ถ้ามีงานที่ไหนโบว์ก็จะชวนพี่อาเล็กไปตลอด?**  
โบว์ : อยากให้ไปค่ะ เพราะเป็นกิจกรรมที่โอเค แล้วก็ได้บุญด้วย สนุกด้วย เบิร์นด้วย ประมาณนึง

**เป็นการทำบุญร่วมชาติด้วย?**  
โบว์ : ก็ดีๆ จะได้มาคู่บุญ ลองเปลี่ยนจากคู่เวรคู่กรรมเป็นคู่บุญบ้าง (หัวเราะ) เป็นเวรเป็นกรรมกันมาเยอะแล้ว