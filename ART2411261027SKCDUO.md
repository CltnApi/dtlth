---
layout: post
code: "ART2411261027SKCDUO"
origin_url: "https://www.khaosod.co.th/sports/news_9522190"
image: "https://github.com/user-attachments/assets/a1e54f70-c6d9-411f-a903-d06a3d721117"
title: "วัลคอตต์ ชี้อยากเล่นกองหน้า แต่ชอบโดนโยกไปปีก - เผยชื่อไอดอลในดวงใจ"
description: "ธีโอ วัลคอตต์ อดีตแนวรุกทีมชาติอังกฤษ ออกมาเปิดเผยว่า ตำแหน่งที่อยากเล่นจริงๆ คือ กองหน้าตรงกลาง แต่มักถูกโยกไปเล่นด้านข้าง พร้อมเผยว่า ไมเคิล โอเวน"
category: "SPORTS"
language: "th"
date: 2024-11-26T18:12:21.171Z
---

# วัลคอตต์ ชี้อยากเล่นกองหน้า แต่ชอบโดนโยกไปปีก - เผยชื่อไอดอลในดวงใจ

[![วัลคอตต์ ชี้อยากเล่นกองหน้า แต่ชอบโดนโยกไปปีก - เผยชื่อไอดอลในดวงใจ](https://www.khaosod.co.th/wpapp/uploads/2024/11/แขวนสตั๊ด-วัลคอตต์-322.jpg "วัลคอตต์ ชี้อยากเล่นกองหน้า แต่ชอบโดนโยกไปปีก - เผยชื่อไอดอลในดวงใจ")](https://www.khaosod.co.th/wpapp/uploads/2024/11/แขวนสตั๊ด-วัลคอตต์-322.jpg)

ธีโอ วัลคอตต์ อดีตแนวรุกทีมชาติอังกฤษ ออกมาเปิดเผยว่า ตำแหน่งที่อยากเล่นจริงๆ คือ กองหน้าตรงกลาง แต่มักถูกโยกไปเล่นด้านข้าง พร้อมเผยว่า ไมเคิล โอเวน คือ ไอดอลของตัวเอง

ธีโอ วัลคอตต์ เพิ่งจะแขวนสตั๊ดไปเมื่อเดือนสิงหาคม ปี 2023 หลังเคยค้าแข้งกับหลายทีมในพรีเมียร์ ลีก อังกฤษ ทั้ง อาร์เซนอล, เอฟเวอร์ตัน และ เซาแฮมป์ตัน

โดยกับทีมปืนใหญ่นั้นเขาได้ลงเล่นไปถึง 397 นัด ยิงไป 108 ประตู และล่าสุดเขาได้ออกมาเล่าถึงเรื่องราวของตัวเองกับทางสกายสปอร์ต ว่า

“ผมดูการเล่นของ ไมเคิล โอเวน, เขาคือไอดอลของผมในการก้าวเข้าสู่วงการฟุตบอล ผมได้เห็นเขาในฟุตบอลโลกปี 98 ในการพบกับอาร์เจนตินา ผมหล่อหลอมการเล่นของผมจากสไตล์ของเขา”

“หลายครั้งผมมักจะถูกโยกไปเล่นทางด้านขวาแต่จากนั้นก็ได้กลับมาเล่นตรงกลาง และเมื่อถึงตอนทีคนถามว่า ตำแหน่งการเล่นของคุณคือตำแหน่งไหน? ผมต้องการเล่นกองหน้าตรงกลางเสมอ”

“แต่ด้วยระบบการเล่น 3 ประสาน การเล่นคนเดียวในแบบของตัวเองนั้นมันไม่เหมาะกับสถานการณ์ที่ฟุตบอลกำลังเปลี่ยนแปลง มันไม่ค่อยได้ผลในแง่นั้น แต่ก็มีบางครั้งที่ผมรู้สึกว่ามันได้ผล”

“บางครั้งผมรู้สึกว่าผมต้องการเวลาในการเล่นกองหน้ามากกว่านี้ แต่ผมก็มี โรบิน ฟาน เพอร์ซีย์ ที่นำอยู่ข้างหน้า และแน่นอนว่าเรารู้ดีว่าเขาเป็นผู้เล่นที่ดีมากแค่ไหน”