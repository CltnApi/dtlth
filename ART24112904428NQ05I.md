---
layout: post
code: "ART24112904428NQ05I"
origin_url: "https://www.khaosod.co.th/entertainment/news_9526700"
image: "https://github.com/user-attachments/assets/f33e73a4-b948-4f9e-9f26-93573e3eb5fb"
title: "ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย รับกดดัน แต่ทำออกมาดีที่สุด"
description: "ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย ตื่นเต้น-กดดัน แต่ทำออกมาดีที่สุด แพลนเที่ยวปีใหม่กับครอบครัว 10 วัน หลังโหมงานหนัก"
category: "ENTERTAINMENT"
language: "th"
date: 2024-11-29T04:51:12.439Z
---

# ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย รับกดดัน แต่ทำออกมาดีที่สุด

[![ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย รับกดดัน แต่ทำออกมาดีที่สุด](https://www.khaosod.co.th/wpapp/uploads/2024/11/lydia_291167-1.jpg "ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย รับกดดัน แต่ทำออกมาดีที่สุด")](https://www.khaosod.co.th/wpapp/uploads/2024/11/lydia_291167-1.jpg)

**ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย ตื่นเต้น-กดดัน แต่ทำออกมาดีที่สุด แพลนเที่ยวปีใหม่กับครอบครัว 10 วัน หลังโหมงานหนัก**

เรียกได้ว่าแฮปปี้สุดๆ สำหรับ **ลีเดีย ศรัณย์รัชต์** ที่เป็นหนึ่งในศิลปินที่ได้ร่วมขึ้นคอนเสิร์ต **ขนนก กับ ดอกไม้** ตอน **DREAM FOR LOVE** ครั้งที่ 4 ของเบิร์ด ธงไชย

![ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย รับกดดัน แต่ทำออกมาดีที่สุด](https://www.khaosod.co.th/wpapp/uploads/2024/11/lydia_291167-4.jpg)

ล่าสุดเมื่อเจอเจ้าตัวมาร่วมงาน Grand Opening เปิดตัวเครื่องประดับคอลเล็กชันพิเศษ **SWAN X PPW** ก็ได้เล่าถึงโมเมนต์ในคอนเสิร์ตว่า

“เป็นเกียรติอย่างยิ่งและเป็นครั้งแรกในชีวิตเลย จากการที่ไปคอนเสิร์ตพี่เบิร์ดอยู่แล้ว เราก็รู้สึกเป็นเกียรติอย่างยิ่งอยู่แล้ว มีทั้งพี่ ปุ๊ อัญชลี พี่ใหม่ เจริญปุระ พี่ติ๊นา คริสติน่า ก็คือไอคอนิกทุกๆ คน เราเองมาจากไหนก็ไม่รู้ ทำไมได้ขึ้นคอนเสิร์ตนี้ เราก็รู้สึกว่าต้องทำงานนี้ให้ดีที่สุด ซ้อมให้เยอะให้ดีที่สุด อยากให้ออกมาดี แล้วก็คนมาดู 3 รอบก็คือเต็มฮอลล์ ก็รู้สึกเป็นเกียรติมากๆ แล้วก็พยายามทำให้ดีที่สุด (ยิ้ม)”

**ตื่นเต้นไหมขึ้นคอนเสิร์ต?**  
“ตื่นเต้นสุดๆ สำหรับงานนี้ ก็กดดันด้วยแหละ เพราะเราพยายามให้งานออกมาดีมากๆ แล้วเราก็เอาเพลงของพี่เบิร์ดมา Re-arrange ใหม่ เราทำโชว์ใหม่ ก็กลัวเขาจะผิดหวัง เราก็เลยต้องทำให้เต็มที่ไม่ให้พี่เบิร์ดผิดหวัง”

ADVERTISEMENT

![ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย รับกดดัน แต่ทำออกมาดีที่สุด](https://www.khaosod.co.th/wpapp/uploads/2024/11/lydia_291167-6.jpg)

**ได้โชว์กับพี่ปุ๊ เต้นกระจาย?**  
“อันนั้นเป็นโชว์ที่เดียร์ชอบที่สุด เพราะเซอร์ไพรส์ ตอนแรกได้รับโจทย์เพลงนี้มาก็คิดว่ามันจะดีเหรอ พอเริ่มซ้อมกับพี่ปุ๊ คนจะต้องว้าวพี่ปุ๊แน่นอน เพราะพี่ปุ๊กบอกว่าจะใส่กระโปรงขึ้นมานะ แล้วเขาบอกเดี๋ยวจะเต้นท่าคอรัส ก็รู้สึกว่าเป็นงานที่สนุกแล้วก็ออกมาดีค่ะ”

**เบื้องหลังเวทีเป็นยังไง พอเต้นเสร็จแล้วพี่ปุ๊เป็นยังไงต่อ?**  
“แกน่ารักนะ คือเดียไม่เชื่อว่าแกอายุ 70 ปี อะไรคือ 70? ถ้าดูพี่ปุ๊กแล้วไม่น่าจะถึง ถ้าบอกว่า 50 กว่าๆ เดียก็เชื่อเพราะว่าแข็งแรงมาก แล้วก็เป็นคนที่ดูดี ผิวดี และไม่ใช่แค่พี่ปุ๊อย่างเดียว พี่ใหม่ พี่ติ๊นา และพี่เบิร์ดก็คือดูแลตัวเองดีมาก ฟิตมาก เรียกได้ว่าเราได้เรียนรู้จากเดอะเบสท์ คือเราเห็นวิธีการที่เขาทำงานทุกอย่าง ไม่ว่าจะเป็น โปรดักชั่น วินัยในการทำงาน ก็ถือว่าเป็นประสบการณ์ในชีวิตครั้งหนึ่ง”

![ลีเดีย เผยเป็นเกียรติมากได้ขึ้นคอนเสิร์ต เบิร์ด ธงไชย รับกดดัน แต่ทำออกมาดีที่สุด](https://www.khaosod.co.th/wpapp/uploads/2024/11/lydia_291167-5.jpg)

**ตอนซ้อมกับพี่เบิร์ดตั้งแต่ก่อนขึ้นคอนเสิร์ตรู้สึกยังไงบ้าง?**  
“ช่วงแรกเราก็เกร็ง แต่พอได้เจอพี่ๆ เขาจริงๆ พี่เขาน่ารักและมีความรู้สึกว่าเขาเป็นกันเอง และให้โพซิทีฟ เอเนอจี้ พอเข้าไปก็รู้สึกว่า เขาให้ความรักเรา ความเอ็นดูเรา และเขาให้คำสอน คำแนะนำดีๆ ก็แฮปปี้ที่ได้เข้าไป”

**ปีใหม่นี้แพลนพาครอบครัวไปเที่ยวไหนไหม?**  
“หลังจากนี้ก็คงอาจจะเบรกสักช่วงนึง เพราะทำงานหนักมาก อาจจะพักประมาณสัก 10 วัน แล้วก็พาลูกๆ ไปเที่ยวตอนช่วงปิดเทอม แล้วก็กลับมาในช่วงงาน เคาท์ดาวน์ใหม่ ไปเที่ยวก่อนปีใหม่ เพราะเดี๋ยวพี่แมทธิว ดีนก็มีงานช่วงปีใหม่”

**แมทธิวกลับไปเยี่ยมบ้านไหม?**  
“อาจจะมีไปออสเตรเลีย แต่ดูอีกทีนึงว่าทันไหม”