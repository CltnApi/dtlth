---
layout: post
code: "ART2411110217RDLUXK"
origin_url: "https://www.khaosod.co.th/entertainment/news_9499501"
image: "https://github.com/user-attachments/assets/37d1fe74-9412-43b8-ba12-3a7b6444de48"
title: "จอนนี่ โชว์ตัวตนดินเนอร์แวะอึในป่าข้างทาง นก ตอนแต่งบอกเลยท้องไม่ต้องเม้าธ์"
description: "จอนนี่ โชว์ตัวตนหลังดินเนอร์แวะอึในป่าข้างทาง นก เผยตอนแต่งงานเดินบอกเลยท้อง4เดือนนะไม่ต้องเม้าธ์ สามีรับพฤติกรรมผมไม่เคยน่าไว้วางใจ เมียดูสายตาสามี"
category: "ENTERTAINMENT"
language: "th"
date: 2024-11-11T02:21:49.323Z
---

# จอนนี่ โชว์ตัวตนดินเนอร์แวะอึในป่าข้างทาง นก ตอนแต่งบอกเลยท้องไม่ต้องเม้าธ์

[![จอนนี่ โชว์ตัวตนดินเนอร์แวะอึในป่าข้างทาง นก ตอนแต่งบอกเลยท้องไม่ต้องเม้าธ์](https://www.khaosod.co.th/wpapp/uploads/2024/11/nokjohnyt1111679998.jpg "จอนนี่ โชว์ตัวตนดินเนอร์แวะอึในป่าข้างทาง นก ตอนแต่งบอกเลยท้องไม่ต้องเม้าธ์")](https://www.khaosod.co.th/wpapp/uploads/2024/11/nokjohnyt1111679998.jpg)

จอนนี่ โชว์ตัวตนหลังดินเนอร์แวะอึในป่าข้างทาง นก เผยตอนแต่งงานเดินบอกเลยท้อง4เดือนนะไม่ต้องเม้าธ์ สามีรับพฤติกรรมผมไม่เคยน่าไว้วางใจ เมียดูสายตาสามียังรักมั้ย

ผู้จัดละคร นก จริยา เปิดช่องยูทูบ NokJariya เผยคลิปแรก _“เมาท์เขย่าเตียง “จอนนี่ แอนโฟเน” – “นก จริยา””_ _จีบกันในรถ โชว์ความเป็นตัวตนดินเนอร์ ไม่ห่วงหล่อ แวะอึในป่าข้างทาง_

นก จริยา เล่าตอนหนึ่งว่า “เราเป็นคู่ที่อยู่ก่อนแต่งแรกๆ วุฒิภาวะเราไม่ใช่เด็ก เราพร้อมจะศึกษาคนๆหนึ่ง เราไม่ได้ปิดบังครอบครัว เราอยากอยู่ด้วยกัน ศึกษากัน สังคมสมัยนั้นข่าวหรืออะไรใดๆ มันยังไม่เปิดขนาดนี้”

จอนนี่ บอกว่า “ผมไม่ได้สนใจสังคม ผมสนใจพ่อแม่เขา ผู้ใหญ่เห็นด้วยหริอไม่เห็นด้วย ถ้าเขาไม่เห็นด้วยไม่ชอบ เราก็ไม่ควรทำ พ่อแม่เขาง่ายๆไม่มีปัญหาอะไรเลย”

[![](https://www.khaosod.co.th/wpapp/uploads/2024/11/nokjohnyt1111671.jpg)](https://www.khaosod.co.th/wpapp/uploads/2024/11/nokjohnyt1111671.jpg)

ADVERTISEMENT

นก บอกเลยว่า _“ตอนแต่งงานก็เดินบอกเลย ท้องนะไม่ต้องเม้าธ์ 4เดือนแล้วไม่ต้องเม้าธ์ การท้องของพี่มีความสุข โชว์ด้วย พี่อยากอวดด้วย แต่สังคมช่วงนั้นเรากลัวเป็นตัวอย่างไม่ดี เราก็ยั้งๆไว้ ”_

32 ปีไม่ง่ายที่จะแมตช์กันชีวิตคู่กว่าจะมาถึงจุดนี้ จอนนี่ บอกเลย _“พฤติกรรมผมไม่เคยน่าไว้วางใจ”_ ด้าน นก “ตั้งโหมดบนความสบายใจ ถ้าไม่สบายใจจะถามเลย”

จอนนี่ กล่าวว่า “เชื่อว่าเขาเห็นแต่เขาเลือกจะพูดบางเรื่อง ทำให้เรารู้สึกน่าเกรงขาม เรื่องไหนพูดมากูตายแน่”

[![](https://www.khaosod.co.th/wpapp/uploads/2024/11/nokjohnyt1111672.jpg)](https://www.khaosod.co.th/wpapp/uploads/2024/11/nokjohnyt1111672.jpg)

นก ก็บอกว่า _“เวลามีปัญหาเคลียร์กันจะดูสายตาเขาว่ายังรักพี่ไหม ยังจะเดินต่อไปกันอีกไหม ถ้าในสายตานั้นมันไม่มีความรู้สึกรักแล้ว พี่อยู่แบบนั้นไม่ได้_ (จอนนี่ : หลังๆ ผมจะหลบตามองพื้นอย่างเดียว (หัวเราะ))”