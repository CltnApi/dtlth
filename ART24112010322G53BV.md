---
layout: post
code: "ART24112010322G53BV"
origin_url: "https://www.khaosod.co.th/entertainment/drama/news_9514120"
image: "https://github.com/user-attachments/assets/d5a9e55c-db80-4808-93b8-1e3715a684c1"
title: "กอล์ฟ อนุวัฒน์ - โอห์ม ฐิติวัฒน์ ตีบทแตก แฟนละครอินจัด! ขู่เลิกดู"
description: "กอล์ฟ อนุวัฒน์ - โอห์ม ฐิติวัฒน์  ตีบทแตก แฟนละครอินจัด รัวคอมเมนต์ขู่เลิกดู สาปไกรทอง พร้อมทวงคืนชาละวัน ช่อง 8 ทำร้ายจิตใจเกินไปแล้ว"
category: "ENTERTAINMENT"
language: "th"
date: 2024-11-20T10:41:07.290Z
---

# กอล์ฟ อนุวัฒน์ - โอห์ม ฐิติวัฒน์ ตีบทแตก แฟนละครอินจัด! ขู่เลิกดู

[![กอล์ฟ อนุวัฒน์ - โอห์ม ฐิติวัฒน์ ตีบทแตก แฟนละครอินจัด! ขู่เลิกดู ](https://www.khaosod.co.th/wpapp/uploads/2024/11/ปกข่าว4คำ-สีขาว-Edit-3.jpg "กอล์ฟ อนุวัฒน์ - โอห์ม ฐิติวัฒน์ ตีบทแตก แฟนละครอินจัด! ขู่เลิกดู ")](https://www.khaosod.co.th/wpapp/uploads/2024/11/ปกข่าว4คำ-สีขาว-Edit-3.jpg)

**กอล์ฟ อนุวัฒน์ – โอห์ม ฐิติวัฒน์ ตีบทแตก แฟนละครอินจัด รัวคอมเมนต์ขู่เลิกดู สาปไกรทอง พร้อมทวงคืนชาละวัน ช่อง 8 ทำร้ายจิตใจเกินไปแล้ว**

เดือดมากสำหรับกระแสของ ละคร “ศึกเสน่หา ไกรทอง ชาละวัน” ทางช่อง 8 ในเครือ อาร์เอส กรุ๊ป โดยเฉพาะ อีพี 30 (วันจันทร์ที่ 18 พฤศจิกายน 2567 ) ที่ผ่านมา

![](https://www.khaosod.co.th/wpapp/uploads/2024/11/THUNiiZ-2024-11-11-14h51m03s005-696x392.jpg)

กับฉากที่ ไกรทอง รับบทโดย กอล์ฟ อนุวัฒน์ ชูเชิดรัตนา ใช้วิชาเทียนระเบิดน้ำ บุกลงไปถึงถ้ำทองของชาละวัน รับบทโดย โอห์ม ฐิติวัฒน์ ฤทธิ์ประเสริฐ เพื่อชิงตัวตะเภาทอง ไอซ์ ปรีชญา พงษ์ธนานิกร

![](https://www.khaosod.co.th/wpapp/uploads/2024/11/THUNiiZ-2024-11-11-14h52m10s937-696x392.jpg)

และในที่สุดชาละวัน ก็พลาดท่าโดนแทง และทำให้ไกรทองได้ตัวตะเภาทองไป งานนี้แฟนละคร รัวคอมเมนต์กันมาหนักมากทุกช่องทางอาทิ **ขอทวงคืนชาละวัน, ขอให้พ่อชาละวันจงกลับมาไม่งั้นคงเลิกดูกันหมดแน่ๆ ฮ่าๆ , พระเอกของฉันห้ามตายนะ, ชาละวันจะกลับมาไหม, ฉากนี้ทำฉันร้องไห้,**

ADVERTISEMENT

_ช่อง8 ทำร้ายจิตใจกันเกินไปแล้วนะ, รับเกิดใหม่นะพ่อชาละวันจะได้กลับมาจัดการไกรทอง และในขณะเดียวกันที่คอมเมนต์จากแฟนละคร พร้อมทวงคืนชาละวัน_

![](https://www.khaosod.co.th/wpapp/uploads/2024/11/THUNiiZ-2024-11-11-14h51m12s095-696x392.jpg)

ด้านไกรทอง ก็โดนสาปกันแบบไม่ให้พักหายใจ **อาทิ เป็นพระเอกยังไงให้คนเกลียด, แสดงยังไงให้ไกรทองดูเป็นคนเลว งงมาก, ทำไมฉันถึงชอบชาละวันมากกว่า, ไม่ชอบเลยไกรทองเล่นได้น่าหมั่นไส้สุดๆ** จนงานนี้ กอล์ฟ อนุวัฒน์ ถึงขั้นต้องมาคอมเมนต์แซวตัวเองว่า “คร้าบ ทราบแล้วคร้าบ” ทำเอาแฟนๆ เข้ามากดหัวเราะชอบใจกันยกใหญ่ บ้างก็มาคอมเมนต์ชื่นชมหนุ่มกอล์ฟ ถึงการตีบทแตกทางการแสดงจนคนดูอินเกลียดดันทั้งบ้านทั้งเมืองแบบนี้ และหลายคนก็เข้าใจว่านี่คือการแสดงเพียงเท่านั้น

![](https://www.khaosod.co.th/wpapp/uploads/2024/11/LINE_ALBUM_รีทัช_241119_3-696x464.jpg)



**โดยโอห์ม ฐิติวัฒน์ เผยถึงกระแสของละครครั้งนี้ว่า** “ผมรู้สึกดีใจมากที่ทุกคนติดตามละครเรื่องนี้ และอินกับตัวละครชาละวันมากๆ ขอบคุณทุกคนทุกกำลังใจที่รักในตัวละครชาละวัน อ่านแล้วรู้สึกชื่นใจมาก ๆ ครับ แต่อย่าพึ่งเลิกดูละครกันนะครับ (หัวเราะ)”

![](https://www.khaosod.co.th/wpapp/uploads/2024/11/4-23-696x470.jpg)

“อยากให้ทุกคนติดตามต่อไปกันจนจบ เพราะตอนนี้เรื่องราวกำลังพีคมาก รับรองว่า ศึกเสน่หา ไกรทอง ชาละวัน ในเวอร์ชันนี้ จะทำให้ทุกคนจดจำ และเป็นที่พูดถึงกับตำนานนี้ไปอีกนานแน่นอน มีเซอร์ไพรส์ความหักมุมรอทุกคนอยู่อีกเพียบครับ”

![](https://www.khaosod.co.th/wpapp/uploads/2024/11/3-22-696x470.jpg)



**กอล์ฟ อนุวัฒน์ เสริมว่า** “ขอบคุณแฟนละครเรื่องนี้ทุกคนนะครับ ที่ติดตามชมกันมาจนทุกคนอินไปกับตัวละคร ลุ้นไปกับเรื่องราวจริงๆ รู้สึกแฮปปี้มากที่ทุกคนอิน และ รุมว่าตัวละครไกรทอง เพราะมันเป็นความตั้งใจของผม ผู้จัด ผู้กำกับแล้วว่า อยากจะดีไซน์การเล่นออกมาในทิศทางนี้”

![](https://www.khaosod.co.th/wpapp/uploads/2024/11/2-31-696x470.jpg)



**“แล้วมันก็เป็นไปตามเป้าที่เราวางกันไว้ ไม่โกรธ เพราะทุกคนว่าตัวละคร ไม่ใช่กอล์ฟ อนุวัฒน์ (หัวเราะ) แต่อยากจะบอกว่า ไกรทองยังมีสุดมากกว่านี้อีก อยากให้ทุกคนติดตามต่อไปเรื่อยๆ จนละครจบเลยนะครับ**

![](https://www.khaosod.co.th/wpapp/uploads/2024/11/1-49-696x470.jpg)



เรื่องราวหลังจากนี้ จะเริ่มพีคหนักมากขึ้น เมื่อไกรทองได้ทุกสิ่งตามที่เค้าหวังไว้ แต่เรื่องราววุ่นวายยังไม่จบลงง่ายๆ แน่นอน เมื่อกุมภิล จระเข้ตัวร้ายก็ยังอยู่ ส่วนงานนี้ปาฏิหาริย์จะเกิดขึ้นกับชาละวัน ตามคำเรียกร้องจากแฟนละครไหม

![](https://www.khaosod.co.th/wpapp/uploads/2024/11/467371701_1122780325878209_159318114133206659_n-696x630.jpg)



**ต้องติดตามดูกันต่อไปได้ในละคร ศึกเสน่หา ไกรทอง ชาละวัน ทุกวันจันทร์ – พฤหัสบดี เวลา 18.00 น. ทางช่อง 8 กดเลข 27 และ สามารถรับชมย้อนหลังที่แรกที่เดียวที่ TrueID**