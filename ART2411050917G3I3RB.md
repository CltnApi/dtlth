---
layout: post
code: "ART2411050917G3I3RB"
origin_url: "https://www.khaosod.co.th/entertainment/news_9491435"
image: "https://github.com/user-attachments/assets/949ee2fd-4b0c-47ea-bffa-dfe1b3916561"
title: "นายภัทรกฤต ผู้บริหาร เซอร์ไววัล ไทยแลนด์ ยอมรับติดหนี้จริง และไม่คิดจะเบี้ยว"
description: "ตามที่ บริษัท ที โคลเซท โมเดล จำกัด ได้ออกหนังสือทวงหนี้ ผู้ผลิตรายการ The Survival Thailand ตามที่เคยเสนอข่าวไปก่อนหน้านี้"
category: "ENTERTAINMENT"
language: "th"
date: 2024-11-05T11:20:48.208Z
---

# นายภัทรกฤต ผู้บริหาร เซอร์ไววัล ไทยแลนด์ ยอมรับติดหนี้จริง และไม่คิดจะเบี้ยว

[![นายภัทรกฤต ผู้บริหาร เซอร์ไววัล ไทยแลนด์ ยอมรับติดหนี้จริง และไม่คิดจะเบี้ยว](https://www.khaosod.co.th/wpapp/uploads/2024/11/servival051167-2.jpg "นายภัทรกฤต ผู้บริหาร เซอร์ไววัล ไทยแลนด์ ยอมรับติดหนี้จริง และไม่คิดจะเบี้ยว")](https://www.khaosod.co.th/wpapp/uploads/2024/11/servival051167-2.jpg)

ตามที่ บริษัท ที โคลเซท โมเดล จำกัด ได้ออกหนังสือทวงหนี้ ผู้ผลิตรายการ The Survival Thailand ตามที่เคยเสนอข่าวไปก่อนหน้านี้ โดยเนื้อหาในหนังสือระบุว่า TCS MODEL EVENT & ORGANIZER ประกาศเรื่องการดำเนินคดีกับ บริษัท เซอร์ไววัล เอ็นเตอร์เทนเม้นท์ จำกัด

![นายภัทรกฤต](https://www.khaosod.co.th/wpapp/uploads/2024/11/servival051167-4.jpg)

เนื่องด้วย บริษัท เซอร์ไววัล เอ็นเตอร์เทนเม้นท์ จำกัดได้ว่าจ้างให้ทางบริษัทฯ จัดงานค้นหา T-POP โดยใช้ชื่อรายการ The Survival Thailand ยังคงติดค้างค่าจ้างในการจัดงาน ทางบริษัทฯ ได้มีการติดตามทวงถาม การนัดจ่ายของค่าจ้างส่วนที่เหลือแต่ได้มีการเลื่อนนัดจ่ายมาจนถึงปัจจุบัน ซึ่งมีการจัดงานเสร็จสิ้นไปตั้งแต่ วันที่ 23 กรกฎาคม 2567

หลังจากที่บริษัทฯ ได้ติดตามทวงถามไปแต่ไม่มีการตอบกลับ ทางเราจึงได้มอบหมายให้ตัวแทนด้านกฎหมายเข้าแจ้งความร้องทุกข์ที่สถานีตำรวจนครบาลคันนายาว โดยทางบริษัทฯ ขอยืนยันว่าจะไม่มีการยอมความไม่ว่ากรณีไดๆ ซึ่งหากมีความคืบหน้าทางคดีเพิ่มเติมจะคอยอัพเดตให้ได้ทราบกันอย่างต่อเนื่อง TCSM บริษัท ที โคลเซท โมเดล จำกัด (ระบุวันที่) 31 ตุลาคม 2567

ล่าสุด นายภัทรกฤต ดวงสนิท ผู้บริหารบริษัท เซอร์ไววัล เอ็นเตอร์เทนเม้นท์ จำกัด ผู้ผลิตรายการ The Survival Thailand ได้ชี้แจงข้อเท็จจริงว่า ได้เป็นหนี้จริง ทั้งทางฝั่งออแกไนซ์ ฝั่งโปรดักชั่น ฝั่งสตูดิโอ และในหลายๆ ฝ่าย เนื่องจากการทำรายการที่ผ่านมานั้น เกิดจากการบริหารการเงินที่ผิดพลาด จึงทำให้การทำรายการเกิดการขาดทุนเป็นจำนวนมาก

![นายภัทรกฤต](https://www.khaosod.co.th/wpapp/uploads/2024/11/servival051167-5.jpg)

ADVERTISEMENT

อีกทั้งยังมีผลกระทบด้านการเงินจากปัจจัยภายนอกมากมาย จึงทำให้บริษัทเกิดปัญหาทางด้านการเงิน จึงชำระเงินได้ล่าช้า ที่ผ่านมาทางบริษัทก็ไม่ได้นิ่งนอนใจในการชำระหนี้ ทางบริษัทก็มีการได้เจรจากับทางเจ้าหนี้ ในหลายรายทางเจ้าหนี้บางรายก็เข้าใจและมีการผ่อนทยอยชำระคืน

![นายภัทรกฤต](https://www.khaosod.co.th/wpapp/uploads/2024/11/servival051167-6.jpg)

แต่บางเจ้าหนี้ต้องการเงินก้อน ซึ่งเป็นไปได้ยากที่ทางบริษัทจะสามารถชำระได้ และที่ผ่านมาก็มีการโจมตี ดิสเครดิต จนถึงมีข่าวออกมา จึงทำให้ที่ผ่านมาทำงานได้ยากขึ้น จึงหาเงินมาคืนให้แก่เจ้าหนี้ได้ยากลำบาก เลยทำให้การเงินยังมีการติดขัดเป็นอย่างมากในช่วงนี้

![นายภัทรกฤต](https://www.khaosod.co.th/wpapp/uploads/2024/11/servival051167-8.jpg)

ซึ่งที่ผ่านมาได้ชำระค่าผลิตรายการทั้งหมดแล้วไปมากกว่า 85 % ส่วนในเรื่องของสตูดิโอครูแบงค์ (พี่ชายแบมแบม) เราได้ชำระไปแล้วมากกว่า 90 % และมียอดค้างชำระอีกประมาณ 105,000 บาท รวมถึงโค้ชท่านอื่นก็เหลือยอดประมาณหลักหมื่น และตอนนี้ทางบริษัทก็พยายามทำงาน หาเงินเพื่อทยอยใช้หนี้คืน และไม่ได้คิดที่จะไม่ชำระหนี้คืนให้ครบถ้วนแต่อย่างไร