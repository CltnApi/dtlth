---
layout: post
code: "ART2411230534DYMDHL"
origin_url: "https://www.khaosod.co.th/sports/news_9517953"
image: "https://github.com/user-attachments/assets/10400266-5063-4cb7-9402-7293db5aa7d8"
title: "เป๊ป กวาร์ดิโอลา ตอบชัดอำลา แมนฯ ซิตี้ หรือไม่หากทีมโดนปรับตกชั้น"
description: "เป๊ป กวาร์ดิโอลา กุนซือ แมนเชสเตอร์ ซิตี้ ให้คำมั่นว่า เขาจะไม่อำลาทีมแม้ \"เรือใบสีฟ้า\" จะถูกลงโทษปรับตกชั้นจากคดีความทำผิดกฎการเงิน 115 ข้อหา"
category: "SPORTS"
language: "th"
date: 2024-11-23T05:57:20.883Z
---

# เป๊ป กวาร์ดิโอลา ตอบชัดอำลา แมนฯ ซิตี้ หรือไม่หากทีมโดนปรับตกชั้น

[![เป๊ป กวาร์ดิโอลา ตอบชัดอำลา แมนฯ ซิตี้ หรือไม่หากทีมโดนปรับตกชั้น](https://www.khaosod.co.th/wpapp/uploads/2024/11/pep-trophy-7433.jpg "เป๊ป กวาร์ดิโอลา ตอบชัดอำลา แมนฯ ซิตี้ หรือไม่หากทีมโดนปรับตกชั้น")](https://www.khaosod.co.th/wpapp/uploads/2024/11/pep-trophy-7433.jpg)

**เป๊ป กวาร์ดิโอลา กุนซือ แมนเชสเตอร์ ซิตี้ ให้คำมั่นว่า เขาจะไม่อำลาทีมแม้ “เรือใบสีฟ้า” จะถูกลงโทษปรับตกชั้นจากคดีความทำผิดกฎการเงิน 115 ข้อหา**

โดย ถูกพรีเมียร์ลีกตั้งข้อหาว่ามีการละเมิดกฎการเงินมากกว่า 115 ข้อหาในช่วงเวลา 9 ปีที่ผ่านมา (ตั้งแต่ฤดูกาล 2009-10 ถึงฤดูกาล 2017-18) และได้ส่งเรื่องในการให้คณะกรรมการอิสระเข้าสอบสวนตั้งแต่เดือน ก.พ. 2023

ที่ผ่านมามีรายงานว่า หาก “เรือใบสีฟ้า” มีความผิดจริงในคดีนี้พวกเขามีสิทธิ์โดนลงโทษด้วยการตัดคะแนนเป็นเวลาหลายฤดูกาลติดต่อกัน รวมถึงการปรับตกชั้น

Soccer Football – Premier League – Brighton & Hove Albion v Manchester City – The American Express Community Stadium, Brighton, Britain – November 9, 2024 Manchester City manager Pep Guardiola reacts REUTERS/Toby Melville EDITORIAL USE ONLY.



ล่าสุดมีผู้สื่อข่าวถาม เป๊ป ซึ่งเพิ่งขยายสัญญากับ แมนฯ ซิตี้ ไปอีก 2 ปีหรือถึงปี 2027 ว่า ถ้าทีมตกชั้น เป๊ป จะอำลาสโมสรหรือไม่ซึ่งเจ้าตัวกล่าวว่า “ผมพูดแบบนั้นเมื่อ 6 เดือนที่แล้ว คุณมีบทสัมภาษณ์ของผม ผมพูดเมื่อสโมสรทั้งหมดกล่าวหาเราว่า ทำบางอย่างผิด และผู้คนพูดว่า จะเกิดอะไรขึ้นถ้าเราตกชั้น? ผมจะอยู่ที่นี่

“ผมไม่รู้ว่าพวกเขาจะให้เราไปอยู่ในลีกไหน คอนเฟอเรนซ์ ลีก? (แต่) อีกปีเราจะเลื่อนชั้น และกลับมาสู่พรีเมียร์ลีก ผมรู้สึกได้ในตอนนี้”

นอกจากนั้นแล้วเฮดโค้ชวัย 53 ปียังระบุอีกว่า 75% ของสโมสรคู่แข่งอยากเห็น แมนฯ ซิตี้ ตกชั้น “ผมอ่านบางอย่างเกี่ยวกับสถานการณ์นั้น และว่าคุณต้องตกชั้นทันที 75% ของสโมสรต้องการมัน เพราะผมรู้ว่า พวกเขาทำอะไรอยู่เบื้องหลัง และอะไรทำนองนั้น แต่ผมไม่ยอมรับมัน ผมยอมรับความพ่ายแพ้ 4 นัดมีทนายความอยู่ทั้ง 2 ฝ่าย ผมไม่ได้คิดเกี่ยวกับมัน”

