---
layout: post
code: "ART2411141611L76ZH0"
origin_url: "https://www.khaosod.co.th/sports/news_9506178"
image: "https://github.com/user-attachments/assets/51eaf105-b9f5-4db2-a9e9-d0d253e910ab"
title: "ศุภณัฏฐ์ ไม่ติดใจได้บอลน้อย- ออกโรงชมแข้งหน้าใหม่กำลังปรับตัว"
description: "ศุภณัฏฐ์ เหมือนตา กองหน้าทีมชาติไทย เผยได้บอลน้อยไม่เป็นไร ออกโรงชมแข้งหน้าใหม่ที่ถูกเรียกเข้ามาติดทีมชาติไทยกำลังปรับตัว"
category: "SPORTS"
language: "th"
date: 2024-11-14T16:16:36.887Z
---

# ศุภณัฏฐ์ ไม่ติดใจได้บอลน้อย- ออกโรงชมแข้งหน้าใหม่กำลังปรับตัว

[![ศุภณัฏฐ์ ไม่ติดใจได้บอลน้อย- ออกโรงชมแข้งหน้าใหม่กำลังปรับตัว](https://www.khaosod.co.th/wpapp/uploads/2024/11/bhre.jpg "ศุภณัฏฐ์ ไม่ติดใจได้บอลน้อย- ออกโรงชมแข้งหน้าใหม่กำลังปรับตัว")](https://www.khaosod.co.th/wpapp/uploads/2024/11/bhre.jpg)

ฟุตบอลอุ่นเครื่องตามปฏิทินฟีฟ่า เดย์ ที่สนามมหาวิทยาลัยธรรมศาสตร์ รังสิต เมื่อวันที่ 14 พฤศจิกายน “ช้างศึก” ฟุตบอลทีมชาติไทย อันดับ 96 ของโลก เปิดบ้าน เสมอกับ เลบานอน อันดับ 115 ของโลก ไปแบบไม่มีสกอร์ 0-0

โดยเกมนี้ มาซาทาดะ อิชิอิ หัวหน้าผู้ฝึกสอน ทีมชาติไทย ถือโอกาสนี้ทดสอบฝีเท้าผู้เล่นหน้าใหม่ที่เรียกเข้ามาติดทีมชาติ ซค่งบางคนเพิ่งจะเข้ามาติดทีมชาติชุดใหญ่ครั้งแรกด้วย

หลังจบเกม ศุภณัฏฐ์ เหมือนตา กองหน้าทีมชาติไทย กล่าวว่า จริงๆก็ทำตามที่โค้ชมอบหมายให้ทุกอย่าง ไม่ได้รู้สึกว่าได้บอลน้อยอะไร เพราะทุกคนก็มีงานของตัวเองที่ต้องทำ หลังจากนี้ก็ต้องกลับไปทำความเข้าใจกันอีก วันนี้คิดว่ามีโอกาสยิงเยอะเพียงแต่มันอาจจะตรงกรอบลูกเดียว แต่จังหวะจบสกอร์ก็มีเยอะพอสมควร

“ส่วนนักเตะหน้าใหม่ที่ โค้ชเรียกเข้ามาติดทีมชาติผมมองว่าดีมากๆ ทุกคนพยายามปรับตัวทีม และปรับตัวให้เข้ากับแทคติกที่โค้ชวางไว้ ซึ่งถือว่าดีมากๆ”

สำหรับ ทีมชาติไทย มีโปรแกรมอุ่นเครื่องอีก 1 นัด พบกับ ทีมชาติลาว วันที่ 17 พฤศจิกายน ที่สนามมหาวิทยาลัยธรรมศาสตร์ รังสิต เวลา 19.30 น.