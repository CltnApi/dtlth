---
layout: post
code: "ART2411240711ZDLJT2"
origin_url: "https://www.khaosod.co.th/entertainment/news_9519003"
image: "https://github.com/user-attachments/assets/deed18f3-4ca4-4fd6-bdd7-661bb8e33da2"
title: "อาม ชุติมา ทำได้แล้ว! คว้ามงกุฎมิสแกรนด์แพร่ 2025 น้ำตาร่วงเปิดใจโดนด่ามาตลอด"
description: "นักร้องสาว อาม ชุติมา ทำได้แล้ว! คว้ามงกุฎมิสแกรนด์แพร่ 2025 มาครอบครอง น้ำตาร่วงเปิดใจหลังโดนด่ามาตลอด"
category: "ENTERTAINMENT"
language: "th"
date: 2024-11-24T07:43:29.305Z
---

# อาม ชุติมา ทำได้แล้ว! คว้ามงกุฎมิสแกรนด์แพร่ 2025 น้ำตาร่วงเปิดใจโดนด่ามาตลอด

[![อาม ชุติมา ทำได้แล้ว! คว้ามงกุฎมิสแกรนด์แพร่ 2025 น้ำตาร่วงเปิดใจโดนด่ามาตลอด](https://www.khaosod.co.th/wpapp/uploads/2024/11/Arm-Chhutima-2.jpg "อาม ชุติมา ทำได้แล้ว! คว้ามงกุฎมิสแกรนด์แพร่ 2025 น้ำตาร่วงเปิดใจโดนด่ามาตลอด")](https://www.khaosod.co.th/wpapp/uploads/2024/11/Arm-Chhutima-2.jpg)

นักร้องสาว อาม ชุติมา ทำได้แล้ว! คว้ามงกุฎมิสแกรนด์แพร่ 2025 มาครอบครอง น้ำตาร่วงเปิดใจหลังโดนด่ามาตลอด

ขอแสดงความยินดีกับ นักร้องลูกทุ่งสาวคนดัง **อาม ชุติมา โสดาภักดิ์** หลังจากที่ตั้งใจวางไมค์เพื่อไปคว้ามง **ลงประกวดมิสแกรนด์แพร่ 2025** เพื่อจะได้เป็นตัวแทนของจังหวัดแพร่ ไปชิงมงและตำแหน่งบนเวที มิสแกรนด์ไทยแลนด์ 2025

ล่าสุด เธอทำฝันสำเร็จแล้ว สามารถคว้ามงกุฎมิสแกรนด์แพร่ 2025 มาครองได้แล้ว โดยเธอโพสต์รูปพร้อมข้อความว่า “หนูเอามง มาได้แล้วนะคะแม่ๆ เดี๋ยวพรุ่งนี้มาอ่านคอมเม้น และลงรูปขอบคุณนะคะ” โดยมีแฟนเพลงของเธอเข้ามาร่วมแสดงความยินดีเป็นจำนวนมาก

![](https://www.khaosod.co.th/wpapp/uploads/2024/11/Arm-Chhutima-1.png)

นอกจากนี้ อาม ยังเปิดใจให้สัมภาษณ์กับสื่อมวลชนทั้งน้ำตา บอกว่า “ตื่นเต้น ดีใจ และภูมิใจมาก ไม่คิดว่าจะมาถึงจุดนี้ เพราะเป็นความฝันของตัวเอง

เรื่องนี้ถือเป็นเรื่องที่กดดันมากที่สุดคือ ที่ผ่านมาไม่ค่อยเป็นตัวของตัวเอง ไม่ว่าจะทำอะไรก็เป็นกระแสวิพากษ์วิจารณ์ในแง่ลบ จนทำให้สูญเสียความเป็นตัวเอง

ADVERTISEMENT

![](https://www.khaosod.co.th/wpapp/uploads/2024/11/Arm-Chhutima-2.png)

ซึ่งโดนแต่เรื่องแรงๆ มาตลอด คิดว่าตัวเองเข้มแข็งแล้ว จนบางทีก็คิดว่าอยากหายไปจากวงการบันเทิง ซึ่งก็ได้หายไปก่อนช่วงที่จะเข้าประกวด เลยได้ไปหาคุณหมอ ซึ่งถ้าเราเลือกที่จะหนี ก็ต้องหนีต่อไป

ที่ผ่านมาโดนด่าตลอด แต่ก็จะพยายามทำให้เห็นถึงความทุ่มเทว่าเราตั้งใจ และจะทำให้ทุกคนได้เห็น ถามว่าต่อจากนี้จะเตรียมรับมือยังไง ต้องให้เวลาพิสูจน์ว่าจะพัฒนาได้มากน้อยแค่ไหน”

![](https://www.khaosod.co.th/wpapp/uploads/2024/11/Arm-Chhutima-3.png)

![](https://www.khaosod.co.th/wpapp/uploads/2024/11/Arm-Chhutima-3.jpg)