---
layout: post
code: "ART2411081402AFKHMP"
origin_url: "https://www.khaosod.co.th/sports/news_9496664"
image: "https://github.com/user-attachments/assets/be9ea25b-3ef9-4660-8953-cf694f0e1fbf"
title: "สุโขทัย โชว์แกร่งเปิดบ้านถล่มหนองบัวทะยานขึ้นท็อปโฟร์ตารางคะแนนไทยลีก"
description: "สุโขทัย เอฟซี อาศัยการจบสกอร์ที่เฉียบคมไม่ต้องลุ้นหลายจังหวะเป็นฝ่ายเฉือนชนะหนองบัว พิชญ เอฟซี ทะยานขึ้นติดท็อปโฟร์ไทยลีก"
category: "SPORTS"
language: "th"
date: 2024-11-08T14:06:08.101Z
---

# สุโขทัย โชว์แกร่งเปิดบ้านถล่มหนองบัวทะยานขึ้นท็อปโฟร์ตารางคะแนนไทยลีก

[![สุโขทัย โชว์แกร่งเปิดบ้านถล่มหนองบัวทะยานขึ้นท็อปโฟร์ตารางคะแนนไทยลีก](https://www.khaosod.co.th/wpapp/uploads/2024/11/Sukhothai.jpg "สุโขทัย โชว์แกร่งเปิดบ้านถล่มหนองบัวทะยานขึ้นท็อปโฟร์ตารางคะแนนไทยลีก")](https://www.khaosod.co.th/wpapp/uploads/2024/11/Sukhothai.jpg)

สุโขทัย เอฟซี อาศัยการจบสกอร์ที่เฉียบคมไม่ต้องลุ้นหลายจังหวะเป็นฝ่ายถล่มชนะหนองบัว พิชญ เอฟซี ทะยานขึ้นติดท็อปโฟร์ไทยลีก

สุโขทัย เอฟซี ทีมอันดับ 8 ของตารางคะแนนมีโปรแกรมเปิดบ้านที่ทะเล หลวง สเตเดียม รับการมาเยือนของ “พญาไก่ชน”หนองบัว พิชญ เอฟซี ทีมอันดับ 9 ศึกฟุตบอลไทยลีก 1 ฤดูกาล 2024-25 เมื่อ 8 พ.ย.

เริ่มเกมได้เพียงแค่ 4 นาที จอห์น บาจโจ กองหน้าร่างเล็กของเจ้าบ้านยิงประตูให้เจ้าบ้านขึ้นนำอย่างรวดเร็ว 1-0 เท่านั้นไม่พอนาทีที่ 5 มาเธอุส ฟอร์นาซารี โหม่งให้เจ้าถิ่นนำเป็น 2-1 อย่างไรก็ตามนาที 10 อาโบเบเกอร์ อิซา ยิงให้ทีมเยือนตามเป็น 1-2

ครึ่งหลังนาที 48 เกมรับของทีมเยือนพลาดเมื่อปล่อยให้ มาเธอุส ฟอร์นาซารี โหม่งตุงตาข่ายพาทัพค้างคาวไฟหนีห่าง 3-1 แต่ว่านาที 76 ชาวิน ศรีจันทร์ ยิงให้หนองบัวตีขึ้นเป็น 2-3

หลังจากหนองบัวได้ประตูไล่มาทำให้เปิดหน้าบุกอย่างหนักเพื่อหวังประตูตีเสมอบีบให้เจ้าบ้านตั้งรับ แต่ว่านาที 86 อับดุลฮาฟิส บือราเฮง ได้ยิงในกรอบเขตโทษช่วยให้สุโขทัยเปิดบ้านอัดหนองบัว 4-2

เท่านั้นไม่พอนาที 90 ฮิคารุ มัตซึอิ ได้ยิงเต็มข้อในกรอบเขตโทษช่วยให้สุโขทัยเปิดบ้านไล่ถล่มหนองบัว พิชญ ยับเยิน 5-2 เก็บเพิ่มเป็น 20 คะแนนจาก 13 นัดขึ้นไปรั้งอันดับ 4 ของตารางคะแนน