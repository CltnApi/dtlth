---
layout: post
code: "ART2411270542MW5NAD"
origin_url: "https://www.khaosod.co.th/special-stories/news_9522929"
image: "https://github.com/user-attachments/assets/84eaed8b-2c7e-45da-a978-0e2ff1c22abb"
title: "เปิดที่มา มีมสุดไวรัล \"Queen Never Cry\" มาจากการ์ตูนสุดปั่น"
description: "เปิดที่มาของมีมยอดฮิตในโลกโซเชียล \"Queen Never Cry\" (ราชินีไม่เคยร้องไห้) มาจากการ์ตูนสุดปั่นของเกาหลีใต้ บอกเลยอึ้งกว่าที่คิด"
category: "SPECIAL_STORIES"
language: "th"
date: 2024-11-27T05:55:45.202Z
---

# เปิดที่มา มีมสุดไวรัล "Queen Never Cry" มาจากการ์ตูนสุดปั่น

[![เปิดที่มา มีมสุดไวรัล "Queen Never Cry" มาจากการ์ตูนสุดปั่น](https://www.khaosod.co.th/wpapp/uploads/2024/11/queen-never-cry-2.jpg "เปิดที่มา มีมสุดไวรัล "Queen Never Cry" มาจากการ์ตูนสุดปั่น")](https://www.khaosod.co.th/wpapp/uploads/2024/11/queen-never-cry-2.jpg)

**เปิดที่มาของมีมยอดฮิตในโลกโซเชียล “Queen Never Cry” (ราชินีไม่เคยร้องไห้) มาจากการ์ตูนสุดปั่นของเกาหลีใต้ บอกเลยอึ้งกว่าที่คิด**

ภาพการ์ตูนของเด็กทารกผมบลอนด์สีหน้าเรียบเฉย ตาโต กอดอก พร้อมประโยคเด็ด **“Queen Never Cry (ราชินีไม่เคยร้องไห้)”** กลายเป็นมีมไปทั่วโซเซียลในช่วงนี้

The Ki Sisters

ภาพนี้มาจากการ์ตูนเกาหลีที่ชื่อว่า **“The Ki Sisters”** เรื่องราวของตระกูล Ki ที่มีแต่ผู้หญิง ถูกเลี้ยงดูมาในคฤหาสน์หลังใหญ่สีดำทะมึน ไม่เคยออกนอกบ้านไปใช้ชีวิตร่วมกับคนอื่นในสังคม เพราะที่บ้านมีทุกอย่างที่ต้องการแล้ว

จนกระทั่งวันหนึ่ง น้องเล็กสุดของบ้าน Jenny Ki ก็ไปชอบผู้ชายคนนึง เลยจะออกจากการเรียนแบบโฮมสคูล ไปเรียนในโรงเรียนธรรมดา เพื่อตามจีบผู้ชายที่เธอหลงรัก เป็นจุดเริ่มต้นของเรื่องราว

The Ki Sisters

ส่วนฉากที่มาในมีมนั้น เป็นฉากที่เล่าที่มาที่ไปของอีกครอบครัวซึ่งถูกวางให้เป็นตัวร้าย คือ ครอบครัวตระกูล Queen ว่าถือกำเนิดมาได้อย่างไร จนได้ออกมาเป็นฉากที่ผู้หญิงคลอดลูก นั่งหน้าตึง ๆ ก่อนที่หมอจะเอาลูกมาให้อุ้ม ซึ่งตอนนั้นลูกน้อยร้องไม่หยุด

แม่เลยบอกกับลูกว่า “Queen Never Cry” จากนั้นจู่ๆ เด็กก็หยุดร้อง ทำหน้าตึงกอดอก กลายเป็นภาพมีมที่ใช้กันแพร่หลาย