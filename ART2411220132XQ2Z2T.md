---
layout: post
code: "ART2411220132XQ2Z2T"
origin_url: "https://www.khaosod.co.th/entertainment/news_9516100"
image: "https://github.com/user-attachments/assets/43c3cd97-411c-46d6-b000-c5e55a99eef3"
title: "เจนนี่ มอบบ้านของขวัญ ลิลลี่ ในวัย20 ขอบคุณที่เป็นส่วนหนึ่งความสำเร็จของพี่"
description: "จัดใหญ่ให้น้อง เจนนี่ ได้หมดถ้าสดชื่น มอบบ้านเป็นของขวัญวันเกิด ลิลลี่ ในวัย20 เป็นผู้ใหญ่แบบเต็มตัว ขอบคุณที่เป็นส่วนหนึ่งของความสำเร็จของพี่"
category: "ENTERTAINMENT"
language: "th"
date: 2024-11-22T01:41:41.698Z
---

# เจนนี่ มอบบ้านของขวัญ ลิลลี่ ในวัย20 ขอบคุณที่เป็นส่วนหนึ่งความสำเร็จของพี่

[![เจนนี่ มอบบ้านของขวัญ ลิลลี่ ในวัย20 ขอบคุณที่เป็นส่วนหนึ่งความสำเร็จของพี่](https://www.khaosod.co.th/wpapp/uploads/2024/11/janbdlyhome2211679998.jpg "เจนนี่ มอบบ้านของขวัญ ลิลลี่ ในวัย20 ขอบคุณที่เป็นส่วนหนึ่งความสำเร็จของพี่")](https://www.khaosod.co.th/wpapp/uploads/2024/11/janbdlyhome2211679998.jpg)

จัดใหญ่ให้น้อง เจนนี่ ได้หมดถ้าสดชื่น มอบบ้านเป็นของขวัญวันเกิด ลิลลี่ ในวัย20 เป็นผู้ใหญ่แบบเต็มตัว ขอบคุณที่เป็นส่วนหนึ่งของความสำเร็จของพี่

วันเกิดปีนี้จัดให้น้องเต็มๆ [เจนนี่ ได้หมดถ้าสดชื่น](https://www.instagram.com/janey_suwannaket/) โพสต์ภาพบ้านยกให้ ลิลลี่ ได้หมดถ้าสดชื่น น้องสาว พร้อมอวยพรวันเกิดน้องรักด้วยว่า

_“HBD ลิลลี่ ได้หมดถ้าสดชื่น ปีนี้อายุ 20 ปีแล้ว บ้านหลังนี้พี่ขอมอบเป็นของขวัญวันเกิดให้กับคนเก่งที่กำลังเติบโตเป็นผู้ใหญ่แบบเต็มตัว จะไว้อยู่เอง จะปล่อยเช่า หรือจะเก็บไว้เป็นเรือนหอก็ตามใจนะ ขอบคุณที่เป็นส่วนนึงของความสำเร็จของพี่ จริงๆอยากให้นานแล้ว แต่คิดไปคิดมาให้ปีนี้น่าจะเหมาะสุด”_

[![](https://www.khaosod.co.th/wpapp/uploads/2024/11/janbdlyhome2211671.jpg)](https://www.khaosod.co.th/wpapp/uploads/2024/11/janbdlyhome2211671.jpg)

“หลังจากนี้ขอให้น้องมีความสุขมากๆนะ สุขภาพแข็งแรงตลอดไปนะ ที่ผ่านมาพี่อาจจะบ่นน้องเยอะมากเพราะเป็นห่วง แต่หลังจากนี้พี่จะปล่อยให้น้องได้คิดและตัดสินใจทุกอย่างเองแล้วนะ พี่จะอยู่ข้างหลังให้คำปรึกษาก็พอ มีสติให้มาก ขับรถให้ช้าลง กินของที่มีประโยชน์ พักผ่อนให้เพียงพอ และอย่าลืมออกกำลังกายด้วยนะ รักน้องมาก นารีนาท เชื้อแหลม”

_**โดยแฟนๆ เข้ามาร่วมอวยพรวันเกิด แห่ชมพี่สาวด้วย**_ อาทิ เจนนี่รักน้องมาก ลิลลี่โชคดีมากที่มีพี่สาวที่เก่งน่ารักห่วงใยแบบเจนนี่ เจนนี่ก็โชคดีที่มีน้องสาวที่น่ารักแบบลิลลี่ , พี่สาวแห่งชาติจริงๆ สุดยอดเลย ,สุขสันต์วันเกิดจ้า , เริ่ดดด เป็นต้น

ADVERTISEMENT

[![](https://www.khaosod.co.th/wpapp/uploads/2024/11/janbdlyhome22116711.jpg)](https://www.khaosod.co.th/wpapp/uploads/2024/11/janbdlyhome22116711.jpg)