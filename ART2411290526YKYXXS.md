---
layout: post
code: "ART2411290526YKYXXS"
origin_url: "https://www.khaosod.co.th/breaking-news/news_9526914"
image: "https://github.com/user-attachments/assets/08f8ee51-0cf0-44b2-b515-0b1bf0ac3da2"
title: "ทนายอาคม ยื่นประกัน 'เดือน' เมียทนายตั้ม  5 แสนบาท ยันยื่นแค่คนเดียว"
description: "ทนายอาคม ยื่นประกัน 'เดือน' เมียทนายตั้ม พร้อมหลักทรัพย์จำนวน 500,000 บาท เพื่อขอปล่อยชั่วคราว ยันยื่นประกันตัวแค่คนเดียว "
category: "HOT_NEWS"
language: "th"
date: 2024-11-29T05:56:36.295Z
---

# ทนายอาคม ยื่นประกัน 'เดือน' เมียทนายตั้ม  5 แสนบาท ยันยื่นแค่คนเดียว

[![ทนายอาคม ยื่นประกัน 'เดือน' เมียทนายตั้ม  5 แสนบาท ยันยื่นแค่คนเดียว](https://www.khaosod.co.th/wpapp/uploads/2024/11/Lawyer-Akhom.jpg "ทนายอาคม ยื่นประกัน 'เดือน' เมียทนายตั้ม  5 แสนบาท ยันยื่นแค่คนเดียว")](https://www.khaosod.co.th/wpapp/uploads/2024/11/Lawyer-Akhom.jpg)

_**ทนายอาคม ยื่นประกัน ‘เดือน’ เมียทนายตั้ม พร้อมหลักทรัพย์จำนวน 500,000 บาท เพื่อขอปล่อยชั่วคราว ยันยื่นประกันตัวแค่คนเดียว**_

วันที่ 29 พ.ย. 2567 ที่ศาลอาญา ถนนรัชดาภิเษก นายอาคม คงสวัสดิ์ ทนายความ เข้าฟังการไต่สวนคำร้องขอประกันตัว นางปทิตตา หรือ เดือน เบี้ยบังเกิด ภรรยาของ นายษิทรา เบี้ยบังเกิด หรือทนายตั้ม ผู้ต้องหาคดีร่วมกันฉ้อโกงและฟอกเงิน น.ส.จตุพร บุญเลิศ หรือเจ๊อ้อย

ทนายอาคม กล่าวว่า วันนี้ภายหลังที่ตนยื่นคำร้องพร้อมหลักทรัพย์จำนวน 500,000 บาท ขอปล่อยชั่วคราว นางปทิตตา เมื่อวันที่ 25 พฤศจิกายน ที่ผ่านมา ตนขอให้ศาลไต่สวนคำร้อง ขอปล่อยชั่วคราวผู้ต้องหาในวันนี้ และมีคำสั่งให้เบิกตัวนางปทิตตา จากทัณฑสถานหญิงกลาง เข้ามายังศาลอาญาเพื่อรับฟังการไต่สวน

นายอาคม กล่าวอีกว่า ทั้งนี้ตนเป็นทนายความให้นางปทิตตาเพียงคนเดียว โดยปฏิเสธว่าไม่ได้เป็นทนายความให้นายษิทราแต่อย่างใด

ผู้สื่อข่าวรายงานว่า หลังจากนั้น ทนายอาคม ปฏิเสธที่จะให้สัมภาษณ์สื่อมวลชนเพิ่มเติมก่อนเดินขึ้นไปเพื่อรอฟังการไต่สวนคำร้องขอประกันตัว