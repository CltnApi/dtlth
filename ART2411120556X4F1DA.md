---
layout: post
code: "ART2411120556X4F1DA"
origin_url: "https://www.khaosod.co.th/entertainment/news_9501378"
image: "https://github.com/user-attachments/assets/24d16ba4-f7e6-4d34-bf91-44885bb11324"
title: "ฟิล์ม รัฐภูมิ โต้ตบทรัพย์ แจงคลิปเสียงมีการตัดต่อ เตรียมแถลงข่าวด่วน!"
description: "เดือดขั้นสุด เมื่อผู้ประกาศข่าวชื่อดัง หนุ่ม กรรชัย กำเนิดพลอย ได้นำคลิปเสียง “ศิลปิน-นักแสดงชื่อดัง” ร่วมมือกับ “นักร้องสาวนักตบ” แอบอ้างชื่อ หนุ่ม กรรชัย"
category: "ENTERTAINMENT"
language: "th"
date: 2024-11-12T06:01:01.551Z
---

# ฟิล์ม รัฐภูมิ โต้ตบทรัพย์ แจงคลิปเสียงมีการตัดต่อ เตรียมแถลงข่าวด่วน!

[![ฟิล์ม รัฐภูมิ โต้ตบทรัพย์ แจงคลิปเสียงมีการตัดต่อ เตรียมแถลงข่าวด่วน!](https://www.khaosod.co.th/wpapp/uploads/2024/11/ailm121167-2.jpg "ฟิล์ม รัฐภูมิ โต้ตบทรัพย์ แจงคลิปเสียงมีการตัดต่อ เตรียมแถลงข่าวด่วน!")](https://www.khaosod.co.th/wpapp/uploads/2024/11/ailm121167-2.jpg)

เดือดขั้นสุด เมื่อผู้ประกาศข่าวชื่อดัง **หนุ่ม กรรชัย กำเนิดพลอย** ได้นำคลิปเสียง “ศิลปิน-นักแสดงชื่อดัง” ร่วมมือกับ “นักร้องสาวนักตบ” แอบอ้างชื่อ **หนุ่ม กรรชัย ออกโหนกระแส** **เรียกเงิน 20 ล้าน**

![](https://www.khaosod.co.th/wpapp/uploads/2024/11/ailm121167-4.jpg)

เมื่อได้ฟังเสียงของนักแสดงชื่อดัง ในคลิปดังกล่าวนั้น ไปคล้ายกับเสียงของ นักแสดงหนุ่มชื่อดัง ฟิล์ม รัฐภูมิ โตคงทรัพย์ จากนั้น ผู้สื่อข่าว ข่าวสดบันเทิง ได้ต่อสายตรงถึงนักร้องหนุ่ม ถึงประเด็นดังกล่าว

โดยเจ้าตัวเผยว่า “ได้ฟังคลิปเสียงแล้ว มีการตัดต่อให้วลีต่างๆ มันดูเหมือนเราไปเรียกเงินเขา ซึ่งจริงๆ ไม่ใช่อย่างนั้นเลย เราเป็นแค่บริษัทรับทำงาน รับทำอีเวนต์ โปรดักชั่น เป็นบริษัทรับทำโปรโมตทำการกุศล

![](https://www.khaosod.co.th/wpapp/uploads/2024/11/ailm121167-5.jpg)

เขาติดต่อมาเมื่อเดือนมิถุนายนว่ามีงบ 20 ล้าน เขาติดต่อมาแล้วก็หายไป แล้วเหมือนก่อนที่จะเกิดเหตุ 1 สัปดาห์ ผู้หญิงคนนี้โทรมา ผมไม่รู้ว่าเขาคุยอะไรกัน คุยว่าต้องทำยังไงต่อ ต้องจ่ายยังไง ผมก็บอกไปว่าถ้าจะออกรายการก็ต้องติดต่อพี่หนุ่ม กรรชัย เขาเรตติ้งดีสุด

ADVERTISEMENT

ผมพูดในคลิปอ่ะจริงที่บอกว่า พี่หนุ่มคนไทยเชื่อ ถ้าไปออกรายการพี่หนุ่มก็จบแล้วไม่ต้องไปออกรายการอื่น แต่เขอบอกว่าเขากลัวๆ กลัวมากๆ ก็บอกว่าไม่ต้องกลัว แค่นั้นเอง

แล้วประเด็นที่บอกกว่าผมไปเรียกเงิน ผมไม่ได้ไปเรียกเงินใคร ผมเป็นบริษัทรับทำงาน ผมเป็นลูกจ้าง เป็นแค่คนรับงาน เขาต้องการทำพีอาร์ผมก็ไปทำให้เขา แต่ ณ วันนั้นคุณยังไม่ได้ทำผิด ถ้ารู้ว่าคุณทำผิดผมจะไปคุยกับคุณทำไม”

ผู้สื่อข่าวถามต่อว่า ได้คุยกับ **หนุ่ม กรรชัย** หรือยัง **ฟิล์ม** เผยว่า “เมื่อคืนพี่หนุ่มโทรมาหา และได้คุยกันถึงคลิปนี้ ผมยังได้บอกไปว่า พี่หนุ่มอัดคลิปเสียงผมไปได้เลย เพราะผมบริสุทธิ์ใจ เพราะได้ชี้แจงรายละเอียดไปแล้ว”

“วันนี้ผมเตรียมจะแถลงข่าว เพื่อยื่นยันความบริสุทธิ์ และผมก็ไม่ได้ไปตบทรัพย์ใคร และเสียงเผยแพร่ออกไปมันสร้างความเสียหายให้กับชื่อเสียงของผม และสร้างความเข้าใจผิดให้กับประชาชน”

