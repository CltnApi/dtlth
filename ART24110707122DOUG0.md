---
layout: post
code: "ART24110707122DOUG0"
origin_url: "https://www.khaosod.co.th/breaking-news/news_9494600"
image: "https://github.com/user-attachments/assets/47ef772e-e1c5-4637-8c4a-1eda4e76a301"
title: "ถึงกองปราบแล้ว ทนายตั้ม-เมีย ปัดตอบทุกเรื่อง เตรียมค้านการประกันตัว"
description: "ตำรวจคุมตัว ทนายตั้ม-เมีย ถึงกองปราบแล้ว ยึดรถหรู ปัดตอบทุกประเด็น รีบเดินเข้าตัวอาคาร พนักงานสอบสวนเตรียมคัดค้านการประกันตัว เผยเหตุผล"
category: "HOT_NEWS"
language: "th"
date: 2024-11-07T07:16:42.895Z
---

# ถึงกองปราบแล้ว ทนายตั้ม-เมีย ปัดตอบทุกเรื่อง เตรียมค้านการประกันตัว

[![ถึงกองปราบแล้ว ทนายตั้ม-เมีย ปัดตอบทุกเรื่อง เตรียมค้านการประกันตัว](https://www.khaosod.co.th/wpapp/uploads/2024/11/Crime-Suppression-Division.jpg "ถึงกองปราบแล้ว ทนายตั้ม-เมีย ปัดตอบทุกเรื่อง เตรียมค้านการประกันตัว")](https://www.khaosod.co.th/wpapp/uploads/2024/11/Crime-Suppression-Division.jpg)

**ตำรวจคุมตัว ทนายตั้ม-เมีย ถึงกองปราบแล้ว ยึดรถหรู ปัดตอบทุกประเด็น รีบเดินเข้าตัวอาคาร พนักงานสอบสวนเตรียมคัดค้านการประกันตัว เผยเหตุผล**

วันที่ 7 พ.ย.2567 เจ้าหน้าที่ตำรวจ บก.ป. นำกำลังจับกุม นายษิทรา เบี้ยบังเกิด หรือ ทนายตั้ม ในคดีลวงเงิน น.ส.จตุพร อุเบลเลิศ หรือ เจ๊อ้อย ตามหมายจับศาลอาญาที่ จ.5337/2567 ลงวันที่ 7 พ.ย.2567 ข้อหา ฉ้อโกง, ฟอกเงิน, ร่วมกันฟอกเงิน และสมคบฟอกเงิน

รวมถึงจับกุม นางปทิตตา เบี้ยบังเกิด ภรรยาของนายษิทรา ตามหมายจับศาลอาญา ที่ จ.5338/2567 ลงวันที่ 7 พ.ย. 2567 ข้อหา ร่วมกันฟอกเงิน หลังพบหลักฐานว่ามีส่วนเกี่ยวข้องกับคดีดังกล่าว

ตำรวจคุมตัว ทนายตั้ม-ภรรยา ถึงกองปราบแล้ว ปัดตอบทุกประเด็น พนักงานสอบสวนเตรียมคัดค้านการประกันตัว เผยเหตุผล

ต่อมาเวลา 13.45 น. ที่อาคารประชาอารักษ์ กองบังคับการปราบปราม (บก.ป.) เจ้าหน้าที่ตำรวจบก.ป. ได้คุมตัวทนายตั้มพร้อมภรรยามาที่กองบังคับการปราบปราม (บก.ป.) โดยทนายตั้มมีสีหน้าเรียบเฉย ส่วนทางด้านภรรยาปกปิดใบหน้า ด้วยแว่นกันแดดสีดำและแมสก์

[![](https://www.khaosod.co.th/wpapp/uploads/2024/11/7-ทนาย2.jpg)](https://www.khaosod.co.th/wpapp/uploads/2024/11/7-ทนาย2.jpg)

ระหว่างที่คุมตัวผู้ต้องหาทั้ง 2 ราย ผู้สื่อข่าวได้พยายามสอบถามว่า มีอะไรอยากจะพูดหรือไม่, จะดื่มปัสสาวะวันไหน, กังวลหรือไม่ แต่ผู้ต้องหาทั้ง 2 ราย ไม่ตอบคำถามใด ๆ ก่อนจะรีบเดินเข้าไปยังตัวอาคารเพื่อสอบปากคำตามกระบวนการกฎหมาย

[![](https://www.khaosod.co.th/wpapp/uploads/2024/11/7-ทนาย3.jpg)](https://www.khaosod.co.th/wpapp/uploads/2024/11/7-ทนาย3.jpg)

ทั้งนี้ ในการควบคุมตัวผู้ต้องหาทั้ง 2 รายมาสอบปากคำ ก็ได้มีการยึดรถยนตร์หรู ยี่ห้อ ปอร์เช่ รุ่นคาเยนน์ ซึ่งภายในรถพบกระเป๋าเดินทาง พร้อมเครื่องนอน และเอกสาร 1 ซอง อยู่ด้านหลังรถ

เบื้องต้นในชั้นพนักงานสอบสวน เจ้าหน้าที่ตำรวจคัดค้านการประกันตัวผู้ต้องหาทั้ง 2 ราย เนื่องจากคดีดังกล่าวมีอัตราโทษสูง

[![](https://www.khaosod.co.th/wpapp/uploads/2024/11/7-ทนาย4.jpg)](https://www.khaosod.co.th/wpapp/uploads/2024/11/7-ทนาย4.jpg)