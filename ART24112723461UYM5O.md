---
layout: post
code: "ART24112723461UYM5O"
origin_url: "https://www.khaosod.co.th/breaking-news/news_9524493"
image: "https://github.com/user-attachments/assets/a86d7542-182b-4922-aec3-0da9a8ae10ef"
title: "กรมอุตุฯ ประกาศฉบับ6 เตือน ฝนตกหนักถึงหนักมาก เปิดชื่อ 13 จังหวัด"
description: "กรมอุตุฯ ประกาศฉบับที่ 6 เตือน มรสุมกระหน่ำ ฝนตกหนักถึงหนักมาก เปิดชื่อ 13 จังหวัดโดนเต็ม ๆ น้ำท่วมฉับพลัน น้ำป่าไหลหลาก ไทยตอนบนอุณหภูมิลดฮวบ"
category: "HOT_NEWS"
language: "th"
date: 2024-11-28T00:00:35.874Z
---

# กรมอุตุฯ ประกาศฉบับ6 เตือน ฝนตกหนักถึงหนักมาก เปิดชื่อ 13 จังหวัด

[![กรมอุตุฯ ประกาศฉบับ6 เตือน ฝนตกหนักถึงหนักมาก เปิดชื่อ 13 จังหวัด](https://www.khaosod.co.th/wpapp/uploads/2024/11/Meteorological-Department-20.jpg "กรมอุตุฯ ประกาศฉบับ6 เตือน ฝนตกหนักถึงหนักมาก เปิดชื่อ 13 จังหวัด")](https://www.khaosod.co.th/wpapp/uploads/2024/11/Meteorological-Department-20.jpg)

**กรมอุตุฯ ประกาศฉบับที่ 6 เตือน มรสุมกระหน่ำ ฝนตกหนักถึงหนักมาก เปิดชื่อ 13 จังหวัดโดนเต็ม ๆ น้ำท่วมฉับพลัน น้ำป่าไหลหลาก ไทยตอนบนอุณหภูมิลดฮวบ**

วันที่ 28 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง ฝนตกหนักบริเวณภาคใต้ คลื่นลมแรงบริเวณอ่าวไทยตอนล่าง และอากาศหนาวเย็นบริเวณประเทศไทยตอนบน ฉบับที่ 6 (313/2567) (มีผลกระทบตั้งแต่วันที่ 28-30 พฤศจิกายน 2567) ระบุว่า

บริเวณความกดอากาศสูงหรือมวลอากาศเย็นกำลังค่อนข้างแรงจากประเทศจีนแผ่ลงมาปกคลุมประเทศไทยตอนบนและทะเลจีนใต้ ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังค่อนข้างแรง ในขณะที่หย่อมความกดอากาศต่ำปกคลุมบริเวณชายฝั่งตะวันออกของประเทศมาเลเซียจะเคลื่อนผ่านประเทศมาเลเซียลงสู่ทะเลอันดามันตอนล่าง

ขอให้ประชาชนบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ส่วนคลื่นลมบริเวณอ่าวไทยและทะเลอันดามันจะมีกำลังแรงขึ้น โดยอ่าวไทยตอนบนและทะเลอันดามันมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

ส่วนอ่าวไทยตอนล่างมีคลื่นสูง 2-3 เมตร บริเวณที่มีฝนฟ้าคะนองคลื่นสูงมากกว่า 3 เมตร ขอให้ชาวเรือควรเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งในช่วงวันดังกล่าว และขอให้ประชาชนบริเวณภาคใต้ตอนล่างระวังอันตรายจากคลื่นซัดฝั่งไว้ด้วย

สำหรับบริเวณประเทศไทยตอนบนจะมีอากาศเย็นถึงหนาวกับมีลมแรง โดยประเทศไทยตอนบนจะมีอุณหภูมิลดลง 1-3 องศาเซลเซียส ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรง

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือที่ 0-2399-4012-13 และ 1182 ได้ตลอด 24 ชั่วโมง

ประกาศ ณ วันที่ 28 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับต่อไปใน วันที่ 28 พฤศจิกายน พ.ศ. 2567 เวลา 17.00 น.

กรมอุตุฯ ประกาศฉบับที่ 6 เตือน มรสุมกระหน่ำ ฝนตกหนักถึงหนักมาก เปิดชื่อ 13 จังหวัดโดนเต็ม ๆ น้ำท่วมฉับพลัน น้ำป่าไหลหลาก ไทยตอนบนอุณหภูมิลดฮวบ