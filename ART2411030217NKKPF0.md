---
layout: post
code: "ART2411030217NKKPF0"
origin_url: "https://www.khaosod.co.th/special-stories/news_9488022"
image: "https://github.com/user-attachments/assets/cab3042e-c3e9-4c08-bbd0-db562a3e094b"
title: "มีผลทันที LINE ประกาศ เวอร์ชั่นมือถือรุ่นต่ำกว่าที่กำหนด จะใช้งานไม่ได้"
description: "LINE ประกาศ เวอร์ชั่นมือถือรุ่นต่ำกว่าที่กำหนด จะใช้งานไม่ได้ มีผลทันที เช็กที่นี่ ต้องทำอย่างไร หากไม่ทำตามนี้เป็นเวลานาน อาจไม่สามารถเรียกคืนข้อมูลได้"
category: "SPECIAL_STORIES"
language: "th"
date: 2024-11-03T02:22:42.996Z
---

# มีผลทันที LINE ประกาศ เวอร์ชั่นมือถือรุ่นต่ำกว่าที่กำหนด จะใช้งานไม่ได้

[![มีผลทันที LINE ประกาศ เวอร์ชั่นมือถือรุ่นต่ำกว่าที่กำหนด จะใช้งานไม่ได้](https://www.khaosod.co.th/wpapp/uploads/2024/11/LINE.jpg "มีผลทันที LINE ประกาศ เวอร์ชั่นมือถือรุ่นต่ำกว่าที่กำหนด จะใช้งานไม่ได้")](https://www.khaosod.co.th/wpapp/uploads/2024/11/LINE.jpg)

**LINE ประกาศ เวอร์ชั่นมือถือรุ่นต่ำกว่าที่กำหนด จะใช้งานไม่ได้ มีผลทันที เช็กที่นี่ ต้องทำอย่างไร หากไม่ทำตามนี้เป็นเวลานาน อาจไม่สามารถเรียกคืนข้อมูลได้**

วันที่ 3 พ.ย.2567 ผู้สื่อข่าวรายงานว่า ไลน์ (LINE) ประเทศไทย ประกาศแจ้งเตือน ผู้ใช้งานมือถือระบบปฏิบัติการ iOS เวอร์ชัน 13.7.0 และ Android เวอร์ชัน 6.0.1 หรือ เวอร์ชันก่อนหน้า จะไม่สามารถใช้งานแอปพลิเคชัน LINE ได้ ตั้งแต่เดือนพ.ย.2567 เป็นต้นไป

LINE ระบุว่า การรองรับแอปพลิเคชันดังกล่าว บนสมาร์ทโฟนเวอร์ชั่นก่อนหน้า 12.18.0 จะสิ้นสุดลง ในช่วงเดือนพ.ย.2567 ซึ่งหมายความว่า หากผู้ใช้ยังคงใช้ LINE เวอร์ชันเก่าอยู่ จะไม่สามารถใช้งานได้อีกต่อไป

อย่างไรก็ตาม ผู้ที่ต้องการใช้งาน LINE ต่อไป จำเป็นต้องอัปเดตระบบปฏิบัติการมือถือ เป็น iOS เวอร์ชัน 14.0 และ Android เวอร์ชัน 7.0.0 ขึ้นไป จึงจะสามารถอัปเดตแอปพลิเคชัน LINE เป็นเวอร์ชัน 12.18.0 หรือสูงกว่าได้

นอกจากนี้ หากไม่อัปเดตแอปพลิเคชัน LINE เป็นเวลานาน อาจเป็นสาเหตุให้ไม่สามารถเรียกคืนข้อมูลต่าง ๆ เช่น ประวัติการแชทได้