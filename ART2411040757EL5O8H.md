---
layout: post
code: "ART2411040757EL5O8H"
origin_url: "https://www.khaosod.co.th/sports/news_9489546"
image: "https://github.com/user-attachments/assets/66933bd8-b84b-4604-9cfd-62fa3dac8f41"
title: "ซื้อตั๋วผิดโซนเป็นเหตุ ปัตตานี มอบตั๋วปีปลอบใจแฟนบอลนั่งผิดฝั่งเกมดวล นรา"
description: "ปัตตานี เอฟซี ปลอบขวัญแฟนบอลของทีมที่ซื้อตั๋วผิดโซน ต้องไปนั่งร่วมกับแฟนบอล นรา ยูไนเต็ด ด้วยการมอบตั๋วปี ให้เข้าชมทีมรักตลอดฤดูกาล"
category: "SPORTS"
language: "th"
date: 2024-11-04T08:02:26.411Z
---

# ซื้อตั๋วผิดโซนเป็นเหตุ ปัตตานี มอบตั๋วปีปลอบใจแฟนบอลนั่งผิดฝั่งเกมดวล นรา

[![ซื้อตั๋วผิดโซนเป็นเหตุ ปัตตานี มอบตั๋วปีปลอบใจแฟนบอลนั่งผิดฝั่งเกมดวล นรา](https://www.khaosod.co.th/wpapp/uploads/2024/11/uyt.jpg "ซื้อตั๋วผิดโซนเป็นเหตุ ปัตตานี มอบตั๋วปีปลอบใจแฟนบอลนั่งผิดฝั่งเกมดวล นรา")](https://www.khaosod.co.th/wpapp/uploads/2024/11/uyt.jpg)

ควันหลงการแขางขันฟุตบอลไทยลีก 3 โซนภาคใต้ คู่บิ๊กแมตช์ **นรา ยูไนเต็ด** เปิดบ้านเฉือนเอาชนะ **ปัตตานี เอฟซี** ไปแบบสนุก 2-1 โดยในเกมดังกล่าว เฟลิเป้ นูเนส ยิงประตูให้ ปัตตานี เอฟซี ขึ้นนำ นรา ยูไนเต็ด ไปก่อน 1-0 นาทีที่ 67 แต่แฟนบอลปัตตานีก็ต้องเก็บอาการดีใจเอาไว้ เนื่องจากกำลังนั่งอยู่ท่ามกลางแฟนบอลนรา อย่างไรก็ตาม นรา ยูไนเต็ด สามารถกลับมาคว้าชัยชนะได้ 2-1 จาก ไคโอ ซิลวา นาทีที่ 75 และอีกหนึ่งประตูจาก มันโซ อุสมัน นาทีที่ 85



อย่างไรก็ตาม หลังจบการแข่งขัน ติ๊กตอก ชื่อ saifu\_1577 เผยคลิป แฟนบอล **ปัตตานี เอฟซี** ที่ซื้อตั๋วผิดฝั่งจนต้องไปนั่งกับแฟนบอลคู่แข่ง “นรา ยูไนเต็ด” จนเป็นกระแส กลายเป็นคลิปไวรัล โดยในคลิปวิดีโอที่มีการเผยแพร่ออกมานั้นเป็นจังหวะที่ นรา ยูไนเต็ด ได้ประตูที่ 2 ในเกมนี้ โดยมีแฟนบอลของเจ้าบ้านโห่ร้องดีใจใส่แฟนบอล ปัตตานี ที่เข้าไปเชียร์ผิดฝั่ง ซึ่งทั้งคู่ก็ไม่มีการตอบโต้แต่อย่างใดและไม่มีเหตุการณ์ความวุ่นวายเกิดขึ้น

หลังจบเกมและมีคลิปดังกล่าวเผยแพร่ออกไป ทางสโมสร **ปัตตานี เอฟซี** จึงได้ประกาศมอบตั๋วปี 3 ที่นั่ง ตลอดฤดูกาลนี้ให้แฟนบอลเป็นการปลอบใจ หลังจากที่ไปนั่งผิดโซน ด้วยความเข้าใจคลาดเคลื่อน และด้วยอัฒจันทร์มีพื้นที่จำกัด จนเกิดเหตุการณ์ที่ไม่คาดคิด แต่ด้วยความอดทน ไม่โต้ตอบการยั่วยุ ไม่มีสถานการณ์บานปลาย จึงได้มอบตั๋วเพื่อเป็นขวัญกำลังใจให้ต่อไป

