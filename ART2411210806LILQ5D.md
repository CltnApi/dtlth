---
layout: post
code: "ART2411210806LILQ5D"
origin_url: "https://www.khaosod.co.th/entertainment/news_9515391"
image: "https://github.com/user-attachments/assets/ab3285ef-67f6-46ca-8c97-77180e02f14b"
title: "เจอเองกับตัว \"คริส หอวัง\" ถูกชายหัวร้อนชูนิ้วกลาง ให้ ค. บนถนน หนำซ้ำเดินลงมาหาเรื่อง"
description: "เจอเองกับตัว \"คริส หอวัง\" ถูกชายหัวร้อนชูนิ้วกลาง ให้ ค. บนถนน เหตุเพราะบีบแตร 1 ปี๊น หนำซ้ำเดินลงมาหาเรื่อง ไล้บี้ไม่ปล่อย"
category: "ENTERTAINMENT"
language: "th"
date: 2024-11-21T08:16:10.236Z
---

# เจอเองกับตัว "คริส หอวัง" ถูกชายหัวร้อนชูนิ้วกลาง ให้ ค. บนถนน หนำซ้ำเดินลงมาหาเรื่อง

[![เจอเองกับตัว "คริส หอวัง" ถูกชายหัวร้อนชูนิ้วกลาง ให้ ค. บนถนน หนำซ้ำเดินลงมาหาเรื่อง](https://www.khaosod.co.th/wpapp/uploads/2024/11/Crist.jpg "เจอเองกับตัว "คริส หอวัง" ถูกชายหัวร้อนชูนิ้วกลาง ให้ ค. บนถนน หนำซ้ำเดินลงมาหาเรื่อง")](https://www.khaosod.co.th/wpapp/uploads/2024/11/Crist.jpg)

เจอเองกับตัว “คริส หอวัง” ถูกชายหัวร้อนชูนิ้วกลาง ให้ ค. บนถนน เหตุเพราะบีบแตร 1 ปี๊น หนำซ้ำเดินลงมาหาเรื่อง ไล้บี้ไม่ปล่อย

**คริส หอวัง สุดจะงง** บีบแตกปี๊นเดียว แต่โดนรถคันข้างหน้า ชูนิ้วกลางให้ ล่าสุด ดาราสาวออกมาเล่าประสบการณ์แย่ๆ บนท้องถนนที่เพิ่งเจอมาหมาดๆ จึงได้อัดคลิปแชร์ให้ทุกคนได้รับรู้

โดย คริส หอวัง เล่าผ่าติ๊กต็อก crishorwangtiktok ว่า “อะ นี่ถึงบ้านแล้ว ฉันถามพวกเธอหน่อยว่า การบีบแตรหนึ่งปิ๊น มันทำให้คนชูนิ้วกลาง ลงมาจากรถ ท่ามกลางรถติด อัดโทรศัพท์ใส่กันแบบนี้ได้ปะ อุบาทว์มาก ขอเล่า

เมื่อกี้นี้ติดยูเทิร์นอยู่ แล้วฉันเป็นคันที่ 2 แล้วมีพี่คันแรกคนหนึ่ง ก็ติดอยู่สักพักหนึ่ง รถมันคงไปไม่ได้ คริสก็ไม่ได้ตั้งใจดูมาก ติดก็ติดไป ข้างหลังปิ๊นมา คริสเลยเงยหน้าดูแล้วก็ปิ๊นต่อ แล้วพี่คันข้างหน้าที่เป็นคันแรก ลงมาจากรถค่ะ แล้วก็ยืนเท้าเอว แล้วส่งสายตามา พูดว่า เอาไง เอาไง บีบแตรทำไม

“คริสก็แบบเป็นอะไรมากไหม ซึ่งตลกมาก คริสงงที่แค่ 1 ปิ๊น 1 ปิ๊นนะเธอ เลยตัดสินใจเปิดกระจกและโผล่หน้าออกไป อะไรคะพี่ และคุณตำรวจขี่มอเตอร์ไซค์ติดยูเทิร์นอยู่ข้างๆ ฉัน คุณตำรวจก็หัวเราะ ฉันก็หัวเราะ แบบเขาเป็นอะไรมากเปล่า

![](https://www.khaosod.co.th/wpapp/uploads/2024/11/Crist-2.jpg)

ADVERTISEMENT

เสร็จก็ไม่เป็นไร ก็กลับขึ้นรถไป พอประมาณ 10-15 วิ รถมันก็โล่ง ก็ถึงตาเขาไปได้ แล้วตรงยูเทิร์นคือยังไงเขาก็ต้องไปก่อน แต่เขาปิดหน้าคริสแล้วเบียดจนมันเกือบชนอะ แต่สุดท้ายพอเขาเบียดเสร็จ เขาไปเลนสอง ยูเทิร์นไปแล้วจะมี 3 เลน คริสอยู่เลนในยูเทิร์นแล้วอยู่ขวาสุด แล้วเลนขวาสุดมันดันยูเทิร์นแล้วไปข้างหน้า แล้วเลนสองมันดันติด

จังหวะที่รถสวนไป คริสเลยเปิดกระจกถามว่า พี่เป็นอะไรมากปะ เพราะเขาชูนิ้วกลาง เธอ เขาชูนิ้วกลาง เขาเปิดกระจกและเขาชูนิ้วกลาง และเขาด่า คริสว่า ค.ควาย ว.แหวน ย.ยักษ์ ด้วย คริสเลยเปิดกระจกแล้วบอกพี่เป็นอะไร แล้วคริสก็ขับไปเลนขวาของคริส จบ

ติดไฟแดง คริสก็นึกว่ามันจบแล้ว ชิลๆ ช่างมัน เราต้องข้ามสิ่งไร้สาระพวกนี้ไป มันแบบปัญญาอ่อนอะเธอ มันไร้สาระ เสียเวลา

แต่ปรากฏว่าประมาณ 10-15 วิ ฉันหันไป แล้วเห็นเหมือนเขายอมฉันไม่ได้อะ เหมือนเขาแค้น ตอนแรกเขาติดอยู่เลนสองเลนกลางใช่ไหม เขาขับไปซ้ายสุด เพื่อจะมาให้เสมอกับคริสอะ แต่มีรถตรงกลางอยู่นะ

แล้วมันเป็นจังหวะที่อยู่ระหว่างรถเห็นหน้ากันพอดี เขาก็หยิบโทรศัพท์ขึ้นมา ฉันก็เลยหยิบโทรศัทพ์ขึ้นอัดบ้าง แล้วถามว่ายังไงคะ พี่ว่ายังไงคะ เธอเชื่อปะ พอเขาเปิดโทรศัพท์เขาปุ๊บ เขาพูดเพราะเลย แบบเปล่าครับ ไม่มีอะไรครับ

พี่จะเอาอะไรคะ ฉันก็พูดไปตามอารมณ์จริงถูกปะ อัดโทรศัพท์ก็อัดดิ เปิดกล้องวงจรปิดก็ได้ พี่ว่ายังไงคะ จะเอาอะไรคะ พี่เป็นยังไง เขาแบบไม่มีอะไรครับ แค่อยากจะรู้เฉยๆ ว่ามีอะไร เราก็แบบเมื่อกี้พี่ชูนิ้วกลางให้หนูทำไมอะคะ ทำไมตอนนี้พี่เปิดกล้องแล้วพี่พูดเพราะมากเลยอะ แล้วก็พูดเพราะไปเรื่อยๆ

แล้วเราอยู่บนท้องถนนค่ะ เราไม่ได้อยู่ในวัด 1 ปิ๊น เธอต้องรับได้ เราอยู่บนท้องถนนจะไม่ให้มีเสียงปิ๊นเลยมันเป็นไปไม่ได้ โอเคนะ”

![](https://www.khaosod.co.th/wpapp/uploads/2024/11/Crist-3.jpg)