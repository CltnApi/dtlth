---
layout: post
code: "ART241109120252M92N"
origin_url: "https://www.khaosod.co.th/sports/news_9498101"
image: "https://github.com/user-attachments/assets/912bf452-0cea-4f5f-b668-62eeb50693df"
title: "ฟาน นิสเทลรอย อยากคุมแมนฯ ยูไนเต็ดเต็มตัวในอนาคต - หวังได้เป็นผู้ช่วยต่อ"
description: "รุด ฟาน นิสเทลรอย เผยอยากเป็นผู้จัดการทีมแมนเชสเตอร์ ยูไนเต็ด แบบเต็มตัวในอนาคต พร้อมบอกว่าจากนี้ยังอยากอยู่ทำงานต่อในฐานะผู้ช่วยกุนซือ"
category: "SPORTS"
language: "th"
date: 2024-11-09T12:07:16.039Z
---

# ฟาน นิสเทลรอย อยากคุมแมนฯ ยูไนเต็ดเต็มตัวในอนาคต - หวังได้เป็นผู้ช่วยต่อ

[![ฟาน นิสเทลรอย อยากคุมแมนฯ ยูไนเต็ดเต็มตัวในอนาคต - หวังได้เป็นผู้ช่วยต่อ](https://www.khaosod.co.th/wpapp/uploads/2024/11/นิสเทลรอย.jpg "ฟาน นิสเทลรอย อยากคุมแมนฯ ยูไนเต็ดเต็มตัวในอนาคต - หวังได้เป็นผู้ช่วยต่อ")](https://www.khaosod.co.th/wpapp/uploads/2024/11/นิสเทลรอย.jpg)

รุด ฟาน นิสเทลรอย รักษาการผู้จัดการทีม “ปีศาจแดง”แมนเชสเตอร์ ยูไนเต็ด แห่งพรีเมียร์ลีก อังกฤษ เผยอยากเป็นกุนซือให้สโมสรแห่งนี้แบบเต็มตัวในอนาคต พร้อมบอกว่าอยากอยู่ทำงานต่อในฐานะผู้ช่วยกุนซือ

สำหรับฟาน นิสเทลรอยเข้ามาทำหน้าที่รักษาการหลังแมนฯ ยูไนเต็ดสั่งปลด อีริก เทน ฮาก โดยที่ผ่านมาเจ้าตัวคุมทีมลงเตะ 3 นัด ชนะ 2 เสมอ 1 และกำลังจะทำหน้าที่นัดสุดท้ายในแมตช์พรีเมียร์ลีกที่พบเลสเตอร์ ซิตี้ วันที่ 10 พฤศจิกายน

หลังจากนี้ แมนฯ ยูไนเต็ดจะได้ รูเบน อโมริม เข้ามาเป็นผู้จัดการทีมคนใหม่ ขณะที่อนาคตของนิสเทลรอยยังอยู่ในเครื่องหมายคำถาม แม้เจ้าตัวจะมีสัญญาทำงานกับ “ปีศาจแดง” จนถึงปี 2026 แต่ต้องอยู่ที่อโมริมว่าอยากให้เป็นส่วนหนึ่งของทีมงานหรือไม่

ฟาน นิสเทลรอยกล่าวว่า “ผมมีความมุ่งมั่นอย่างชัดเจนที่จะเป็นผู้จัดการทีม ผมคิดอย่างดีแล้วตอนที่ตัดสินใจเซ็นสัญญาเพื่อกลับมาแมนฯ ยูไนเต็ด ตอนนี้ผมมีสัญญาในฐานะผู้ช่วยอยู่ 2 ปี และยังหวังอยู่ในใจว่าจะได้ทำหน้าที่ต่อไป”