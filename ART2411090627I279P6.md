---
layout: post
code: "ART2411090627I279P6"
origin_url: "https://www.khaosod.co.th/breaking-news/news_9497535"
image: "https://github.com/user-attachments/assets/33516bd2-95af-432d-8d48-57542e692f5e"
title: "รวบสาวใหญ่ บัญชีม้า ชวนเข้ากลุ่มลับ VK ดูเว็บโป๊ สมาชิกกว่า 1.5 แสน"
description: "ตำรวจไซเบอร์รวบสาวใหญ่ บัญชีม้า กลุ่มลับสมาชิกกว่า 1.5 แสน โพสต์คลิปลามกอนาจารเด็ก ชวนเข้ากลุ่มดูวิดีโอโป๊ เก็บค่าสมัคร 300 บาท"
category: "HOT_NEWS"
language: "th"
date: 2024-11-09T06:32:21.774Z
---

# รวบสาวใหญ่ บัญชีม้า ชวนเข้ากลุ่มลับ VK ดูเว็บโป๊ สมาชิกกว่า 1.5 แสน

[![รวบสาวใหญ่ บัญชีม้า ชวนเข้ากลุ่มลับ VK ดูเว็บโป๊ สมาชิกกว่า 1.5 แสน](https://www.khaosod.co.th/wpapp/uploads/2024/11/VK.jpg "รวบสาวใหญ่ บัญชีม้า ชวนเข้ากลุ่มลับ VK ดูเว็บโป๊ สมาชิกกว่า 1.5 แสน")](https://www.khaosod.co.th/wpapp/uploads/2024/11/VK.jpg)

**ตำรวจไซเบอร์รวบสาวใหญ่ บัญชีม้า กลุ่มลับสมาชิกกว่า 1.5 แสน โพสต์คลิปลามกอนาจารเด็ก ชวนเข้ากลุ่มดูวิดีโอโป๊ เก็บค่าสมัคร 300 บาท**

เมื่อวันที่ 9 พ.ย.67 พล.ต.ต.จิระวัฒน์ พยุงธรรม รรท.ผบช.สอท. สั่งการให้ พล.ต.ต.ภูมิพัฒน์ ภัทรศรีวงษ์ชัย ผบก.สอท.5 พ.ต.อ.บัญชา ศรีสุข รอง ผบก.สอท.5 เจ้าหน้ากก.วิเคราะห์ข่าวและเครื่องมือพิเศษ บก.สอท.5 พร้อมด้วยเจ้าหน้าที่ตำรวจ บก.สอท.2 จับกุมตัว นางจันทร์จิรา (สงวนนามสกุล) อายุ 57 ปี จับกุมที่หน้าบ้านหลังหนึ่งใน ต.บางกุ้ง อ.เมืองสุราษฎร์ธานี จ.สุราษฎร์ธานี ตามหมายจับศาลอาญาที่ 4082/2567 ลงวันที่ 27 สิงหาคม 2567

[![](https://www.khaosod.co.th/wpapp/uploads/2024/11/S__598892578_0-696x392.jpg)](https://www.khaosod.co.th/wpapp/uploads/2024/11/S__598892578_0.jpg)

ข้อหา ร่วมกัน มีไว้ ทำให้แพร่หลายโดยประการใดๆ ซึ่งรูปภาพ ภาพยนตร์แถบบันทึกภาพหรือสิ่งอื่นใดอันลามกเพื่อความประสงค์แห่งการค้า หรือโดยการค้า เพื่อการแจกจ่ายหรือเพื่อการแสดงอวดแก่ประชาชน, ร่วมกันนำเข้าสู่ระบบคอมพิวเตอร์ซึ่งข้อมูลคอมพิวเตอร์ใดๆ ที่มีลักษณะอันลามกและข้อมูลคอมพิวเตอร์นั้นประชาชนทั่วไปอาจเข้าถึงได้ และเผยแพร่หรือส่งต่อซึ่งข้อมูลคอมพิวเตอร์โดยรู้อยู่แล้วว่าเป็นข้อมูลคอมพิวเตอร์มีลักษณะอันลามก

[![](https://www.khaosod.co.th/wpapp/uploads/2024/11/S__598892574_0-696x391.jpg)](https://www.khaosod.co.th/wpapp/uploads/2024/11/S__598892574_0.jpg)

สืบเนื่องจากเจ้าหน้าที่ตำรวจสืบสวนทางสื่อออนไลน์ พบกลุ่มสื่อลามกอนาจาร ตรวจสอบกลุ่มสาธารณะในแอปพลิเคชันวีเค (VK) ชื่อ “78 Premium XIV” มีสมาชิกกว่า 1.5 แสนคน พบว่ามีการนำภาพและคลิปวีดิโอลามกอนาจารต่างๆ มาโพสต์เป็นสาธารณะ

[![](https://www.khaosod.co.th/wpapp/uploads/2024/11/S__598892568-696x392.jpg)](https://www.khaosod.co.th/wpapp/uploads/2024/11/S__598892568.jpg)

รวมทั้งเชิญชวนให้สมัครเข้ากลุ่มในแอปพลิเคชั่นเทเลแกรม (Telegram) เพื่อเข้าดูภาพและคลิปวีดิโอลามกอนาจารเพิ่มเติม โดยเก็บมีค่าบริการ เจ้าหน้าที่ตำรวจจึงทำการทดลองสมัครเข้ากลุ่ม VIP ในแอปพลิเคชันเทเลแกรม (Telegram) เพื่อเข้าดูภาพและคลิปวีดิโอลามกอนาจารเพิ่มเติม

โดยได้รับข้อความแจ้งจากกลุ่มสาธารณะดังกล่าวว่า มีค่าสมัคร 300 บาท จึงรวบรวมพยานหลักฐานเพื่อออกหมายจับ สืบสวนจนทราบตัวบุคคลตามหมายจับในกรณีดังกล่าวอยู่ในพื้นที่ จ.สุราษฎร์ธานี จึงเข้าตรวจสอบบ้านหลังดังกล่าวพบตัวนางจันทร์จิรา อยู่ภายในบ้านหลังดังกล่าว

เบื้องต้นเจ้าหน้าที่ตำรวจจึงควบคุมตัวนำส่งพนักงานสอบสวน บก.สอท.2 เพื่อดำเนินการตามกฎหมายต่อไป

