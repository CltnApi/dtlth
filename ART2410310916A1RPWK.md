---
layout: post
code: "ART2410310916A1RPWK"
origin_url: "https://www.khaosod.co.th/https://www.khaosod.co.th/sports/news_9483195"
image: "https://github.com/user-attachments/assets/33d3ed20-eb41-4c77-a3e4-0032fce7e811"
title: "หลังผ่าน 9 นัด ซูเปอร์คอมพิวเตอร์ ฟันธงล่าสุดทีมใดคว้าแชมป์ พรีเมียร์ลีก ซีซั่นนี้"
description: "ซูเปอร์คอมพิวเตอร์ ฟันธงล่าสุดว่าทีมใดจะมีสิทธิ์คว้าแชมป์พรีเมียร์ลีกฤดูกาลนี้ไปครองหลังผ่านไป 9 เกมโดย แมนเชสเตอร์ ซิตี้ แชมป์เก่าจะซิวโทรฟี่ไปครองด้วยการเอาชนะประตูได้เสีย อาร์เซนอล หลังมี 95 คะแนนเท่ากัน"
category: "SPORTS"
language: "th"
date: 2024-11-01T11:30:04.361Z
---

# หลังผ่าน 9 นัด ซูเปอร์คอมพิวเตอร์ ฟันธงล่าสุดทีมใดคว้าแชมป์ พรีเมียร์ลีก ซีซั่นนี้

[![หลังผ่าน 9 นัด ซูเปอร์คอมพิวเตอร์ ฟันธงล่าสุดทีมใดคว้าแชมป์ พรีเมียร์ลีก ซีซั่นนี้](https://www.khaosod.co.th/wpapp/uploads/2024/10/premier-league-trophy-99999i.jpg "หลังผ่าน 9 นัด ซูเปอร์คอมพิวเตอร์ ฟันธงล่าสุดทีมใดคว้าแชมป์ พรีเมียร์ลีก ซีซั่นนี้")](https://www.khaosod.co.th/wpapp/uploads/2024/10/premier-league-trophy-99999i.jpg)

**ซูเปอร์คอมพิวเตอร์ ฟันธงล่าสุดว่าทีมใดจะมีสิทธิ์คว้าแชมป์พรีเมียร์ลีกฤดูกาลนี้ไปครองหลังผ่านไป 9 เกมโดย แมนเชสเตอร์ ซิตี้ แชมป์เก่าจะซิวโทรฟี่ไปครองด้วยการเอาชนะประตูได้เสีย อาร์เซนอล หลังมี 95 คะแนนเท่ากัน**

ความเคลื่อนไหวของพรีเมียร์ลีก อังกฤษ 2024-25 โดยเมื่อสุดสัปดาห์ที่ผ่านมาทุกทีมลงเล่นไปแล้ว 9 นัดเท่ากัน

ล่าสุด “เดอะ ซัน” สื่อจอมแฉของอังกฤษได้เผยผลการคำนวณของซูเปอร์คอมพิวเตอร์เกี่ยวกับตารางคะแนนตอนจบฤดูกาลนี้

Soccer Football – Premier League – Manchester City v Southampton – Etihad Stadium, Manchester, Britain – October 26, 2024 Manchester City’s Erling Haaland celebrates scoring their first goal with teammates Action Images via Reuters/Lee Smith EDITORIAL USE ONLY.



ผลปรากฏว่า แมนฯ ซิตี้ จ่าฝูงปัจจุบัน และแชมป์เก่า จะซิวโทรฟี่ไปครองอีกสมัยด้วยการชนะลูกได้เสีย อาร์เซนอล ซึ่งจะจบในอันดับ 2 อีกปีด้วยประตูได้เสียที่ดีกว่า 9 ประตู (แมนฯ ซิตี้ +57 และอาร์เซนอล +48) หลังทั้งคู่มี 95 คะแนนเท่ากันจาก 38 นัด

ขณะที่ ลิเวอร์พูล จะจบในอันดับ 3 ด้วยการมี 88 คะแนนตามด้วย เชลซี อันดับ 4 ด้วยการมี 76 คะแนน และแอสตัน วิลลา อันดับ 5 ด้วยการมี 67 คะแนน

ส่วน แมนเชสเตอร์ ยูไนเต็ด ซึ่งปัจจุบันอยู่อันดับ 14 ตาราง จะจบฤดูกาลในอันดับ 12 ตารางด้วยการมี 50 คะแนน

