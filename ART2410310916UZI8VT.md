---
layout: post
code: "ART2410310916UZI8VT"
origin_url: "https://www.khaosod.co.th/https://www.khaosod.co.th/lottery/news_9483568"
image: "https://github.com/user-attachments/assets/4e0964e6-5289-4acc-b47f-cfb99e634158"
title: "ฮือฮา ให้โชคแล้ว 3 งวดติด แห่ขอหวยเต่าบ้าน ทาแป้งกระดอง เห็นเลขเด็ดเล็งเสี่ยงโชค"
description: "นครราชสีมา ฮือฮา ให้โชคมาแล้ว 3 งวดติด ชาวบ้านพิมาย แห่..."
category: "LOTTERY"
language: "th"
date: 2024-11-01T12:21:52.863Z
---

# ฮือฮา ให้โชคแล้ว 3 งวดติด แห่ขอหวยเต่าบ้าน ทาแป้งกระดอง เห็นเลขเด็ดเล็งเสี่ยงโชค

[![ฮือฮา ให้โชคแล้ว 3 งวดติด แห่ขอหวยเต่าบ้าน ทาแป้งกระดอง เห็นเลขเด็ดเล็งเสี่ยงโชค](https://www.khaosod.co.th/wpapp/uploads/2024/10/9-128.jpg "ฮือฮา ให้โชคแล้ว 3 งวดติด แห่ขอหวยเต่าบ้าน ทาแป้งกระดอง เห็นเลขเด็ดเล็งเสี่ยงโชค")](https://www.khaosod.co.th/wpapp/uploads/2024/10/9-128.jpg)

**นครราชสีมา ฮือฮา ให้โชคมาแล้ว 3 งวดติด ชาวบ้านพิมาย แห่ขอโชคเต่าบ้าน “เจ้าเฉาก๊วย” แห่นำดอกไม้ธูปเทียนกราบไหว้ ทาแป้งกระดอง เห็นเลขชัดเล็งเสี่ยงโชค**

30 ต.ค. 67 – กลุ่มแม่ค้าและชาวบ้านตำบลในเมือง อำเภอพิมาย จังหวัดนครราชสีมา ได้พากันไปกราบไหว้ เพื่อขอโชคขอลาภจากเต่าบ้าน ชื่อ “เจ้าเฉาก๊วย” ที่บ้านเลขที่ 127 หมู่ที่ 1 ตำบลในเมือง อำเภอพิมาย จังหวัดนครราชสีมา

![](https://www.khaosod.co.th/wpapp/uploads/2024/10/12062_0.jpg)

นางปราณี เพียงพิมาย อายุ 64 ปี บอกว่า เจ้าเฉาก๊วย ซึ่งเป็นเต่าพื้นบ้านตัวนี้ เดินขึ้นมาบนถนนหน้าบ้านในช่วงฤดูน้ำหลาก จึงเก็บมาเลี้ยงไว้ ซึ่งตนประหลาดใจมาก เพราะปกติแล้วจะไม่ค่อยเห็นเต่าโผล่ขึ้นมาบนถนนหน้าบ้านเลย อาจจะเป็นเพราะว่าเป็นช่วงที่ปริมาณน้ำภายในสนามแข่งเรือยาวเพิ่มสูงขึ้น ทำให้เต่าที่อาศัยอยู่ในลำน้ำจักราชบริเวณสนามแข่งเรือยาวหนีน้ำขึ้นมา

![](https://www.khaosod.co.th/wpapp/uploads/2024/10/12058_0.jpg)

ตนเลยเก็บมาเลี้ยงไว้ในตุ่มหลังบ้าน เพราะเชื่อว่า เป็นสิ่งมงคลในชีวิต และลองนำแป้งมาทาบริเวณกระดองของเต่า ปรากฏว่า เห็นตัวเลขที่กระดองเต่าชัดเจน จึงนำไปซื้อหวยดูก็ให้โชคมาแล้ว 3 งวดติด ทำให้ชาวบ้านที่ทราบข่าว ต่างพากันมาดู

![](https://www.khaosod.co.th/wpapp/uploads/2024/10/12063_0.jpg)

ซึ่งงวดนี้ ชาวบ้านได้พากันนำดอกไม้ธูปเทียน มากราบไหว้และนำแป้งมาทาบริเวณกระดองเต่า เพื่อส่องหาตัวเลข เพราะเชื่อว่า เจ้าเฉาก๊วยจะให้โชคอีก ซึ่งเลขที่ได้ เป็นเลข 89 และ 79 หลังจากนี้ จะนำตัวเลขที่ได้ไปเสี่ยงโชคต่อไป