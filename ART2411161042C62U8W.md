---
layout: post
code: "ART2411161042C62U8W"
origin_url: "https://www.khaosod.co.th/breaking-news/news_9508507"
image: "https://github.com/user-attachments/assets/4ca5502b-7471-4f3a-bf29-6e7ec9c528e5"
title: "เปิดวงจรปิด ฆ่าตัดนิ้ว แม่ยายอัยการ พิกัดสุดท้าย ขึ้นรถเก๋งไปกับเพื่อนผู้หญิง"
description: "เปิดวงจรปิด ฆ่าตัดนิ้ว แม่ยายอัยการ พิกัดสุดท้าย ขึ้นรถเก๋งไปกับเพื่อนผู้หญิง หลังไปทำบุญทอดกฐิน แล้วหายตัว ครอบครัวติดต่อไม่ได้"
category: "HOT_NEWS"
language: "th"
date: 2024-11-16T10:46:30.221Z
---

# เปิดวงจรปิด ฆ่าตัดนิ้ว แม่ยายอัยการ พิกัดสุดท้าย ขึ้นรถเก๋งไปกับเพื่อนผู้หญิง

[![เปิดวงจรปิด ฆ่าตัดนิ้ว แม่ยายอัยการ พิกัดสุดท้าย ขึ้นรถเก๋งไปกับเพื่อนผู้หญิง](https://www.khaosod.co.th/wpapp/uploads/2024/11/car-4.jpg "เปิดวงจรปิด ฆ่าตัดนิ้ว แม่ยายอัยการ พิกัดสุดท้าย ขึ้นรถเก๋งไปกับเพื่อนผู้หญิง")](https://www.khaosod.co.th/wpapp/uploads/2024/11/car-4.jpg)

**เปิดวงจรปิด ฆ่าตัดนิ้ว แม่ยายอัยการ พิกัดสุดท้าย ขึ้นรถเก๋งไปกับเพื่อนผู้หญิง หลังไปทำบุญทอดกฐิน แล้วหายตัว ครอบครัวติดต่อไม่ได้**

วันที่ 16 พ.ย. 2567 พ.ต.อ.ธนพล กลิ่นเกษร ผกก.สภ.สัตหีบ จ.ชลบุรี พร้อมด้วย พ.ต.ท.สุวิจักขณ์ เรืองนวมดี รอง ผกก.สส.สภ.สัตหีบ พร้อมชุดสืบสวน สภ.สัตหีบ ได้ติดตามกล้องวงจรปิดในพื้นที่ คดีฆาตกรรม นางวรรณา คอท์เนอร์ อายุ 67 ปี ใบหน้าถูกของแข็งทุบจนแตกยุบ ท้ายทอยมีบาดแผลถูกฟัน และถูกตัดนิ้วนาง 2 ข้าง ทิ้งศพภายในสวนปาล์ม ม.3 ต.ป่ายุบ อ.วังจันทร์ จ.ระยอง

โดย น.ส.วรรณรัตน์ แสงแก้ว อายุ 35 ปี บุตรสาวของนางวรรณา ได้เดินทางเข้าแจ้งความ ที่ สภ.สัตหีบ ว่า ผู้เป็นแม่ได้หายไปจากบ้าน พื้นที่ ม.6 ต.สัตหีบ อ.สัตหีบ หลังจากไปทำบุญงานกฐิน ที่สำนักสงฆ์ปฏิบัติเขาพลอย ส่วนทรัพย์สินที่ติดตัวได้สูญหายไป ประกอบด้วย สร้อยคอทองคำหนัก 5 บาท สร้อยข้อมือหนัก 3 บาท แหวนเพชร 2 วง และเงินสดจำนวนหนึ่ง

[![](https://www.khaosod.co.th/wpapp/uploads/2024/11/S__31531109_0.jpg)](https://www.khaosod.co.th/wpapp/uploads/2024/11/S__31531109_0.jpg)

ล่าสุดพบกล้องวงจรปิดหน้าทางเข้าบ้าน พบผู้ตายออกมาเดินขึ้นรถเก๋งโตโยต้า สีขาว ทะเบียน จร 2814 ชลบุรี ในช่วงเวลา 12.58 น. ของวันที่ 15 พ.ย. ที่ผ่านมา ซึ่งมีเพื่อนสาว ทราบชื่อนางกมลวรรณ อายุ 57 ปี เป็นเจ้าของรถ และเป็นคนสุดท้ายที่โทรศัพท์หาผู้ตาย ในช่วงวันเกิดเหตุ ซึ่งตรงกับหลักฐานที่เกิดเหตุ ระบุว่าเป็นรถคันเดียวกันในจุดพบศพ ที่ อ.วังจันทร์ จ.ระยอง

โดยตอนเช้าแฟนผู้เสียชีวิตได้ไปส่งที่สำนักสงฆ์ปฏิบัติเขาพลอย อ.สัตหีบ จ.ชลบุรี ที่งานกฐิน ก่อนจะกลับมากับเพื่อนสองสามีภรรยาที่บ้านอยู่ใกล้กัน แต่ลงรถยังไม่ทันเข้าบ้าน ก็มีโทรศัพท์โทรมาหาผู้ตาย แล้วมีคนมารับไป โดยไม่ทราบว่าเป็นใคร จากนั้นก็ติดต่อไม่ได้

ด้าน นางทองม้วน อาสน์สถิตย์ อายุ 68 ปี เพื่อนที่ผู้ตายขออาศัยกลับจากงานบุญด้วย ได้เข้าให้การกับตำรวจชุดสืบสวน สภ.สัตหีบ ระบุว่า สามีชาวเยอรมันได้ไปส่งผู้ตายที่สำนักสงฆ์ปฏิบัติเขาพลอย จากนั้นผู้ตายได้ขอติดรถกลับมาด้วย โดยนั่งรถจักรยานยนต์พ่วงข้างมาลงที่หน้าบ้าน

นางทองม้วน กล่าวต่อว่า จากนั้นมีโทรศัพท์เข้ามาหาผู้ตาย โดยผู้ตายบอกเป็นเพื่อนผู้หญิง แล้วเดินคุยโทรศัพท์ออกไปหน้าปากทางและหายตัวไป ก่อนที่จะมารู้ว่าถูกฆ่าตาย ตนตกใจมาก ซึ่งผู้ตายใส่ทองและแหวนเพชรเต็มตัวตอนที่ไปทำบุญ

เพื่อนช็อก ให้การเผยผู้ตายรับโทรศัพท์เพื่อนผู้หญิงอีกคน ก่อนหายตัวไป

เจ้าหน้าที่ตำรวจชุดสืบสวน สภ.สัตหีบ ได้ส่งข้อมูลให้ทางชุดสืบสวน ภาค 2 สืบสวนจังหวัดชลบุรี เพื่อติดตามหาตัวเพื่อนผู้หญิงคนดังกล่าวของผู้ตายมาสอบสวน แต่พบว่าปิดเครื่องโทรศัพท์และหลบหนีไปแล้ว จากบ้านที่ อ.ศรีราชา จ.ชลบุรี เจ้าหน้าที่กำลังติดตาม คาดว่าจะมีการออกหมายจับ เพื่อติดตามตัวมาสอบสวนดำเนินคดีตามกฎหมายต่อไป