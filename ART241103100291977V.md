---
layout: post
code: "ART241103100291977V"
origin_url: "https://www.khaosod.co.th/entertainment/news_9488479"
image: "https://github.com/user-attachments/assets/68046d02-a220-4f7a-9d28-29bcac3a5b3e"
title: "ปลดล็อกในใจ! ต้นหอม อยากล้างพลังลบ ตอบแล้ว ฟ้อง-ไม่ฟ้อง “อัจฉริยะ”"
description: "ปลดล็อกในใจ! ต้นหอม ศกุนตลา อยากล้างพลังลบ ตอบแล้ว ฟ้อง-ไม่ฟ้อง “อัจฉริยะ” ยันไม่อยากเป็นศัตรูกับใคร ขอโทษอีกฝ่ายที่ทำให้โดนด่า "
category: "ENTERTAINMENT"
language: "th"
date: 2024-11-03T10:08:35.911Z
---

# ปลดล็อกในใจ! ต้นหอม อยากล้างพลังลบ ตอบแล้ว ฟ้อง-ไม่ฟ้อง “อัจฉริยะ”

[![ปลดล็อกในใจ! ต้นหอม อยากล้างพลังลบ ตอบแล้ว ฟ้อง-ไม่ฟ้อง “อัจฉริยะ”](https://www.khaosod.co.th/wpapp/uploads/2024/11/thh111.jpg "ปลดล็อกในใจ! ต้นหอม อยากล้างพลังลบ ตอบแล้ว ฟ้อง-ไม่ฟ้อง “อัจฉริยะ”")](https://www.khaosod.co.th/wpapp/uploads/2024/11/thh111.jpg)

_**ปลดล็อกในใจ! ต้นหอม ศกุนตลา อยากล้างพลังลบ ตอบแล้ว ฟ้อง-ไม่ฟ้อง “อัจฉริยะ” ยันไม่อยากเป็นศัตรูกับใคร ขอโทษอีกฝ่ายที่ทำให้โดนด่า**_

หลังจากที่ **นายอัจฉริยะ เรืองรัตนพงศ์** ประธานชมรมช่วยเหลือเหยื่ออาชญากรรม ได้ออกมาพูดถึงประเด็นผลิตภัณฑ์ **18 Eighteen** ผ่านทางรายการโหนกระแส ระบุว่ามีผู้เสียหายมาร้องเรียน _**ว่าเสียเงินหลักแสนกับผลิตภัณฑ์ดังกล่าว พร้อมตั้งคำถามว่าธุรกิจมีตัวแทนคล้ายบริษัท ดิไอคอน กรุ๊ป หรือไม่?!**_

[![](https://www.khaosod.co.th/wpapp/uploads/2024/11/6666666666666-1.jpg)](https://www.khaosod.co.th/wpapp/uploads/2024/11/6666666666666-1.jpg)

ในขณะที่ **ต้นหอม ศกุนตลา** ได้ชี้แจงอย่างละเอียด ยืนยันไม่ใช่แชร์ลูกโซ่ ธุรกิจอาหารเสริมที่ถูกพูดถึงคือ 18 Eighteen ที่ปัจจุบันได้ปิดตัวลงไป 5-6 ปีแล้ว และได้เข้ากระบวนการเคลียร์ข้อครหาดังกล่าวไปแล้ว

ล่าสุดวันที่ 3 พ.ย.67 **ต้นหอม** ได้ออกมาโพสต์ผ่านทางเฟซบุ๊กส่วนตัว ประกาศทำ Social Detox 3 วัน เพื่อล้างพลังลบ ก่อนตอบชัด ฟ้อง-ไม่ฟ้อง **“อัจฉริยะ”** ยันไม่อยากเป็นศัตรูกับใคร พร้อมขอโทษหากทำให้อีกฝ่ายโดนด่า

[![](https://www.khaosod.co.th/wpapp/uploads/2024/11/2222222222222-1.jpg)](https://www.khaosod.co.th/wpapp/uploads/2024/11/2222222222222-1.jpg)

ADVERTISEMENT

โดยระบุว่า _“กำลังจะลองทำ Social Detox สัก3 วัน (มันยากมากแต่ถ้าไม่เริ่มชีวิตก็เหมือนสะสมพลังลบไปเรื่อยๆ) วันนี้นั่งถามตัวเองเรามีพลังลบค้างคาใจอะไรกับใครรึไม่ ก็ได้คำตอบว่า ช่วงนี้คงหนีไม่พ้นเรื่อง หอมกับพี่อัจฉริยะ คอมเมนต์ส่วนใหญ่จะมีการแบ่งทีมเลือกข้าง ซึ่งไม่ว่าอยู่ฝ่ายไหนก็ล้วนเป็นข้อความที่ไม่ใช่พลังบวก”_

“คำถามที่เจอส่วนใหญ่คือ **ฟ้องไม่ฟ้อง?? งั้นหอมขอใช้พื้นที่ตอบตรงนี้ไปเลยนะคะ ไม่เคยมีความคิดที่จะฟ้องตั้งแต่แรกอยู่แล้วค่ะ เพราะยังยืนยันว่าไม่อยากเป็นศัตรูกับใคร** และก็ยังเชื่อมั่นในเจตนาของพี่อัจ ว่าทำเพื่อช่วยเหลือปชช. **พอมาถึงตอนนี้ก็ดีใจนะที่มีคนเปิดประเด็นนี้มาให้เราได้เคลียร์ตัวเอง เข้าใจว่า กระแสดิไอคอน มันแรงมาก”**

[![](https://www.khaosod.co.th/wpapp/uploads/2024/11/3333333333333333333.jpg)](https://www.khaosod.co.th/wpapp/uploads/2024/11/3333333333333333333.jpg)

“ส่วนเรื่องขอโทษสำหรับหอมวันนี้ไม่จำเป็นแล้ว เพราะมันไม่ได้มีใครผิดใครถูก ทุกคนล้วนเลือกทำสิ่งที่ถูกต้องกันทั้งนั้นขอแค่ไม่ต้องทะเลาะกับใคร ไม่อยากเก็บพลังลบไว้ในใจ อยากเคลียร์ความรู้สึกตัวเองให้โล่งๆ ไม่รู้ใครจะเข้าใจความรู้สึกนี้มั้ย?? ระหว่างหอมกับพี่อัจ เราต่างก็มีอุดมการณ์และเจตนาไปในทางที่ดีด้วยกันทั้งคู่ ไม่อยากให้เกิดการแบ่งทีม ด่ากันไปมา และถ้าเกิดคำตอบของหอมที่ผ่านมาทำให้พี่อัจโดนด่า หอมขออภัยด้วยค่ะ”

[![](https://www.khaosod.co.th/wpapp/uploads/2024/11/555555555555555-2.jpg)](https://www.khaosod.co.th/wpapp/uploads/2024/11/555555555555555-2.jpg)

“แต่วันนี้อยากลองเริ่มเพิ่มพลังบวกให้กับตัวเองและคนรอบข้าง ขอบคุณทุกกำลังใจที่มีให้คนทำงานได้ทำงานในเส้นทางที่ถูกต้องกันต่อไป!!! ด้วยความเคารพค่ะ!! #อารมณ์คนเพิ่งออกจากวัดมา 555 #รู้สึกอยากปลดล็อกในใจ #พิมพ์ สาธุ ลงมารับพรและกำลังใจดีๆกันค่ะ #เอาบุญจากที่วัดมาฝากนะคะทุกคน !!!! #คนอ่านจบ คือคนว่าง 55555”

[![](https://www.khaosod.co.th/wpapp/uploads/2024/11/44444444444444-3.jpg)](https://www.khaosod.co.th/wpapp/uploads/2024/11/44444444444444-3.jpg)