---
layout: post
code: "ART24112107061O1IZ7"
origin_url: "https://www.khaosod.co.th/sports/news_9515234"
image: "https://github.com/user-attachments/assets/5355acb3-f37e-4b5f-b42e-997dfa48eb6e"
title: "แก้ปัญหาแนวรับ แมนยู ล็อกเป้าคว้าหนึ่งกองหลัง บาเยิร์น มิวนิก ร่วมทัพ"
description: "สื่อเผย แมนเชสเตอร์ ยูไนเต็ด สนใจคว้าตัว อัลฟอนโซ เดวีส์ แบ๊กซ้าย บาเยิร์น มิวนิก มากขึ้นเรื่อยๆ โดยมี เรอัล มาดริด เป็นคู่แข่งสำคัญ"
category: "SPORTS"
language: "th"
date: 2024-11-21T07:10:50.542Z
---

# แก้ปัญหาแนวรับ แมนยู ล็อกเป้าคว้าหนึ่งกองหลัง บาเยิร์น มิวนิก ร่วมทัพ

[![แก้ปัญหาแนวรับ แมนยู ล็อกเป้าคว้าหนึ่งกองหลัง บาเยิร์น มิวนิก ร่วมทัพ](https://www.khaosod.co.th/wpapp/uploads/2024/11/davies-manchester-854.jpg "แก้ปัญหาแนวรับ แมนยู ล็อกเป้าคว้าหนึ่งกองหลัง บาเยิร์น มิวนิก ร่วมทัพ")](https://www.khaosod.co.th/wpapp/uploads/2024/11/davies-manchester-854.jpg)

**สื่อเผย แมนเชสเตอร์ ยูไนเต็ด สนใจคว้าตัว อัลฟอนโซ เดวีส์ แบ๊กซ้าย บาเยิร์น มิวนิก มากขึ้นเรื่อยๆ โดยมี เรอัล มาดริด เป็นคู่แข่งสำคัญ**

สำหรับ เดวีส์ กำลังจะหมดสัญญากับ บาเยิร์น ในช่วงซัมเมอร์ 2025 ทว่ายังไม่มีความคืบหน้าเรื่องต่อสัญญาใหม่ออกไปมากนัก ท่ามกลางข่าวลือว่าเจ้าตัวได้รับความสนใจจาก แมนเชสเตอร์ ยูไนเต็ด และเรอัล มาดริด 2 บิ๊กทีมยุโรป

ก่อนหน้านี้มีรายงานว่า ดาวเตะวัย 24 ปีรายนี้บรรลุข้อตกลงล่วงหน้าในการย้ายไปอยู่กับ เรอัล มาดริด ทว่าเอเยนต์ของ เดวีส์ ก็ออกมาปัดข่าวลือดังกล่าวเป็นที่เรียบร้อย

Soccer Football – Champions League – Bayern Munich v Benfica – Allianz Arena, Munich, Germany – November 6, 2024 Bayern Munich’s Alphonso Davies and Michael Olise during the warm up before the match REUTERS/Angelika Warmuth



จนล่าสุด “ฟลอริอัน แพลตเทนเบิร์ก” ผู้สื่อข่าว “สกาย เยอรมนี” เผยว่า แมนฯ ยูไนเต็ด สนคว้าตัว เดวีส์ จริงหลังมีการติดต่อแบบไม่เป็นทางการไปหานักเตะรายนี้แล้ว

นอกจากนั้นแล้ว “ปีศาจแดง” ยังพร้อมทุ่มเงินให้กับ เดวีส์ มากกว่าที่ เรอัล มาดริด จะให้หรือที่ บาเยิร์น จะเสนอในการต่อสัญญาด้วย

ทั้งนี้ แมนฯ ยูไนเต็ด มีปัญหาเรื่องผู้เล่นตำแหน่งแบ๊กซ้ายหลัง ลุก ชอว์ และตีเรลล์ มาเลเซีย เจอปัญหาอาการบาดเจ็บรบกวนต่อเนื่องจนต้องโยก ดิโอโก ดาโลต์ ที่เดิมทีเป็นแบ๊กขวามาเล่นแทน