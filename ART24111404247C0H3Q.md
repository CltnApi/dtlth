---
layout: post
code: "ART24111404247C0H3Q"
origin_url: "https://www.khaosod.co.th/lifestyle/news_9503698"
image: "https://github.com/user-attachments/assets/38e2c8a6-c748-47e0-9dbe-a6a9d9762567"
title: "อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน"
description: "ร้านโรงเตี๊ยมสไตล์จีน หนึ่งเดียวในจ.อ่างทอง นั่นคือ ‘เหล่าโกว ติ่มซำ’ ตั้งอยู่ในชุมชนตลาดเก่าป่าโมก เลขที่ 564/ข หมู่ที่ 2 ต.ป่าโมก อ.ป่าโมก จ.อ่างทอง"
category: "LIFESTYLE"
language: "th"
date: 2024-11-14T05:26:58.960Z
---

# อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน

[![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/ปก-อิ่มอร่อย-1.jpg "อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน")](https://www.khaosod.co.th/wpapp/uploads/2024/11/ปก-อิ่มอร่อย-1.jpg)

ร้านโรงเตี๊ยมสไตล์จีน หนึ่งเดียวในจ.อ่างทอง นั่นคือ **‘เหล่าโกว ติ่มซำ’** ตั้งอยู่ในชุมชนตลาดเก่าป่าโมก เลขที่ 564/ข หมู่ที่ 2 ต.ป่าโมก อ.ป่าโมก จ.อ่างทอง

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ.jpg)

**ขายติ่มซำโบราณสูตรของเหล่าโกวและอาหารจีนอีกหลากหลายชนิด อาทิ ขนมจีบ ซาลาเปาไส้หมู ซาลาเปาไส้หมูแดง ซาลาเปาไส้ครีม ซาลาเปาไส้หน่อไม้หมูสับ ซาลาเปาไส้หมูสับไข่เค็ม ซาลาเปาทอดไส้หมูแดง หมั่วโถวทอดจิ้มนม**

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ8.jpg)

บักกุ๊ดเต๋หม้อไฟ กระเพาะปลาน้ำแดงปู กรรเชียงปูราดซีฟู้ด ปลาราดซีฟู้ด กุ้งราดซีฟู้ด ลูกชิ้นปลาซีฟู้ด ปูอัดพันเบคอน เห็ดเข็มทองพันเบคอน เห็ดชิเมจิพันเบคอน สาหร่ายวากาเมะพันเบคอน เบคอนพันไส้กรอก

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ1.jpg)

_สาหร่ายห่อกุ้ง กะหล่ำปลีห่อกุ้ง เห็ดหอมไส้กุ้ง ปูอัดห่อกุ้ง กุ้งพันตะไคร้ ฮะเก๋า เสี่ยวหลงเปา ก๋วยเตี๋ยวหลอด หมูบะเต็ง จ๊ออกปู หมูกรอบซีอิ๊วหวาน_

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ3.jpg)

เปาะเปี๊ยะทอดทรงเครื่อง บะหมี่หยกหมูแดง บะหมี่หยกหมูกรอบ ก๋วยจั๊บน้ำใส ข้าวหมูกรอบ ข้าวหมูแดง ข้าวต้มทรงเครื่อง เป็ดย่าง กุยช่ายทอด ฟองเต้าหู้ห่อกุ้ง เผือกทอด รวมทั้งกะลอจี๊ น้ำรากบัวทรงเครื่อง ที่หารับประทานได้ยาก เป็นต้น

**คุณนิว เจ้าของร้านเล่าว่า ตนเป็นหลานของเหล่าโกว ตอนเด็กได้เห็นเหล่าโกวทำติ่มซำ ขนมเข่ง ขนมเทียนขาย ลูกหลานก็จะช่วยกันทำบ้างถูกบังคับบ้าง**

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ7.jpg)

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ2.jpg)

ส่วนแฟนเหล่าโกวเป็นช่างภาพเปิดร้านรับถ่ายรูป ที่ร้านจึงมีอุปกรณ์ถ่ายภาพ แต่เดิมร้านนี้จึงเป็นร้านถ่ายรูป ขายติ่มซำ และขนมเข่ง ขนมเทียน

_มาถึงรุ่นตนจึงได้รีโนเวตบ้านเก่าแก่ห้องแถวครึ่งตึกครึ่งไม้สองชั้น ที่มีอายุกว่าร้อยปี ออกมาในแบบโรงเตี๊ยมจีนแนววินเทจ เปิดขายติ่มซำโบราณสูตรเหล่าโกว และตั้งชื่อร้านว่า ร้านเหล่าโกวติ่มซำ_

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ4.jpg)

ส่วนไม้เก่าที่ถูกปลวกกินหลังจากรีโนเวต บางส่วนยังมีสภาพดีอยู่ ตนรู้สึกเสียดาย จึงได้เก็บมาทำโต๊ะอาหารให้กับลูกค้า

**สำหรับสูตรติ่มซำของทางร้านส่วนใหญ่ได้มาจากเหล่าโกว บางอย่างทำเองและพัฒนาสูตรให้ดีขึ้นไป อาทิ กระเพาะปลาน้ำแดงปู ที่สดใหม่ ให้เยอะ ไม่มีกั๊ก**

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ5.jpg)

ร้านมีสองชั้น ที่บริเวณชั้น 2 ของทางร้าน ยังมีภาพถ่าย อุปกรณ์ถ่ายภาพโบราณ และของเก่าโบราณให้ชม คล้ายกับว่าย้อนเวลาไปนั่งรับประทานอาหารในอดีต มีพัดลมพัดเย็นสบาย

**ที่สำคัญ รสชาติของอาหารอร่อยฟิน เมนูเยอะ ราคาไม่แรง**

![อิ่มอร่อย - ‘เหล่าโกวติ่มซำ’อ่างทอง สูตรโบราณ-มาตรฐานจีน](https://www.khaosod.co.th/wpapp/uploads/2024/11/เหล่าโกวติ่มซำ6.jpg)



เปิดขายทุกวัน ตั้งแต่เวลา 09.00-15.00 น. บริการส่งในเขตพื้นที่ หากมีพนักงานส่ง มีค่าจัดส่ง และรับจัดงานหมู่คณะด้วย

_ร้านตั้งอยู่ในชุมชนตลาดเก่าป่าโมก ใกล้ธนาคารกรุงไทย เห็นร้านดำเนินอุปกรณ์ให้เลี้ยวซ้าย ร้านอยู่ตรงข้ามร้านดาวคู่ จอดรถยนต์ที่ท่ารถบขส. หรือริมเขื่อน ส่วนรถมอเตอร์ไซค์จอดหน้าร้านได้_

**โทร.0-64926-5244 คุณนิว**