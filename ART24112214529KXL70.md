---
layout: post
code: "ART24112214529KXL70"
origin_url: "https://www.khaosod.co.th/sports/news_9516805"
image: "https://github.com/user-attachments/assets/421f0941-8c04-4766-a882-d82bbf46de68"
title: "จัดเต็มทุกประเด็น - รูเบน อโมริม กับการแถลงข่าวครั้งแรกในฐานะโค้ชผีแดง"
description: "รูเบน อโมริม กุนซือใหม่ของ แมนเชสเตอร์ ยูไนเต็ด พบปะสื่อมวลชนครั้งแรกในการแถลงข่าวความพร้อมก่อนเกมกับ อิปสวิช ทาวน์ ซึ่งเปิดการคุมทัพนัด"
category: "SPORTS"
language: "th"
date: 2024-11-22T15:38:47.542Z
---

# จัดเต็มทุกประเด็น - รูเบน อโมริม กับการแถลงข่าวครั้งแรกในฐานะโค้ชผีแดง

[![จัดเต็มทุกประเด็น - รูเบน อโมริม กับการแถลงข่าวครั้งแรกในฐานะโค้ชผีแดง](https://www.khaosod.co.th/wpapp/uploads/2024/11/amorim-1.jpg "จัดเต็มทุกประเด็น - รูเบน อโมริม กับการแถลงข่าวครั้งแรกในฐานะโค้ชผีแดง")](https://www.khaosod.co.th/wpapp/uploads/2024/11/amorim-1.jpg)

รูเบน อโมริม กุนซือใหม่ของ แมนเชสเตอร์ ยูไนเต็ด พบปะสื่อมวลชนครั้งแรกในการแถลงข่าวความพร้อมก่อนเกมกับ อิปสวิช ทาวน์ ซึ่งเปิดการคุมทัพนัดแรกของเจ้าตัวในสุดสัปดาห์นี้

รูเบน อโมริม เพิ่งเข้ามารับหน้าที่เฮดโค้ชคนใหม่ของ แมนเชสเตอร์ ยูไนเต็ด ในช่วงก่อนเบรกทีมชาติ และกำลังจะได้ประเดิมคุมทีมนัดแรกในการพาทัพผีแดง บุกไปเยือน อิปสวิช ทาวน์ ในเกมพรีเมียร์ ลีก อังกฤษ ในวันที่ 24 พ.ย. นี้

“ผมเป็นคนช่างฝันนิดหน่อย ผมเชื่อในตัวเอง ผมเชื่อในสโมสร และเรามีแนวคิดที่เหมือนกัน ผมเชื่อมั่นในนักเตะอย่างแท้จริง, ผมรู้ว่าพวกคุณคงไม่เชื่อเท่าไร แต่ผมเชื่อ ผมต้องการจะลองสิ่งใหม่ๆ ซึ่งพวกคุณไม่คิดว่ามันเป็นไปได้ ผมจะทำมัน”

นอกจากนี้อโมริมยังเผยว่าเขาได้รับข้อความจาก โชเซ มูรินโญ กุนซือเพื่อนร่วมชาติซึ่งเคยเป็นผู้จัดการทีมของ แมนฯ ยูไนเต็ด มาก่อน โดยเขาเล่าถึงประเด็นนี้ ว่า

“เขาส่งข้อความมาหาผม มันเป็นสโมสรที่ยิ่งใหญ่, เป็นสโมสรที่น่ารักและผู้คนที่น่ารัก และเขาพูดถูก มันยังคงเป็นแบบนั้น”

“เรากำลังสร้างสโมสรใหม่ ผมเป็นคนที่แตกต่างออกไป ผมหวังว่าจะได้ถ่ายทอดสิ่งที่แตกต่างออกไปให้กับผู้เล่นของผม นี่เป็นสโมสรที่ดีที่สุดในอังกฤษ เราต้องการคว้าชัยชนะ มันก็แค่นั้น”

อโมริมยังเผยในการแถลงข่าวดังกล่าวถึงการเข้ามาคุมทีมผีแดง ว่า “มันใหญ่กว่า (เทียบกับทีมเก่า) มีแผนกมากมาย คุณรู้สึกว่านี่คือสโมสรระดับโลก มีหลายอย่างที่ต้องทำ ไม่ใช่แค่การคุมทีม ผมต้องการความช่วยเหลือเยอะมาก ผมรู้สึกเหมือนกับอยู่ที่บ้าน”

“ผมไม่รู้เกี่ยวกับการซ่อม เรามีพื้นที่สำหรับการเติบโตในฐานะทีม เราจำเป็นต้องพัฒนาอย่างมากในหลายด้าน ผมรู้ว่ามันเป็นวิธีที่ยากในส่วนของการเล่น และเรากำลังเปลี่ยนแปลงวิธีที่เราเล่น”

“เราต้องเปลี่ยนแปลงด้านสภาพร่างกายของทีม ผมไม่รู้ว่าจะต้องใช้เวลานานแค่ไหน ผมรู้ว่าที่แมนเชสเตอร์ ยูไนเต็ด เราจำเป็นต้องคว้าชัยชนะ เราต้องการเวลาที่มาก เพราะมันเป็นลีกที่ยากลำบาก เราจำเป็นต้องพัฒนาอย่างมากและพยายามที่จะคว้าแชมป์ให้ได้”

ส่วนเรื่องที่จำเป็นต้องเปลี่ยนแปลงเกี่ยวกับทีม กุนซือรายนี้กล่าวว่า “ผมคิดว่าเป็นสิ่งที่ง่ายๆ หากคุณต้องการพูดถึงทีม และวิธีการเล่นของเรา เราเสียบอลบ่อยเกินไป เราจำเป็นต้องมีการวิ่งถอยที่ดีกว่านั้น และเราต้องทำได้ดีในรายละเอียดต่างๆ มันเป็นเรื่องเล็กๆ เราจำเป็นต้องพัฒนาสิ่งเล็กๆเหล่านี้ เขาใจถึงสิ่งเล็กๆ ผมคิดว่ามันเป็นสิ่งที่ผมทำได้ดี”

ส่วนคำถามในฐานะโค้ชชาวโปรตุเกส เขาพูดถึงความแตกต่างในการเข้ามาของเขา เมื่อเทียบกับตอนที่มูรินโญเข้ามาคุมเชลซีครั้งแรก เมื่อปี 2004 ว่า

“สำหรับโค้ชชาวโปรตุกีสทุกคน เราได้แสดงให้เห็นว่า เราสามารถเป็นโค้ชที่ดีที่สุดในโลกได้ ผมแตกต่างจากมูรินโญ ผมยังจดจำช่วงเวลานั้นได้ พวกคุณมองไปที่มูรินโญ และรู้สึกว่าเขาสามารถเอาชนะทุกอย่างได้ มันไม่ใช่สิ่งเดียวกัน เขาเป็นแชมป์ยุโรป ซึ่งผมไม่ใช่”

“ฟุตบอลทุกวันนี้มันแตกต่างออกไป ผมคิดว่า ผมคือคนที่เหมาะสมสำหรับช่วงเวลานี้ ผมเป็นคนหนึ่มและพยายามที่จะสิ่งนี้ในการช่วยเหลือผู้เล่นของผม ดาวรุ่งของพวกเขาตอนนั้น คือ แฟรงก์ แลมพาร์ด และนักเตะแบบนั้น ทุกวันนี้มันแตกต่างออกไปมาก ผมคิดว่าผมเหมาะสมสำหรับตอนนี้”

ส่วนเรื่องประเด็นการเสริมทัพนักเตะ อโมริมเผยว่า “นี่คือสโมสรที่จะอยู่ตรงนี้ไปอีกยาวนาน คุณจำเป็นต้องทำงานร่วมกันกับทุกคน เราจำเป็นต้องพัฒนากระบวนการการเสริมนักเตะ”

“ผมต้องการจะมีจุดยืนที่แข็งแกร่งในเรื่องนั้น เพราะมันเกี่ยวข้องกับวิธีที่ผมต้องการจะเล่น มันควรจะไปด้วยกัน แต่ผมคิดว่าผู้จัดการทีมควรมีสิทธิ์ตัดสินใจขั้นสุดท้าย เมื่อทุกอย่างเข้าที่เข้าทางแล้ว เราสามารถซื้อและขายผู้เล่นได้”

“ผมมีความรับผิดชอบที่ยิ่งใหญ่เมื่อเราเลือกผู้เล่น เพราะมันคือสิ่งที่ควรจะทำในรูปแบบนี้ ผมควรจะสามารถเลือกผู้เล่นได้”

คำถามถึงมุมมองว่าการเป็นบอสของแมนฯ ยูไนเต็ดนั้นเปรียบเหมือนกับ impossible job เจ้าตัว กล่าวว่า “แน่นอนว่าไม่ ผมเชื่อมั่นแบบนั้น จะบอกว่าผมไร้เดียงสาก็ได้ ผมเชื่อแบบนั้นจริงๆ ผมคือคนที่ใช่ในช่วงเวลาที่ใช่ ผมไม่กังวลเกี่ยวกับเรื่องนั้น”

ส่วนเรื่องตัวผู้เล่นในเกมกับอิปสวิชทาวน์ เจ้าตัวเผยว่า “ในฐานะโค้ช คุณจำเป็นต้องเลือกทางใดทางหนึ่ง ผมทำในแบบของเราเองเสมอ แบบ 100 เปอร์เซ็นต์ ผมเลือกที่จะเสี่ยง แต่ก็จะเร่งในโมเมนต์แรก”

“ตั้งแต่โมเมนต์แรก ผมเชื่อมั่นอย่างมากในวิธีการเล่นของเรา มันไม่มีทางที่สอง เราจะปรับผู้เล่นบางคนเพราะเราไม่ได้มีคนที่ใช่ขนาดนั้น เพราะทีมนี้ถูกสร้างขึ้นมาเพื่อระบบการเล่นที่แตกต่างออกไป เมื่อคุณได้เห็นทีมในวันอาทิตย์นี้ มันจะเป็นนักเตะที่คล้ายๆเดิม แต่ในส่วนของเกมการเล่นมันจะแตกต่างออกไป”

