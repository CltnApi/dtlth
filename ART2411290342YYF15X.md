---
layout: post
code: "ART2411290342YYF15X"
origin_url: "https://www.khaosod.co.th/lottery/news_9526584"
image: "https://github.com/user-attachments/assets/b80f8917-4beb-4971-ac9f-bd6babb8252f"
title: "ศรัทธาเต็มคิวแน่น สายมูหลั่งไหล ร่วมพิธีบวงสรวง 'บ่วงนาคบาศ' แห่ไหว้ขอโชคลาภ"
description: "ราชบุรี ศรัทธาเต็มรอคิวแน่น เช้าจรดค่ำ สายมูหลั่งไหล หอบไข่ไก่จำนวนมาก ร่วมพิธีบวงสรวง \"บ่วงนาคบาศ\" จัดครั้งแรก แห่ไหว้ขอโชคลาภ หลังชาวบ้านถูกรางวัลใหญ่"
category: "LOTTERY"
language: "th"
date: 2024-11-29T04:11:50.313Z
---

# ศรัทธาเต็มคิวแน่น สายมูหลั่งไหล ร่วมพิธีบวงสรวง 'บ่วงนาคบาศ' แห่ไหว้ขอโชคลาภ

[![ศรัทธาเต็มคิวแน่น สายมูหลั่งไหล ร่วมพิธีบวงสรวง 'บ่วงนาคบาศ' แห่ไหว้ขอโชคลาภ](https://www.khaosod.co.th/wpapp/uploads/2024/11/1732847254025.jpg "ศรัทธาเต็มคิวแน่น สายมูหลั่งไหล ร่วมพิธีบวงสรวง 'บ่วงนาคบาศ' แห่ไหว้ขอโชคลาภ")](https://www.khaosod.co.th/wpapp/uploads/2024/11/1732847254025.jpg)

**ราชบุรี ศรัทธาเต็มรอคิวแน่น เช้าจรดค่ำ สายมูหลั่งไหล หอบไข่ไก่จำนวนมาก ร่วมพิธีบวงสรวง “บ่วงนาคบาศ” จัดครั้งแรก แห่****ไหว้ขอโชคลาภ หลังชาวบ้านถูกรางวัลใหญ่ สำเร็จร่ำรวยมากมาย**

29 พ.ย. 67 – ที่สำนักสงฆ์พุปะหังวงค์วนาราม ต.ยางหัก อ.ปากท่อ จ.ราชบุรี ประชาชนทั่วสารทิศ นำไข่ไก่จำนวนมาก เดินทางมากราบไหว้บูชาขอพรสิ่งศักดิ์สิทธ์ ขอโชคลาภจากบ่วงนาคบาศ

![](https://www.khaosod.co.th/wpapp/uploads/2024/11/1732847237390.jpg)

หลังปรากฏเป็นข่าวโด่งดัง ชาวบ้านประสบความสำเร็จร่ำรวย ถูกรางวัลที่ 2 และรางวัลอื่นๆ มาแล้วมากมาย โดยมีประชาชนต่างเดินทางมาขอพร ขอโชคลาภ ทั้งด้านหน้าที่การงาน ด้านค้าขาย ด้านสุขภาพ กันอย่างไม่ขาดสาย ตั้งแต่เช้าตรู่ยาวไปถึงช่วงกลางคืน

![](https://www.khaosod.co.th/wpapp/uploads/2024/11/1732847302383.jpg)

ขณะที่ พระอาจารย์เอกธนัช อริยธัมโม เจ้าสำนักสงฆ์พุปะหังวงค์วนาราม พร้อมด้วยบรรดาลูกศิษย์ ได้จัดพิธีบวงสรวงบ่วงนาคบาศขึ้นเป็นครั้งแรก หลังจากที่ได้มีลูกศิษย์คนหนึ่งนำบ่วงนาคบาศมาถวายให้เมื่อ 2 ปีก่อน แต่ก็ยังไม่ได้จัดพิธีบวงสรวงให้แต่อย่างใด จึงถือโอกาสในวันครูจัดพิธีบ่วงสรวงให้ โดยมีประชาชนที่ทราบข่าว ทั้งในพื้นที่ และจากต่างจังหวัด ได้เข้าร่วมพิธีจุดธูปขอพรเป็นจำนวนมาก

![](https://www.khaosod.co.th/wpapp/uploads/2024/11/1732847256384.jpg)

พระอาจารย์เอกธนัช อริยธัมโม เปิดเผยว่า เหตุที่เลือกจัดพิธีวันนี้เนื่องจากเป็นวันครู มีพลังงานแรง ได้สวดอันเชิญองค์พยานาค 9 พระองค์ตามบทสวด มาเสริมในพิธี ตามความต้องการของผู้ที่มีความศรัทธามากราบไหว้ มาอธิษฐานจิตต่อบ่วงนาคบาศ ในมีโชค ค้าขายดี ไม่เจ็บไข้ได้ป่วย

![](https://www.khaosod.co.th/wpapp/uploads/2024/11/1732847290306.jpg)

จากการสอบถามผู้ที่นำไข่ไก่มาถวายบ่วงนาคบาศ บางคนไม่ประสงค์ออกนาม มีความศรัทธาได้นำไข่ไก่ 99 แผง บรรจุแผงละ 30 ฟอง จำนวน 2,970 ฟอง อีกทั้งคนอื่น ๆ อีกจำนวนมากที่มาขอโชค ของลาภ ขอหน้าที่การงานสำเร็จสมหวังก็จะนำไข่มาถวาย

![](https://www.khaosod.co.th/wpapp/uploads/2024/11/1732847265253.jpg)

ขณะเดียวที่บางคนอยู่ อ.จอมบึง จ.ราชบุรี ได้อธิษฐานบ่วงนาคบาศ ผ่านหน้าจอโทรศัพท์มือถือดูในติ๊กตอก ขอให้อาการเจ็บป่วยหาย พอวันรุ่งขึ้นก็หายป่วยจริงๆ จึงนำไข่ไก่มาถวายในวันนี้

![](https://www.khaosod.co.th/wpapp/uploads/2024/11/1732847266762.jpg)

อีกทั้งบางคนอธิษฐานขอพรต่อบ่วงนาคบาศพร้อมจุดธูปได้เลขตามความประสงค์ ผู้ศรัทธาที่มามีความมุ่งมั่นถึงขนาดนั่งรอคิวเพื่อนำไข่ไก่ถวายเป็นเวลานาน โดยหลังจากนำไข่ถวายเสร็จแล้ว หลายคนได้นั่งเข้าแถว เพื่อรอให้ พระอาจารย์เอกธนัช อริยธัมโม เจิมที่ฝ่ามือทั้งสองข้าง เพื่อความเป็นสิริมงคล

![](https://www.khaosod.co.th/wpapp/uploads/2024/11/1732847277565.jpg)

เนื่องจากสอบถามหลายคนที่มาทราบว่า คนที่ได้ให้ พระท่านเจิมมือ เมื่อหลายวันก่อน กลับไปแล้วมีโชคลาภด้านค้าขาย บางคนบอกว่า ท่านเขียนอักระมองเห็นเป็นเลขต่างๆ ไม่เหมือนกัน และมีโชคลาภ จึงกลับมาหาให้ท่านเจิมมืออีก

![](https://www.khaosod.co.th/wpapp/uploads/2024/11/1732847309356.jpg)

สำหรับบรรยากาศภายในสำนักสงฆ์นั้น ได้มีการกิจกรรมนวดแผนโบราณ จากลูกศิษย์ เพื่อช่วยผ่อนคลายกล้ามเนื้อแก่ผู้ที่มา มีแผงขายลอตเตอรี่ และมีพ่อค้า แม่ค้าที่นำอาหาร พืชผัก ผลไม้จากชุมชนมาวางจำหน่ายบริเวณลานสำนักสงฆ์ สองข้างทางกันอย่างคึกคัก หลายคนเมื่อได้เลขเด็ดแล้ว ก็จะหาลอตเตอรี่เลขที่ตัวเองได้มาทันที หวังมีลุ้นรับโชคใหญ่ในงวดวันที่ 1 ธันวาคมนี้