---
layout: post
code: "ART2411270237WDIY1R"
origin_url: "https://www.khaosod.co.th/special-stories/news_9522836"
image: "https://github.com/user-attachments/assets/17a7974a-52e6-401d-9f07-7082b037a90b"
title: "ป้าติ๋ม ยังได้มรดก 100 ล้าน ยึดคืนไม่ได้ อ.ปรเมศวร์ ชี้ไม่เกี่ยวธุรกิจหญิงฝรั่งเศส"
description: "ป้าติ๋ม ยังได้มรดก 100 ล้าน ยึดคืนไม่ได้ อ.ปรเมศวร์ ชี้ไม่เกี่ยวธุรกิจหญิงฝรั่งเศส แนวทางคำพิพากษาระบุเอาไว้ พร้อมยกตัวอย่าง จากกรณีหญิงสาวชาวฝรั่งเศส"
category: "SPECIAL_STORIES"
language: "th"
date: 2024-11-27T02:45:50.229Z
---

# ป้าติ๋ม ยังได้มรดก 100 ล้าน ยึดคืนไม่ได้ อ.ปรเมศวร์ ชี้ไม่เกี่ยวธุรกิจหญิงฝรั่งเศส

[![ป้าติ๋ม ยังได้มรดก 100 ล้าน ยึดคืนไม่ได้ อ.ปรเมศวร์ ชี้ไม่เกี่ยวธุรกิจหญิงฝรั่งเศส](https://www.khaosod.co.th/wpapp/uploads/2024/11/patimsamui100m2711679998.jpg "ป้าติ๋ม ยังได้มรดก 100 ล้าน ยึดคืนไม่ได้ อ.ปรเมศวร์ ชี้ไม่เกี่ยวธุรกิจหญิงฝรั่งเศส")](https://www.khaosod.co.th/wpapp/uploads/2024/11/patimsamui100m2711679998.jpg)

ป้าติ๋ม ยังได้มรดก 100 ล้าน ยึดคืนไม่ได้ อ.ปรเมศวร์ ชี้ไม่เกี่ยวธุรกิจหญิงฝรั่งเศส แนวทางคำพิพากษาระบุเอาไว้ พร้อมยกตัวอย่าง

_**จากกรณีหญิงสาวชาวฝรั่งเศส นางแคทเทอร์รีน โจรี่ โรแล็นด์ เจอร์แมน เดลาโคท วัย 59 ปี นักธุรกิจให้เช่าวิลล่าบนเกาะสมุย จบชีวิตตัวเองในวิลล่า โดยได้ทำพินัยกรรมยกทรัพย์สินทั้งหมดให้ ป้าติ๋ม หรือ นางณัฐวลัย แม่บ้านคนสนิท ประกอบด้วย บ้านหรือวิลล่าหรูพร้อมที่ดินที่เกิดเหตุ มูลค่าราว 30 ล้านบาท ที่ดินเปล่า 2 แปลง ที่มีพื้นที่ติดกับวิลล่า มูลค่าราว 20 ล้าน และทรัพย์สิน เครื่องประดับ บางส่วนที่ตู้เซฟ รวมถึงเงินสดในธนาคารอีกจำนวนหนึ่ง โดยรวมมูลค่า ที่ป้าติ๋มได้รับราว 100 ล้านบาท**_

จากนั้น นายกสมาคมส่งเสริมการท่องเที่ยวเกาะสมุย จ.สุราษฎร์ธานี ได้ออกมาเรียกร้องให้ภาครัฐ และหน่วยงานที่เกี่ยวข้องตรวจสอบเกี่ยวกับความถูกต้องในการถือครองทรัพย์สิน รวมถึงการดำเนินกิจการธุรกิจที่จดทะเบียนจัดตั้งเป็นนิติบุคคลเพื่อถือครองทรัพย์สิน โดยเฉพาะที่ดินในประเทศไทย รวมถึงให้มีการตรวจสอบการจดทะเบียนจัดตั้งนิติบุคคลเพื่อครอบครองวิลล่าของชาวต่างชาติ

กองทัพกับจังหวัดเข้าไปตรวจสอบ พบ นางแคทเทอร์รีน เป็นกรรมการบริษัท 2 บริษัท คือ บริษัท จี.วี.เอ็น.อี. จำกัด จดทะเบียนเมื่อวันที่ 19 เมษายน 2555 วัตถุประสงค์ ขณะจดทะเบียนประกอบกิจการให้เช่าที่พัก รีสอร์ต บังกะโล และบ้านพักตากอากาศ และบริษัท แม็กชิเคท จำกัด จดทะเบียนเมื่อวันที่ 29 กุมภาพันธ์ 2551 วัตถุประสงค์ขณะจดทะเบียนประกอบธุรกิจรับเป็นที่ปรึกษาและให้คำแนะนำเกี่ยวกับธุรกิจคอมพิวเตอร์ โดยทั้ง 2 บริษัทมีชื่อนางแคทเทอร์รีน ฯ เป็นกรรมการซึ่งลงชื่อผูกพันบริษัทแต่เพียงผู้เดียว จึงมีเหตุสงสัยว่า บริษัททั้ง 2 ถือครองที่ดินแทนคนต่างด้าว และมีการฝ่าผืนกฎหมายโดยการถือครองที่ดินไว้แทนคนต่างด้าวโดยมิชอบ ในลักษณะตัวแทนอำพราง (นอมินี)

โดยเจ้าหน้าที่ไปแจ้งความดำเนินคดี ที่สภ.เกาะสมุย กับ นางแคทเทอร์รีน ที่เสียชีวิตไปแล้ว และทั้ง 2 บริษัทดังกล่าว และคนไทยอีก 2 คน ที่เป็นผู้ต้องหาว่าเป็นนอมินี ในข้อหา ร่วมกันแจ้งให้เจ้าพนักงานผู้กระทำการตามหน้าที่จดข้อความอันเป็นเท็จลงในเอกสารราชการ ,ร่วมกันสนับสนุนช่วยเหลือให้คนต่างด้าวได้ที่ดินมาโดยผิดชอบด้วยกฎหมาย ,เป็นผู้มีสัญชาติไทยหรือนิติบุคคลที่มิใช่คนต่างด้าวตามพระราชบัญญัตินี้ ให้ความช่วยเหลือหรือสนับสนุนหรือร่วมประกอบธุรกิจของคนต่างด้าว อันเป็นธุรกิจที่กำหนดไว้ในบัญชีท้ายพระราชบัญญัตินี้ (การค้าที่ดิน ตามบัญชีหนึ่ง(9))โดยคนต่างด้าวนั้นมิได้รับอนุญาตให้ประกอบธุรกิจดังกล่าว หรือร่วมประกอบธุรกิจของคนต่างด้าวโดยแสดงออกว่าเป็นธุรกิจของตนแต่ผู้เดียวหรือถือหุ้นแทนคนต่างด้าวในห้างหุ้นส่วน หรือบริษัทจำกัด หรือนิติบุคคลใด ๆ เพื่อให้คนต่างด้าวประกอบธุรกิจโดยหลีกเลี่ยงหรือฝ่าฝืนบทบัญญัติแห่งพระราชบัญญัตินี้ รวมทั้งคนต่างด้าวซึ่งยินยอมให้ผู้มีสัญชาติไทยหรือนิติบุคคลที่มิใช่คนต่างด้าวตามพระราชบัญญัตินี้กระทำการดังกล่าว

โดยตำรวจเตรียมแจ้ง 3 ข้อหา นางแคทเทอร์รีน ผู้ตาย คือ ประกอบธุรกิจโดยไม่ได้รับอนุญาต ถือครองที่ดินโดยมิชอบ แจ้งข้อความอันเป็นเท็จแก่เจ้าพนักงาน โดยผู้ตายเสียชีวิต คนไทยอีก 2 คนก็โดน 3 ข้อหาเช่นกัน

[![](https://www.khaosod.co.th/wpapp/uploads/2024/11/patimsamui100m2711671.jpg)](https://www.khaosod.co.th/wpapp/uploads/2024/11/patimsamui100m2711671.jpg)

**_ส่วน ป้าติ๋ม ไม่เกี่ยวกับการทำธุรกิจ แต่เป็นผู้รับพินัยกรรม ต้องคืนทรัพย์สินหรือไม่ ต้องรอดำเนินคดีอาญาก่อน การจะยึดที่ดินหรือไม่เป็นเรื่องของเจ้าพนักงานที่ดิน ว่าจะยึดหรือให้จำหน่ายจ่ายโอน หรือจะทำอย่างไร_**

ด้าน [เรื่องเล่าเช้านี้](https://www.youtube.com/watch?v=v0kUms-0sMo) สอบถาม นายปรเมศวร์ อินทรชุมนุม อัยการอาวุโส สำนักงานการสอบสวน สำนักงานอัยการสูงสุด กล่าวถึงเรื่องนี้กรณีต่างด้าวให้นอมินีทำธุรกิจมีมรดกเป็นวิลล่าให้ป้าติ๋มจะได้ไหมว่า

_“คดีนี้ไม่น่าจะเกี่ยวข้องกับการยึดมรดกของป้าติ๋ม เพราะการทำธุรกิจโดยไม่ได้รับอนุญาต อันนั้นเป็นความผิดฐานไม่ได้รับอนุญาต ไม่เกี่ยวกับทรัพย์สิน จะไปยึดทรัพย์สินไม่ได้”_

_“แนวทางคำพิพากษาระบุเอาไว้แบบนี้ ยกตัวอย่าง ขับรถโดยไม่มีใบอนุญาต ไม่มีใบขับขี่ ก็ปรับเงินแต่ไม่ได้ยึดรถ หรือเขียงหมูขายหมูโดยไม่ได้รับอนุญาต ก็ปรับดำเนินคดี ก็ไม่ได้ยึดเขียงหมูไป ”_

[![](https://www.khaosod.co.th/wpapp/uploads/2024/11/patimsamui100m2711672.jpg)](https://www.khaosod.co.th/wpapp/uploads/2024/11/patimsamui100m2711672.jpg)