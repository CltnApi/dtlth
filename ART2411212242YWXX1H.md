---
layout: post
code: "ART2411212242YWXX1H"
origin_url: "https://www.khaosod.co.th/breaking-news/news_9516067"
image: "https://github.com/user-attachments/assets/bcd520c6-e16a-4e22-9107-76e31570f6ce"
title: "สภาพอากาศวันนี้ กทม. ร้อน ๆ เหมือนเก่า ภาคใต้รับมือฝนถล่ม"
description: "กรมอุตุนิยมวิทยา เตือน สภาพอากาศวันนี้ กรุงเทพและปริมณฑล ยังคงมีอากาศร้อน และเมฆบางส่วน ขณะที่ภาคใต้เตรียมรับมือกับฝนถล่ม"
category: "HOT_NEWS"
language: "th"
date: 2024-11-21T22:46:54.788Z
---

# สภาพอากาศวันนี้ กทม. ร้อน ๆ เหมือนเก่า ภาคใต้รับมือฝนถล่ม

[![สภาพอากาศวันนี้ กทม. ร้อน ๆ เหมือนเก่า ภาคใต้รับมือฝนถล่ม](https://www.khaosod.co.th/wpapp/uploads/2024/11/weathet.jpg "สภาพอากาศวันนี้ กทม. ร้อน ๆ เหมือนเก่า ภาคใต้รับมือฝนถล่ม")](https://www.khaosod.co.th/wpapp/uploads/2024/11/weathet.jpg)

**กรมอุตุนิยมวิทยา เตือน สภาพอากาศวันนี้ กรุงเทพและปริมณฑล ยังคงมีอากาศร้อน และเมฆบางส่วน ขณะที่ภาคใต้เตรียมรับมือกับฝนถล่ม**

กรมอุตุนิยมวิทยา พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังปานกลางจากประเทศจีนปกคลุมประเทศไทยตอนบนและทะเลจีนใต้ ทำให้บริเวณภาคเหนือและภาคตะวันออกเฉียงเหนือ มีอากาศเย็นในตอนเช้า ขณะที่มีลมตะวันออกพัดปกคลุมบริเวณภาคตะวันออกและภาคกลางตอนล่าง ทำให้มีฝนเล็กน้อยบางแห่ง ขอให้ประชาชนดูแลรักษาสุขภาพเนื่องจากสภาวะอากาศที่เปลี่ยนแปลงไว้ด้วย

**ภาคเหนือ**

อากาศเย็นในตอนเช้า และอุณหภูมิจะลดลงเล็กน้อย โดยมีฝนเล็กน้อยบางแห่ง ส่วนมากทางตอนบนของภาค อุณหภูมิต่ำสุด 18-22 องศาเซลเซียส อุณหภูมิสูงสุด 30-34 องศาเซลเซียส บริเวณยอดดอยอากาศหนาวถึงหนาวจัด อุณหภูมิต่ำสุด 7-14 องศาเซลเซียส

**ภาคตะวันออกเฉียงเหนือ**

อากาศเย็นในตอนเช้ากับมีลมแรง และอุณหภูมิจะลดลงเล็กน้อย อุณหภูมิต่ำสุด 17-22 องศาเซลเซียส อุณหภูมิสูงสุด 32-34 องศาเซลเซียส บริเวณยอดภูอากาศเย็นถึงหนาว อุณหภูมิต่ำสุด 13-18 องศาเซลเซียส ลมตะวันออกเฉียงเหนือ ความเร็ว 10-30 กม./ชม.

**ภาคกลาง**

เมฆบางส่วน โดยมีฝนเล็กน้อยบางแห่ง อุณหภูมิต่ำสุด 22-24 องศาเซลเซียส อุณหภูมิสูงสุด 32-34 องศาเซลเซียส

**ภาคตะวันออก**

เมฆบางส่วนกับมีลมแรง โดยมีฝนเล็กน้อยบางแห่ง อุณหภูมิต่ำสุด 23-25 องศาเซลเซียส อุณหภูมิสูงสุด 32-34 องศาเซลเซียส ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้ฝั่งตะวันออก**

มีฝนฟ้าคะนอง ร้อยละ 80 ของพื้นที่ และมีฝนตกหนักถึงหนักมากบางแห่ง บริเวณจังหวัดประจวบคีรีขันธ์ ชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 23-26 องศาเซลเซียส อุณหภูมิสูงสุด 29-33 องศาเซลเซียส

ตั้งแต่จังหวัดนครศรีธรรมราชขึ้นมา ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ตั้งแต่จังหวัดสงขลาลงไป ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**ภาคใต้ฝั่งตะวันตก**

มีฝนฟ้าคะนอง ร้อยละ 70 ของพื้นที่ และมีฝนตกหนักบางแห่ง บริเวณจังหวัดระนอง พังงา กระบี่ ตรัง และสตูล อุณหภูมิต่ำสุด 24-26 องศาเซลเซียส อุณหภูมิสูงสุด 31-33 องศาเซลเซียส ทะเลมีคลื่นสูงประมาณ 1 เมตร ห่างฝั่งคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

เมฆบางส่วน อุณหภูมิต่ำสุด 24-26 องศาเซลเซียส อุณหภูมิสูงสุด 33-35 องศาเซลเซียส