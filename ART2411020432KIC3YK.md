---
layout: post
code: "ART2411020432KIC3YK"
origin_url: "https://www.khaosod.co.th/entertainment/news_9486984"
image: "https://github.com/user-attachments/assets/7007f4e9-bef4-494a-bd02-b3878f08624f"
title: "คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต"
description: "คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต เผยชีวิตคู่จิกกัดกันบ้าง เป็นสีสันชีวิต รับคุยอนาคตทุกวัน มองภาพไม่ออกจะเป็นพ่อแม่แบบไหน"
category: "ENTERTAINMENT"
language: "th"
date: 2024-11-02T04:37:27.482Z
---

# คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต

[![คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต](https://www.khaosod.co.th/wpapp/uploads/2024/11/kimberry_021167-1.jpg "คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต")](https://www.khaosod.co.th/wpapp/uploads/2024/11/kimberry_021167-1.jpg)

**คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต เผยชีวิตคู่จิกกัดกันบ้าง เป็นสีสันชีวิต รับคุยอนาคตทุกวัน มองภาพไม่ออกจะเป็นพ่อแม่แบบไหน**

ดีใจไปกับสามีหนุ่ม **‘หมาก ปริญ’** ที่ได้รับการต้อนรับสุดอบอุ่นในงานแฟนมีตที่อินโดนีเซีย ทำเอาคนเป็นภรรยาอย่าง **‘คิมเบอร์ลี่ แอน โวลเทมัส’** รู้สึกภูมิใจเป็นอย่างมาก หลายคนชมสามีทั้งหล่อและเก่ง เรียกว่าแม้จะแต่งงานแล้วความฮอตไม่มีแผ่วลงเลย

![คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต](https://www.khaosod.co.th/wpapp/uploads/2024/11/kimberry_021167-6.jpg)

โดยล่าสุดวันที่ 1 พ.ย.2567 **‘คิมเบอร์ลี่’** ที่มาร่วมงานเปิดตัว **“Matrixcare AI Hairdryer”** ไดร์เป่าผมนวัตกรรมจากสวิตเซอร์แลนด์ จากแบรนด์ **Valera** ที่เซ็นทรัลเวิลด์ ได้ให้สัมภาษณ์ถึงการใช้ชีวิตคู่ร่วมกันหนึ่งปี มีจิกกัดกันบ้างตามประสาผัวเมีย เป็นสีสันชีวิต และดูแลใส่ใจกันดีมาก หลายคนอิจฉาอยากเป็นคิม งานนี้เจ้าตัวมีความขิงกลับมันแทนกันไม่ได้

**ล่าสุดพี่หมากไปแฟนมีตมาที่ต่างประเทศ?** “เขาไปที่อินโดนีเซีย ก็ดีใจมากเลยค่ะ ก็เห็นว่ามีแฟนคลับเยอะมาก เขาตื่นเต้นมากในครั้งนี้เขาก็ส่งมาบอกว่าตื่นเต้นมากเลยจำเนื้อร้องไม่ได้ว่าต้องร้องเพลงภาษาอินโดนีเซีย แต่พอเสร็จงานเขาก็ส่งมาบอกอีกที สนุกมากเลย วันหลังมาด้วยกันนะ เขาสนุกมาก เขาบอกว่าแฟนคลับต้อนรับดีมาก”

![คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต](https://www.khaosod.co.th/wpapp/uploads/2024/11/kimberry_021167-7.jpg)

ADVERTISEMENT

**เราให้กำลังใจยังไงตอนที่เขาขอกำลังใจจากเรา?** “เราก็บอกว่าเก่งอยู่แล้ว ไม่ใช่งานแรกใช่มั้ยล่ะ ก็ให้กำลังใจเขาว่าทำได้ เขาซ้อมร้องมาทั้งคืน (หัวเราะ) **(เราเป็นคนฟังด้วย?)** ใช่ ต้องร้องได้แล้วล่ะ”

**เราได้เทรนเขามั้ย?** “เทรนอะไร เทรนร้องเพลงเหรอ หายใจยังผิดเลย (หัวเราะ) ไม่ค่ะ เรารู้ว่าเขาทำได้ดีมากๆ อยู่ แล้ว”

![คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต](https://www.khaosod.co.th/wpapp/uploads/2024/11/kimberry_021167-8.jpg)

**หลายคนชมเขาต่อให้แต่งงานแล้วก็ยังหล่อเหมือนเดิม มีงานแฟนมีต?** “ต้องหล่อกว่าเดิมสิ (ยิ้ม) ดีใจค่ะ เวลาใครชม ก็ดีใจกับเขา **(ภูมิใจสามีหล่อ?)** ภูมิใจ ตอนเป็นแฟนก็ภูมิใจแล้ว แหวะ (หัวเราะ)”

**มีความขิงมั้ย หลายคนอิจฉาอยากเป็นคิมเบอร์ลี่?** “อ๋อ หรอ ก็ยากนิดนึง มันแทนกันไม่ได้ (หัวเราะ) ก็ดีใจที่คนอยากจะเป็นเราก็เห็นฟีดแบ๊กอะไรอย่างนี้ ก็ดีใจค่ะ **(เขาเลือกเราแล้วมันก็พูดยาก?)** ก็ต้องเลือกสิ (หัวเราะ) ต้องเลือกเราสิคะ มาขนาดนี้”

**การดูแลกันในวันที่แต่งงานกันแล้ว?** “คือมันก็ไม่ได้ทุกวันหรอกนะ มันก็มีจิกกัดกันบ้าง แต่มันก็เป็นสีสันของชีวิต แต่เราจะค่อนข้างใส่ใจกันมากๆ เลย ถือว่าตอนนี้มันเป็นครอบครัวของเราแล้ว มีกันอยู่แค่นี้แค่สองคน ก็อยากจะสร้างให้มันมั่นคงเพื่อที่จะได้เป็นครอบครัวที่ดีให้กับลูกที่เราจะเลี้ยงในอนาคตด้วย ก็คุยเรื่องนี้ทุกวัน เราก็มองภาพตัวเองไม่ออกนะจะเป็นพ่อแม่ในลักษณะแบบไหน รู้สึกว่าเลี้ยงลูกยากจังเลย”

![คิมเบอร์ลี่ ภูมิใจสามี คนชม ‘หมาก’ หล่อ แต่งงานแล้วยังฮอต จิกกัดกันบ้าง สีสันชีวิต](https://www.khaosod.co.th/wpapp/uploads/2024/11/kimberry_021167-9.jpg)

**ณเดชน์-ญาญ่า เขาตั้งชื่อลูกแล้ว แต่เขายังไม่แต่งงานเลย เราแต่งแล้วมีตั้งไว้บ้างมั้ย?** “เราก็บอกเขาเหมือนกันว่านี่แต่งงานปีหนึ่งยังไม่มีชื่อลูกเลยนะ (หัวเราะ) ก็มีแซวๆ ไปบ้าง เรายังไม่มีชื่อลูกเลยค่ะ แล้วก็ไม่รู้จะเรียนที่ไหนด้วย”

**ได้คิดเรื่องชื่อลูกไว้บ้างมั้ย?** “ก็คิดว่าคงจะเป็นตัว M เพราะว่าครอบครัวพี่หมากเป็นตระกูลตัว M หมดเลย แต่ว่าก็ค่อนข้างยากมากเลยค่ะ คิดๆ อยู่ ไม่รีบ ก็คงต้องง่ายๆ และอินเตอร์เนชั่นแนลได้ด้วย ออกเสียงได้ทุกคนไม่ยาก”.