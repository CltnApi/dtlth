---
layout: post
code: "ART24111108366WEYCV"
origin_url: "https://www.khaosod.co.th/entertainment/news_9499634"
image: "https://github.com/user-attachments/assets/6de750ac-d3a8-4674-8ca5-adcd3b649a9a"
title: "สวยตะโกน “อวี๋ซูซิน” เยือนไทย จัดแฟนมีตครั้งแรก แจกรอยยิ้มหวาน ทำใจละลาย"
description: "สวยแบบตะโกน! ประเทศไทยมี “อวี๋ซูซิน” แล้ว ขึ้นแท่น WeTV Global Ambassador คนล่าสุด จัดแฟนมีตติ้งครั้งแรก แจกรอยยิ้มหวาน ทำใจละลาย"
category: "ENTERTAINMENT"
language: "th"
date: 2024-11-11T08:51:37.758Z
---

# สวยตะโกน “อวี๋ซูซิน” เยือนไทย จัดแฟนมีตครั้งแรก แจกรอยยิ้มหวาน ทำใจละลาย

[![สวยตะโกน “อวี๋ซูซิน” เยือนไทย จัดแฟนมีตครั้งแรก แจกรอยยิ้มหวาน ทำใจละลาย](https://www.khaosod.co.th/wpapp/uploads/2024/11/EstherYu_111167-1.jpg "สวยตะโกน “อวี๋ซูซิน” เยือนไทย จัดแฟนมีตครั้งแรก แจกรอยยิ้มหวาน ทำใจละลาย")](https://www.khaosod.co.th/wpapp/uploads/2024/11/EstherYu_111167-1.jpg)

**สวยแบบตะโกน! ประเทศไทยมี “อวี๋ซูซิน” แล้ว ขึ้นแท่น WeTV Global Ambassador คนล่าสุด จัดแฟนมีตติ้งครั้งแรก แจกรอยยิ้มหวาน ทำใจละลาย**

ประเทศไทยมี **“อวี๋ซูซิน”** (Esther Yu) แล้ว นักแสดงสาวสุดน่ารักจากเมืองจีน **WeTV Global Ambassador** คนล่าสุด ได้มีงานแฟนมีตติ้งแรกในไทย **“WeTV Global Ambassador Esther Yu’s First Fan Meeting in Bangkok”**

![](https://www.khaosod.co.th/wpapp/uploads/2024/11/EstherYu_111167-4.jpg)

ล่าสุด วันที่ 10 พ.ย. ณ โรงภาพยนตร์ พารากอน ซีนีเพล็กซ์ ชั้น 5 สยามพารากอน **“อวี๋ซูซิน”** มาในชุดเดรสเกาะอกสีดำ-เหลือง ในลุกส์สดใส บวกเซ็กซี่เบาๆ

ก่อนสัมภาษณ์กับสื่อมวลชนได้โบกมือยิ้มทักทายแฟนคลับโดยรอบที่มานั่งต้อนรับอย่างอบอุ่น จากนั้นได้ทักทายเป็นภาษาไทยว่า “สวัสดีค่ะทุกคน ยินดีที่ได้รู้จัก ฉันรักทุกคน จุ๊บจุ๊บ”

**เคยมาที่ประเทศไทยหรือไม่?**  
“เคยมาไทยหลายครั้งแล้วค่ะ แต่นี่เป็นครั้งแรกที่เดินทางมาทำงานที่นี่ เคยไปกรุงเทพฯ เกาะสมุย ภูเก็ต ชอบที่ๆ เป็นทะเล”

ADVERTISEMENT

![สวยตะโกน “อวี๋ซูซิน” เยือนไทย จัดแฟนมีตครั้งแรก แจกรอยยิ้มหวาน ทำใจละลาย](https://www.khaosod.co.th/wpapp/uploads/2024/11/EstherYu_111167-7.jpg)

**มีที่ไหนอยากไปอีกไหม หรือมีกิจกรรมอะไรที่อยากทำอีก?**  
“ที่ๆ ไม่เคยไปและอยากไปก็คือตลาดนัดกลางคืน ไปกินสตรีทฟู๊ด ได้ข่าวมาว่ามันอร่อยมากๆ”

**ถ้าพูดถึงเมืองไทยคิดถึงอะไรบ้าง?**  
“ฉันคิดถึงอาหารไทยที่อร่อยค่ะ แล้วก็นวดไทยค่ะ”

**เล่าถึงเรื่องราวและบทบาทซีรีส์เรื่องล่าสุด?**  
“ตอนนี้ผลงานล่าสุดอยู่บนแพลตฟอร์ม WeTV หนังที่มี **“ดารารักนิรันดร์”** เป็นเด็กผู้หญิงที่น่ารักสดใส เป็นหนังที่เบาสมอง เหมาะสำหรับตอนที่กำลังทานอาหารอยู่ยิ่งทำให้รู้สึกสนุก และมีความสุขมากขึ้นค่ะ อย่าลืมติดตามผลงานเรื่องนี้ด้วยนะคะ”

![สวยตะโกน “อวี๋ซูซิน” เยือนไทย จัดแฟนมีตครั้งแรก แจกรอยยิ้มหวาน ทำใจละลาย](https://www.khaosod.co.th/wpapp/uploads/2024/11/EstherYu_111167-5.jpg)

**ตอนนี้มีเป้าหมายอะไรต่อไปในวงการบันเทิงบ้าง ปีหน้ามีแพลนอะไรที่น่าสนใจ?**  
“มีสปอยได้นิดนึง มีซีรีส์อีกไม่กี่เดือนก็จะได้ออนแอร์แล้ว เป็นเรื่องเกี่ยวกับการเล่นไอซ์สเก็ต ชาวไทยน่าจะชื่นชอบ เพราะสถานที่สวยงาม และเกี่ยวกับความรักโรแมนติก”

![สวยตะโกน “อวี๋ซูซิน” เยือนไทย จัดแฟนมีตครั้งแรก แจกรอยยิ้มหวาน ทำใจละลาย](https://www.khaosod.co.th/wpapp/uploads/2024/11/EstherYu_111167-6.jpg)

**คิดว่าจะได้กลับมาเมืองไทยเร็วๆ นี้อีกไหม?**  
“น่าจะมีโอกาสได้เจอกับแฟนชาวไทยอีกแน่นอน ในเร็วๆ นี้ด้วย อาจจะเป็นเดือนหน้าเลยก็ว่าได้ เพราะตอนนี้มีผลงานบางอย่างที่ถ่ายทำอยู่ และมีแพลนว่าจะมาถ่ายทำที่ไทย อีกหน่อยก็จะได้เจอกันบ่อยมากขึ้นนะคะ”

**ฝากเชิญแฟนชาวไทยดูผลงานบน WeTV หน่อย?**  
“เปิด WeTV จะเห็นโปสเตอร์โปรโมต อย่าลืมติดตามบนแพลตฟอร์ม WeTV นะคะ”