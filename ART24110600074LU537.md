---
layout: post
code: "ART24110600074LU537"
origin_url: "https://www.khaosod.co.th/entertainment/news_9492083"
image: "https://github.com/user-attachments/assets/772ffd83-942d-4e6d-b10c-57d528d75dd8"
title: "มดดำ พูดถึงคู่รักหน้าคมเลิกกัน หลุดชื่อ พระเอก-นางเอกดัง เจ้าตัวเข้ามาชี้แจ้งเองทันที"
description: "มดดำ พูดถึงคู่รักหน้าคมเลิกกัน หลุดชื่อ พระเอก-นางเอกดัง เจ้าตัวส่งข้อความด่วนเข้ามาชี้แจ้งเองทันที เพิ่งเจอกันยังไม่เลิก กรรชัย ให้แก้ข่าวด่วน"
category: "ENTERTAINMENT"
language: "th"
date: 2024-11-06T00:20:57.286Z
---

# มดดำ พูดถึงคู่รักหน้าคมเลิกกัน หลุดชื่อ พระเอก-นางเอกดัง เจ้าตัวเข้ามาชี้แจ้งเองทันที

[![มดดำ พูดถึงคู่รักหน้าคมเลิกกัน หลุดชื่อ พระเอก-นางเอกดัง เจ้าตัวเข้ามาชี้แจ้งเองทันที](https://www.khaosod.co.th/wpapp/uploads/2024/11/modtuipinky6116799998.jpg "มดดำ พูดถึงคู่รักหน้าคมเลิกกัน หลุดชื่อ พระเอก-นางเอกดัง เจ้าตัวเข้ามาชี้แจ้งเองทันที")](https://www.khaosod.co.th/wpapp/uploads/2024/11/modtuipinky6116799998.jpg)

มดดำ พูดถึงคู่รักหน้าคมเลิกกัน หลุดชื่อ พระเอก-นางเอกดัง เจ้าตัวส่งข้อความด่วนเข้ามาชี้แจ้งเองทันที เพิ่งเจอกันยังไม่เลิก กรรชัย ให้แก้ข่าวด่วน

จากกรณีมีกระแสคู่รักเลิกกัน โดย มดดำ คชาภา อ่านข่าวคู่รักหน้าคมเลิกกัน พร้อมทั้งหลุดเปิดชื่อชัดๆในรายการข่าวใส่ไข่ เมื่อ หนุ่ม กรรชัย ถามว่าใคร มดดำ ตอบว่า “พี่ตุ้ย กับ พิ้งกี้ ”

กรรชัย ถามอีกว่า _“ตุ้ย ธีรภัทร์ เหรอ ใช่เหรอ คุณก็เปิดซะอย่างนั้นเลย คุณก็สาระฯ นะ ไปเปิดซะ”_ มดดำ บอกว่า “ก็เขาไม่เคยเปิดตัว” ก่อน มดดำ จะหัวเราะอ่านข้อความในมือถือ พร้อมทั้งบอกว่า _“ระหว่างที่เราจัดรายการอยู่ มีคนส่งมาบอกว่ายังไม่เลิก ”_

[![](https://www.khaosod.co.th/wpapp/uploads/2024/11/modtuipinky611671.jpg)](https://www.khaosod.co.th/wpapp/uploads/2024/11/modtuipinky611671.jpg)

กรรชัย : คู่เขาหรือเปล่า  
มดดำ : เขาบอกยังไม่เลิก  
กรรชัย : แล้วคุณไปพูดก่อนเห็นมั้ย คุณพูดแบบนี้อาหารหมาต้องเข้า

ADVERTISEMENT

_มดดำ : เขาบอกยังไม่เลิก เพิ่งเจอกันค่ะ_  
กรรชัย : คุณเป็นอย่างนี้ชอบไปพูดอะไรเรื่อยเปื่อย  
มดดำ : ไม่ต้องกลัวเป็นหมาหรอก หมาได้เป็นแน่ๆ ข่าวเขียนถึงคนนี้แหละ แต่เขายืนยันมาว่าไม่เลิก

กรรชัย : เขายืนยันมาเองเลยนะ ว่าไม่ได้เลิก  
มดดำ : เออ  
กรรชัย : คุณแก้ข่าวให้เขาเลย คุณเอ่ยชื่อ ตุ้ย ธีรภัทร์ กับ พิ้งกี้ บอกไปเลยว่ายังไม่เลิก  
_มดดำ : เออ ยังไม่เลิกจบ_