---
layout: post
code: "ART2411061517DW8U41"
origin_url: "https://www.khaosod.co.th/special-stories/news_9493727"
image: "https://github.com/user-attachments/assets/2fb03e48-b991-410c-bf37-efced832cbd3"
title: "น้องอยากมาหาความรู้เพิ่มเติม! นักเรียนวิ่งกระเจิง จู่ๆ วัวบุกห้อง ขณะกำลังเรียนหนังสือ"
description: "น้องอยากมาหาความรู้เพิ่มเติม! นักเรียนวิ่งกระเจิง จู่ๆ..."
category: "SPECIAL_STORIES"
language: "th"
date: 2024-11-06T15:27:43.885Z
---

# น้องอยากมาหาความรู้เพิ่มเติม! นักเรียนวิ่งกระเจิง จู่ๆ วัวบุกห้อง ขณะกำลังเรียนหนังสือ

[![น้องอยากมาหาความรู้เพิ่มเติม! นักเรียนวิ่งกระเจิง จู่ๆ วัวบุกห้อง ขณะกำลังเรียนหนังสือ](https://www.khaosod.co.th/wpapp/uploads/2024/11/cow.jpg "น้องอยากมาหาความรู้เพิ่มเติม! นักเรียนวิ่งกระเจิง จู่ๆ วัวบุกห้อง ขณะกำลังเรียนหนังสือ")](https://www.khaosod.co.th/wpapp/uploads/2024/11/cow.jpg)

**น้องอยากมาหาความรู้เพิ่มเติม! นักเรียนวิ่งกระเจิง จู่ๆ วัวบุกห้อง ขณะกำลังเรียนหนังสือ ก่อนจะวิ่งกลับออกไปเอง**

วันที่ 6 พ.ย.67 สมาชิก **[TikTok @billiebebenz](https://www.tiktok.com/@billiebebenz/video/7434095258624937224)** ซึ่งเป็นคุณครู ได้โพสต์คลิปสุดตื่นเต้นและแตกตื่นไปพร้อมๆ กัน หลังมีวัวตัวหนึ่งหลุดเข้ามาในห้องเรียน ขณะกำลังสอนหนังสือ โดยระบุว่า **“แต่ละมื้อแต่ละวันอะ “เหตุการณ์ไม่คาดฝัน ขณะทำการเรียนการสอน”**

โดยในคลิปขณะที่ครูคนดังกล่าวกำลังทำการเรียนการสอนนักเรียนอยู่ แต่แล้วจู่ๆ ก็มีวัวตัวหนึ่ง หลุดเข้ามาในห้องเรียน สร้างความแตกตื่นให้กับนักเรียนที่กำลังเรียนหนังสือเป็นอย่างมาก

โดยวัวตัวดังกล่าววิ่งเข้ามากลางห้อง ทำให้นักเรียนพากันวิ่งหนีกระเจิงออกจากห้อง โดยมีชายคนหนึ่งไม่ทราบว่าเป็นเจ้าของวัวหรือไม่ กำลังพยายามต้อนวัวอยู่ เมื่อนักเรียนออกจากห้องหมดแล้ว แต่วัวตัวนี้ยังคงวนเวียนอยู่ในห้อง ก่อนจะวิ่งออกไปเอง โดยไม่มีใครได้รับอันตราย

สำหรับวัวตัวดังกล่าวไม่ทราบว่าหลุดมาจากไหน แต่อาจจะวิ่งมาจากพื้นที่กินหญ้าหรือคอกใกล้โรงเรียน แต่ก็วิ่งกลับออกไปเอง ขณะที่ชาวเน็ตเข้ามาแสดงความคิดเห็นจำนวนมาก



