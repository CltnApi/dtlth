---
layout: post
code: "ART24112004114GR2TI"
origin_url: "https://www.khaosod.co.th/breaking-news/news_9513311"
image: "https://github.com/user-attachments/assets/686da90b-de4c-4e4e-8402-de43902e988b"
title: "ด่วน! กองสลาก ประกาศเลื่อนออกหวย 2 งวดซ้อน คนจะรวยคนซื้อลอตเตอรี่ ห้ามพลาด"
description: "ด่วน! กองสลาก ประกาศเลื่อนออกหวย 2 งวดซ้อน คนจะรวยคนซื้อลอตเตอรี่ ห้ามพลาด"
category: "HOT_NEWS"
language: "th"
date: 2024-11-20T04:16:30.185Z
---

# ด่วน! กองสลาก ประกาศเลื่อนออกหวย 2 งวดซ้อน คนจะรวยคนซื้อลอตเตอรี่ ห้ามพลาด

[![ด่วน! กองสลาก ประกาศเลื่อนออกหวย 2 งวดซ้อน คนจะรวยคนซื้อลอตเตอรี่ ห้ามพลาด](https://www.khaosod.co.th/wpapp/uploads/2024/11/gslh.jpg "ด่วน! กองสลาก ประกาศเลื่อนออกหวย 2 งวดซ้อน คนจะรวยคนซื้อลอตเตอรี่ ห้ามพลาด")](https://www.khaosod.co.th/wpapp/uploads/2024/11/gslh.jpg)

**ด่วน! กองสลาก ประกาศเลื่อนออกหวย 2 งวดซ้อน คนจะรวยคนซื้อลอตเตอรี่ ห้ามพลาด**

วันที่ 20 พ.ย.2567 ตามที่มีข้อมูลประกาศเรื่องเลื่อนออกสลากกินแบ่งรัฐบาล งวดวันที่ 30 ธ.ค. 2567 เป็นวันที่ 2 ม.ค. 2568 ทาง**ศูนย์ต่อต้านข่าวปลอม** ได้ตรวจสอบข้อเท็จจริงกับสำนักงานสลากกินแบ่งรัฐบาล กระทรวงการคลัง พบว่าข้อมูลดังกล่าวนั้น เป็นข้อมูลจริง

**สำนักงานสลากกินแบ่งรัฐบาล**ประกาศแจ้ง ปรับเปลี่ยนวันออกรางวัล จากงวดวันที่ 30 ธ.ค. 2567 เปลี่ยนไปเป็นวันที่ 2 ม.ค. 2568 เนื่องจากในช่วงดังกล่าวตรงกับเทศกาลปีใหม่ จึงมีการขยับวันออกรางวัลให้เกิดความเหมาะสมมากขึ้น ส่งผลให้การจำหน่ายสลากงวดดังกล่าวจะมีเวลาซื้อขายมากถึง 17 วัน

นอกจากนี้ ในการออกรางวัลงวดกลางเดือนม.ค. 2568 ยังได้กำหนดให้ออกรางวัลเป็นวันที่ 17 ม.ค.2568 ซึ่งไม่ได้ออกเหมือนปกติ ในวันที่ 16 ของทุกเดือน เนื่องจากในวันที่ 16 มกราคม ตรงกับวันครู

ทั้งนี้ เพื่อให้ประชาชนได้รับข้อมูลข่าวสารจากสำนักงานสลากกินแบ่งรัฐบาล กระทรวงการคลัง สามารถติดตามได้ที่เว็บไซต์ www.glo.or.th หรือโทร. 02 5289999