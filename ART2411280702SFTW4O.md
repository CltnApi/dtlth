---
layout: post
code: "ART2411280702SFTW4O"
origin_url: "https://www.matichon.co.th/politics/news_4924743"
image: "https://github.com/user-attachments/assets/f64c4c1e-6f60-4614-9edb-fad54aa2699c"
title: "นิพิฏฐ์ รับเสียดาย ปชป. ในวันที่ฝ่ายค้าน ค้านไม่จริง แนะ 2 วิธีสลายทิ้ง พรรคประชาชน"
description: "นิพิฏฐ์ แนะเอาตัวให้รอด 2 พรรคล็อก แบ่งประโยชน์ ปชน.ก็ค้านไม่จริง ปชป.ก็รอวันล่ม"
category: "POLITICS"
language: "th"
date: 2024-11-28T07:15:15.364Z
---

# นิพิฏฐ์ รับเสียดาย ปชป. ในวันที่ฝ่ายค้าน ค้านไม่จริง แนะ 2 วิธีสลายทิ้ง พรรคประชาชน

[![](https://www.matichon.co.th/wp-content/uploads/2024/11/454955.jpg "454955")](https://www.matichon.co.th/wp-content/uploads/2024/11/454955.jpg)

var x=0;self.innerHeight?x=self.innerWidth:document.documentElement&&document.documentElement.clientHeight?x=document.documentElement.clientWidth:document.body&&(x=document.body.clientWidth),x<=768&&jQuery(".td-post-content").find(".td-post-featured-image, .wpb\_video\_wrapper").insertAfter(".ud-post-category-title");

**นิพิฏฐ์ รับเสียดาย ปชป. รอล่มสลาย** **ในวันที่ 2 พรรคล็อก แบ่งประโยชน์การเมือง ขณะที่** **ฝ่ายค้าน ก็ค้านไม่จริง แนะ 2 วิธีสลายทิ้ง พรรคประชาชน**

เมื่อวันที่ 28 พฤศจิกายน 2567 **นายนิพิฏฐ์ อินทรสมบัติ** อดีตรัฐมนตรีว่าการกระทรวงวัฒนกรรม อดีตส.ส.พัทลุงหลายสมัย ได้โพสต์ข้อเขียนเรื่อง **“การเมืองที่ถูกล็อคด้วยพรรคการเมือง 2 พรรค”** ผ่านเฟซบุ๊กว่า

นานๆผมจะวิจารณ์การเมืองสักครั้ง 2-3 วันนี้ ผมมีโอกาสคุยกับอดีตหัวหน้าพรรคและเลขาธิการพรรคใหญ่ในอดีต 2 ท่าน

นานๆ เจอกันจะกินกาแฟคุยกันเรื่องฝนตกแดดออกก็ใช่ที่ เลยได้แวะเข้าประเด็นการเมือง

จากประสบการณ์ของพวกเรา เห็นตรงกันว่า ขณะนี้ประเทศถูกล็อคด้วยพรรคการเมือง 2 พรรค ที่กำลังแลกเปลี่ยนผลประโยชน์กัน ซึ่งถ้าเป็นอย่างนี้ก็ค่อนข้างอันตราย พรรคฝ่ายค้าน เช่น พรรคประชาชน ก็ดูเหมือนค้านไม่จริง มีวาระซ่อนเร้นอยู่ และไม่ลดราวาศอกในประเด็นบางเรื่อง

ทุกคนเสียดายพรรคประชาธิปัตย์ คิดว่า หากมีฝ่ายค้านที่เข้มแข็งเหมือนพรรคประชาธิปัตย์ในอดีต ก็คงคลายล็อคทางการเมืองได้ แต่พรรคประชาธิปัตย์ก็รอวันล่มสลาย

หลายคนอยากช่วยพรรคประชาชนให้เป็นฝ่ายค้านที่เข้มแข็ง แต่พรรคนี้ก็ช่างขยันสร้างศัตรูไม่แสวงหามิตร

ในวงสนทนามีผู้ถามขึ้นว่า การสลายพรรคประชาชน จะทำอย่างไร ทุกคนมองมาที่ผมเพื่ออยากให้ผมแสดงความเห็น ผมตอบว่า พรรคใหญ่แบ่งพื้นที่กันสู้ และ แก้รัฐธรรมนูญโดยยกเลิกส.ส.บัญชีรายชื่อ หากนักการเมืองคิดและทำ 2 อย่างนี้ นั่นคือการยุบพรรคประชาชนไปโดยปริยาย

ความจริงพรรคการแบบพรรคประชาชน จะรุ่งหรือร่วง ให้ไปอ่านความเห็นของคุณเสกสรรค์ ประเสริฐกุล ที่ท่านเคยแสดงปาฐกถาไว้

กินกาแฟคุยกันพอหอมปากหอมคอ ก่อนแยกย้ายกัน ทุกคนมองตากันแล้วสรุปตรงกันว่าสถานการณ์ประเทศวันนี้ นี้มีอย่างเดียวคือ “เอาตัวให้รอด”

[![QR Code](https://www.matichon.co.th/wp-content/uploads/2023/07/wob1371z.jpg)](https://lin.ee/ht0nDxX)

เกาะติดทุกสถานการณ์จาก Line@matichon ได้ที่นี่

[![Line Image](https://www.matichon.co.th/wp-content/uploads/2023/07/th.png)](https://lin.ee/ht0nDxX)