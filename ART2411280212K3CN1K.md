---
layout: post
code: "ART2411280212K3CN1K"
origin_url: "https://www.khaosod.co.th/breaking-news/news_9524538"
image: "https://github.com/user-attachments/assets/a58b3499-2a86-45cd-a149-0fbb84def47d"
title: "พบศพสาว อินฟลูฯ คนดังวัย29 ในบ้านพัก แฟนเผยก่อนเกิดเหตุไลฟ์อยู่"
description: "สลด พบศพสาว อินฟลูฯ คนดังวัย 29 ปี ในบ้านพักหมู่บ้านหรู แฟนหนุ่มเผยก่อนเกิดเหตุไลฟ์สดให้ FC ที่จ่ายเงินให้ดู ตำรวจเร่งตรวจสอบที่เกิดเหตุ"
category: "HOT_NEWS"
language: "th"
date: 2024-11-28T02:36:55.594Z
---

# พบศพสาว อินฟลูฯ คนดังวัย29 ในบ้านพัก แฟนเผยก่อนเกิดเหตุไลฟ์อยู่

[![พบศพสาว อินฟลูฯ คนดังวัย29 ในบ้านพัก แฟนเผยก่อนเกิดเหตุไลฟ์อยู่](https://www.khaosod.co.th/wpapp/uploads/2024/11/Influencer-1.jpg "พบศพสาว อินฟลูฯ คนดังวัย29 ในบ้านพัก แฟนเผยก่อนเกิดเหตุไลฟ์อยู่")](https://www.khaosod.co.th/wpapp/uploads/2024/11/Influencer-1.jpg)

**สลด พบศพสาว อินฟลูฯ คนดังวัย 29 ปี ในบ้านพักหมู่บ้านหรู แฟนหนุ่มเผยก่อนเกิดเหตุไลฟ์สดให้ FC ที่จ่ายเงินให้ดู ตำรวจเร่งตรวจสอบที่เกิดเหตุ**

วันที่ 28 พ.ย.2567 ร.ต.อ.สันปกรณ์ หนูกันต์ รองสารวัตร(สอบสวน) สน.หัวหมาก เปิดเผยว่า เมื่อเวลา 21.47 น.ของวันที่ 27 พ.ย.ที่ผ่านมา ได้รับแจ้งเหตุมีผู้ถูกยิงเสียชีวิต ภายในบ้านพักของหมู่บ้านแห่งหนึ่ง แขวงหัวหมาก เขตบางกะปิ กรุงเทพฯ

จึงรุดไปตรวจสอบพร้อม พ.ต.ท.บำเพ็ญ นามฉวี สว.สส.สน.หัวหมาก แพทย์นิติเวชโรงพยาบาลตำรวจ เจ้าหน้าที่กองพิสูจน์หลักฐาน อาสาฯมูลนิธิป่อเต็กตึ้ง และอาสาฯสยามรวมใจ

สลด พบศพสาว อินฟลูฯ คนดังวัย 29 ปี ในบ้านพัก แฟนหนุ่มเผยก่อนเกิดเหตุไลฟ์สดให้ FC ที่จ่ายเงินให้ดู ตำรวจเร่งตรวจสอบที่เกิดเหตุ

ที่เกิดเหตุเป็นบ้านเดี่ยว 2 ชั้น มีรั้วรอบขอบชิด ในห้องนอนชั้น 2 พบร่างผู้เสียชีวิตชื่อ น.ส.ดาลี้ (ขอสงวนนามสกุล) อายุ 29 ปี สัญชาติลาว สภาพศพนอนหงายจมกองเลือดอยู่ข้างเตียง ในชุดเดรสสีขาว มีบาดแผลถูกยิงเข้าที่ศีรษะด้านขวาทะลุซ้าย 1 นัด ข้างตัวพบอาวุธปืนแบบแม็กกาซีนขนาด 9 มม. และปลอกกระสุน 1 นัด จึงเก็บไว้เป็นหลักฐาน

จากการสอบสวน นายวิศว (ขอสงวนนามสกุล) อายุ 43 ปี แฟนหนุ่ม ให้การว่า น.ส.ดาลี้ เป็นอินฟลูเอนเซอร์ชื่อดังของลาว ไลฟ์สดโชว์สรีระตัวเองในจุดต่าง ๆ จะได้เงินจากคนที่เข้ามาดู ซึ่งจะมีชายชาวอเมริกาคอยโอนเงินมาให้ใช้อยู่บ่อยครั้ง

[![](https://www.khaosod.co.th/wpapp/uploads/2024/11/28-ดับ1.jpg)](https://www.khaosod.co.th/wpapp/uploads/2024/11/28-ดับ1.jpg)

นายวิศว กล่าวต่อว่า ก่อนเกิดเหตุแฟนกำลังไลฟ์สดให้ชายชาวอเมริกาดู ส่วนตนกำลังอาบน้ำอยู่ชั้นล่าง ได้ยินเสียงปืนดัง 1 นัด และเสียงของหล่นลงพื้น ออกมาจากห้องแฟนสาว จึงขึ้นไปดูพบแฟนนอนจมกองเลือดอยู่ที่พื้น จึงรีบโทรแจ้งเจ้าหน้าที่ตำรวจ

เบื้องต้นทางเจ้าหน้าที่ตำรวจจะตรวจสอบภาพจากกล้องวงจรปิดภายในบ้าน และสอบสวนนายวิศวอย่างละเอียด ก่อนมอบศพให้อาสาฯมูลนิธิป่อเต็กตึ้งนำส่งนิติเวชโรงพยาบาลตำรวจเพื่อผ่าพิสูจน์อย่างละเอียดต่อไป

[![](https://www.khaosod.co.th/wpapp/uploads/2024/11/28-ดับ3.jpg)](https://www.khaosod.co.th/wpapp/uploads/2024/11/28-ดับ3.jpg)