---
layout: post
code: "ART2411290627T8Z4XX"
origin_url: "https://www.khaosod.co.th/sports/news_9527043"
image: "https://github.com/user-attachments/assets/c48b9644-92b6-45cb-b7a5-f4a54f1fe78e"
title: "รอชูเสื้อ! บอย ฉัตรชัย จ่อย้ายซบ บุรีรัมย์ คัมแบ็กไทยลีก ในเลกสอง"
description: "บอย ฉัตรชัย บุตรพรม ผู้รักษาประตูดีกรีทีมชาติไทย ที่แยกทางกับ บีจี เตรียมย้ายร่วมทีม บุรีรัมย์ ยูไนเต็ด จ่าฝูงไทยลีก ในช่วงเลกสองของฤดูกาล 2024/25"
category: "SPORTS"
language: "th"
date: 2024-11-29T06:47:03.287Z
---

# รอชูเสื้อ! บอย ฉัตรชัย จ่อย้ายซบ บุรีรัมย์ คัมแบ็กไทยลีก ในเลกสอง

[![รอชูเสื้อ! บอย ฉัตรชัย จ่อย้ายซบ บุรีรัมย์ คัมแบ็กไทยลีก ในเลกสอง](https://www.khaosod.co.th/wpapp/uploads/2024/11/ouu.jpg "รอชูเสื้อ! บอย ฉัตรชัย จ่อย้ายซบ บุรีรัมย์ คัมแบ็กไทยลีก ในเลกสอง")](https://www.khaosod.co.th/wpapp/uploads/2024/11/ouu.jpg)

**บอย ฉัตรชัย** นายด่านวัย 37 ปี แยกทางกับ บีจี ปทุม ยูไนเต็ด ต้นสังกัดเดิม และ พีที ประจวบ เอฟซี ในสัญญายืมตัว เมื่อเดือนตุลาคม ที่ผ่านมา หลังจากทั้งสามฝ่ายมีข้อตกลงร่วมกัน ทำให้ ฉัตรชัย บุตรพรม กลายเป็นนักเตะฟรีเอเยนต์ทันที และไม่ได้ลงเล่นในศึกไทยลีก ฤดูกาล 2024-25 ในช่วงที่ผ่านมา

ล่าสุดรายงานข่าวระบุว่า **บอย ฉัตรชัย บุตรพรม** เตรียมย้ายไปเป็นสมาชิกใหม่ของ “ปราสาทสายฟ้า” บุรีรัมย์ ยูไนเต็ด ในช่วงเลกสองของซีซั่น 2024/25 สอดคล้องกับล่าสุดจากการที่ บอย ฉัตรชัย ไปโผล่อยู่ที่ยิมฝึกซ้อมของบุรีรัมย์ หลังจาก “อุ้ม” ธีราทร บุญมาทัน กัปตันทีมบุรีรัมย์ ที่ถ่ายภาพลงอินสตาแกรมสตอรีส่วนตัวชื่อ @theerathon\_3 ทำให้แฟนบอลบางคนคาดเดาว่าเป้นปได้สูงที่ข่าวนี้จะเป็นจริง

สำหรับ **บอย ฉัตรชัย บุตรพรม** ผ่านการค้าแข้งอย่างโชกโชนทั้งโอสถสภา, สิงห์ เชียงราย ยูไนเต็ด, บีจี ปทุม ยูไนเต็ด และ พีที ประจวบ เอฟซี รวมถึงประสบความสำเร็จคว้าทุกแชมป์ในประเทศไทยมาแล้วมากมาย