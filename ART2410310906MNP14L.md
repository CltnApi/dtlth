---
layout: post
code: "ART2410310906MNP14L"
origin_url: "https://www.khaosod.co.th/https://www.khaosod.co.th/lifestyle/news_9472427"
image: "https://github.com/user-attachments/assets/c41601e4-596d-420b-bdec-a9ec811e5853"
title: "จานเด็ด 77 จังหวัด - นายโจ้ก๋วยเตี๋ยวน้ำแดง"
description: " เมื่อพูดถึงเมืองเพชรบุรี หนึ่งในเมนูเด็ดที่ต้องมาทานคือ “ก๋วยเตี๋ยวน้ำแดง” ที่มีเอกลักษณ์เฉพาะตัว นพกร ปานพวงแก้ว ผู้สื่อข่าว ข่าวสด พาไปที่ร้านนายโจ้"
category: "LIFESTYLE"
language: "en"
date: 2024-11-01T11:11:09.320Z
---

# จานเด็ด 77 จังหวัด - นายโจ้ก๋วยเตี๋ยวน้ำแดง

[![จานเด็ด 77 จังหวัด - นายโจ้ก๋วยเตี๋ยวน้ำแดง](https://www.khaosod.co.th/wpapp/uploads/2024/10/POK-JJ.jpg "จานเด็ด 77 จังหวัด - นายโจ้ก๋วยเตี๋ยวน้ำแดง")](https://www.khaosod.co.th/wpapp/uploads/2024/10/POK-JJ.jpg)

เมื่อพูดถึงเมืองเพชรบุรี หนึ่งในเมนูเด็ดที่ต้องมาทานคือ **“ก๋วยเตี๋ยวน้ำแดง”** ที่มีเอกลักษณ์เฉพาะตัว

**นพกร ปานพวงแก้ว** ผู้สื่อข่าว ข่าวสด พาไปที่ร้านนายโจ้ก๋วยเตี๋ยวน้ำแดง ที่บริเวณริมถนนโพธิ์การ้อง (หน้าวัดกำแพงแลง) ต.ท่าราบ อ.เมือง จ.เพชรบุรี

**นายปราโมทย์ ชูธรรม** หรือ **คุณโจ้** อายุ 45 ปี เจ้าของร้านเปิดเผยว่า ตนทำงานเป็นลูกจ้างอยู่ที่ร้านก๋วยเตี๋ยวแห่งหนึ่งในเมืองเพชรบุรี มาตั้งแต่อายุ 15 ปี นายจ้างให้ช่วยเสิร์ฟก๋วยเตี๋ยวและไปซื้อวัตถุดิบในตลาดสดเพชรบุรี เพื่อนำมาทำน้ำซุปก๋วยเตี๋ยว ตนจึงจำวัตถุดิบแต่ละอย่างได้ ประกอบกับเคยเห็นนายจ้างทำขั้นตอนการปรุงน้ำซุป จึงอาศัยครูพักลักจำสูตรได้เป็นอย่างดี

เมื่อถึงจุดอิ่มตัว ประกอบกับอยากมีธุรกิจเป็นของตัวเอง จึงขอลาออกและนำความรู้ประสบการณ์มาเช่าอาคารพาณิชย์เปิดเป็นร้านก๋วยเตี๋ยวอยู่ที่บริเวณดังกล่าว

_**จุดเด่นของร้านอยู่ที่น้ำซุปเข้มข้น หอมหวานกลมกล่อมด้วยนํ้าตาลโตนด เผ็ดร้อนของพริกกะเหรี่ยง หมูหมักนุ่มละมุนลิ้น หมูตุ๋นนุ่มหวาน หอมเครื่องยาจีน เมื่อทานคู่กับนํ้าจิ้มซอสพริก ที่เอาพริกกะเหรี่ยงปั่นผสมกับน้ำตาลโตนดเคี่ยว จะได้ความอร่อยที่ลงตัว**_

ก๋วยเตี๋ยวจะมีทั้งเส้นเล็ก เส้นใหญ่ หมี่ บะหมี่ มาม่า เกาเหลาสด เปื่อย ลูกชิ้น เอ็น และลวกจิ้ม จำหน่ายราคา 40-60 บาท

**เปิดบริการทุกวันเวลา 09.00-15.00 น. โทร.09-7032-7657**