---
layout: post
code: "ART2411200522DOVJ0Y"
origin_url: "https://www.khaosod.co.th/entertainment/news_9513447"
image: "https://github.com/user-attachments/assets/a569b729-9fe6-494f-855b-f08dc7bad2d2"
title: "ย้อนคำทำนาย หมอดูดัง ผ่าดวงให้ 'เชน ธนา' 7 ปีที่แล้ว แม่นจนขนลุก"
description: "ขนลุก! หมอดูดัง ฟันธงดวง 'เชน ธนา' 7 ปีที่แล้ว เป็นเศรษฐีดวงแปลก ต้องระวังการบริหาร...เงาคล้ายราหู แม่นวันนี้เกิดขึ้นจริง"
category: "ENTERTAINMENT"
language: "th"
date: 2024-11-20T05:27:27.169Z
---

# ย้อนคำทำนาย หมอดูดัง ผ่าดวงให้ 'เชน ธนา' 7 ปีที่แล้ว แม่นจนขนลุก

[![ย้อนคำทำนาย หมอดูดัง ผ่าดวงให้ 'เชน ธนา' 7 ปีที่แล้ว แม่นจนขนลุก](https://www.khaosod.co.th/wpapp/uploads/2024/11/chain-thana201167-8.jpg "ย้อนคำทำนาย หมอดูดัง ผ่าดวงให้ 'เชน ธนา' 7 ปีที่แล้ว แม่นจนขนลุก")](https://www.khaosod.co.th/wpapp/uploads/2024/11/chain-thana201167-8.jpg)

**ขนลุก! หมอดูดังฟันธงดวง ‘เชน ธนา’ 7 ปีที่แล้ว เป็นเศรษฐีดวงแปลก ต้องระวังการบริหาร…เงาคล้ายราหู แม่นวันนี้เกิดขึ้นจริง**

ยังคงเป็นประเด็นที่หลายคนจับตามอง สำหรับเรื่องราวของธุรกิจอาหารเสริมที่มี **“เชน ธนา”** นักร้องหนุ่ม นั่งแท่นผู้บริหาร ถูกกลุ่มคู่กรณีเอาผิดในข้อหาฉ้อโกง 79 ล้านบาท

ก่อนที่ เชน ธนา ได้เดินทางมาเข้าพบพนักงานสอบสวนตามหมายเรียก พร้อมชี้แจงความบริสุทธิ์ของตัวเองกับสื่อทั้งน้ำตาว่า ตอนนี้เป็นการรับทราบข้อกล่าวหาในขั้นตอนของแพ่ง แต่ยังไม่สามารถลงลึกในรายละเอียดได้

เชน ธนา

อย่างไรก็ดีในโลกออนไลน์ฯ เหล่านักสืบโซเชียลฯ ต่างก็ทำงานกันอย่างหนัก พร้อมได้มีการแชร์คลิปเก่าของรายการ **“ทอล์คทะลุดาว”** ที่ **“หมอลักษณ์ เรขนานิเทศ”** เคยผ่าดวงของ **‘เชน ธนา’** เอาไว้ เมื่อ 7 ปีที่เเล้ว ซึ่งได้พูดถึงดวงการทำธุรกิจเอาไว้ในช่วงท้าย บอกเลยว่าแม่นขนลุก

โดยระบุว่า **“ดวงเชนเป็นดวงแปลกที่จะมีเงินเยอะ แต่มันไม่ได้มีโครงสร้างของธุรกิจที่ชัดเจน**

ADVERTISEMENT

มันเป็นธุรกิจแบบเป็นเงา เพราะมันเป็นราหู อธิบายไม่ถูกว่าคืออะไร แต่เชนน่าจะรู้ดีกว่าอาจารย์

มันไม่ใช่โปรดักส์ที่เป็นชิ้น แต่เป็นโปรดักส์ที่เป็นกระแสวูบหายเหมือนเงาราหู เพราะฉะนั้นเป็นเรื่องที่เชนต้องคิดว่าจะต้องบริหารอย่างไร

**เรื่องคนทำงาน : ดวงของเชนก็ไม่ได้เป็นดวงที่มีกำลังเป็นแม่ทัพใหญ่ มีแค่เพียงความคิดที่กว้างไกล มองเห็นในระยะยาว ต้องหาคนมาทำงานในหน้าที่แม่ทัพที่ไว้ใจให้ออกไปลุยงาน และเชนต้องจัดสรรคนพวกนี้”**