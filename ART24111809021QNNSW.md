---
layout: post
code: "ART24111809021QNNSW"
origin_url: "https://www.khaosod.co.th/breaking-news/news_9510810"
image: "https://github.com/user-attachments/assets/2784bb24-57ae-47f8-89a0-586882049bf5"
title: "เชน ธนา เปิดใจร่ำไห้ ลั่นยังขอสู้ใช้หนี้ ยืนยันไม่ได้ฉ้อโกง แต่เป็นลูกหนี้ที่ดี"
description: "เชน ธนา เปิดใจร่ำไห้ ลั่นยังขอสู้ใช้หนี้ ยืนยันไม่ได้ฉ้อโกง แต่เป็นลูกหนี้ที่ดี เผยทุกบริษัทมีหนี้หลายสิบล้าน เราใช้หนี้หมดแล้ว 100 กว่าล้าน"
category: "HOT_NEWS"
language: "th"
date: 2024-11-18T09:12:02.647Z
---

# เชน ธนา เปิดใจร่ำไห้ ลั่นยังขอสู้ใช้หนี้ ยืนยันไม่ได้ฉ้อโกง แต่เป็นลูกหนี้ที่ดี

[![เชน ธนา เปิดใจร่ำไห้ ลั่นยังขอสู้ใช้หนี้ ยืนยันไม่ได้ฉ้อโกง แต่เป็นลูกหนี้ที่ดี](https://www.khaosod.co.th/wpapp/uploads/2024/11/chaintan5523-18.jpg "เชน ธนา เปิดใจร่ำไห้ ลั่นยังขอสู้ใช้หนี้ ยืนยันไม่ได้ฉ้อโกง แต่เป็นลูกหนี้ที่ดี")](https://www.khaosod.co.th/wpapp/uploads/2024/11/chaintan5523-18.jpg)

**เชน ธนา เปิดใจร่ำไห้ ลั่นยังขอสู้ใช้หนี้ ยืนยันไม่ได้ฉ้อโกง แต่เป็นลูกหนี้ที่ดี เผยทุกบริษัทมีหนี้หลายสิบล้าน เราใช้หนี้หมดแล้ว 100 กว่าล้าน**

จากกรณี เชน ธนา อดีตศิลปินบอยแบนด์ดัง และเจ้าของธุรกิจตดัง และ เจมส์ กาลย์กัลยา ภรรยา เจ้าของแบรนด์ผลิตภัณฑ์ ถูกกล่าวหาว่าเบี้ยวค่าสินค้า 79 ล้านบาท โดยตำรวจออกหมายเรียกครั้งที่ 2 ให้เข้ามาพบในวันที่ 18 พ.ย. ตามที่เคยเสนอข่าวไปแล้วนั้น

สำหรับความคืบหน้า เมื่อเวลา 13.30 น. วันที่ 18 พ.ย.67 ที่กองบังคับการปราบปราม เชน ธนา อดีตศิลปินบอยแบนด์ดัง และเจ้าของธุรกิจตดัง และ เจมส์ กาลย์กัลยา ภรรยา พร้อมทนายความ นำหลักฐานเข้าพบพนักงานสอบสวน ตามหมายเรียก เพื่อชี้แจงความจริง

[![](https://www.khaosod.co.th/wpapp/uploads/2024/11/chaintan5523-13.jpg)](https://www.khaosod.co.th/wpapp/uploads/2024/11/chaintan5523-13.jpg)

เชน ธนา เปิดใจทั้งน้ำตาว่า ตนใช้หนี้มาตลอด พยายามสู้ ถ้ามีโอกาสได้สู้ ถ้าในศาลแพ่งบอกให้จ่าย เราก็จะหาเงินมาใช้หนี้ ซึ่งตอนนี้ในขั้นตอนของศาลแพ่ง ถ้าอุทธรณ์แล้วไม่ได้ ก็ต้องจ่าย 75 ล้านรวมดอกเบี้ย โดยยังไม่ได้คุยในรายละเอียด แต่วันนี้ยอมรับว่าเครียดมาก

“ที่ผ่านมาทำธุรกิจ เป็นเรื่องของสัญญาซื้อขาย แต่ไม่น่าเอาเรื่องส่วนตัวมากดดัน มองว่ามีหลักฐานที่แน่นพอเกี่ยวกับสัญญาซื้อขาย ยืนยันไม่ใช่ฉ้อโกง เพราะมั่นใจว่าเป็นลูกหนี้ที่ดี ทั้งที่ในธุรกิจหลายตัวสร้างงาน สร้างอาชีพ

[![](https://www.khaosod.co.th/wpapp/uploads/2024/11/chaintan5523-4.jpg)](https://www.khaosod.co.th/wpapp/uploads/2024/11/chaintan5523-4.jpg)

เชน ธนา กล่าวว่า ตอนนี้เป็นการรับทราบข้อกล่าวหาในขั้นตอนของแพ่ง แต่ยังไม่สามารถลงลึกในรายละเอียด วันนี้ก็ยังไมได้นอนเลย ขอบคุณที่ทุกคนให้โอกาสชี้แจง มีข้อมูลที่ผมอยากชี้แจง ที่โดนกล่าวหาว่าไปฉ้อโกง และมีพ.ร.บ.เช็ค ในส่วนของอีกคดีศาลชั้นต้นตัดสินแล้วว่ยกฟ้อง ไม่ใช่ฉ้อโกง และเรื่องพ.ร.บ.เช็ค กำลังต่อสู้อยู่

[![](https://www.khaosod.co.th/wpapp/uploads/2024/11/chaintan5523-11.jpg)](https://www.khaosod.co.th/wpapp/uploads/2024/11/chaintan5523-11.jpg)

“ทุกบริษัทมีหนี้หลายสิบล้าน เราใช้หนี้หมดแล้ว 100 กว่าล้าน เวลาไกล่เกลี้ยหนี้ เราจะออกเอกสารกำลังทรัพย์ให้คู่ค้า ในวันนี้อยากบอกว่ายังสู้ และอยากให้อุดหนุนสินค้า กำลังใจที่ยังสู้ เพราะมีหนี้ จากนี้จะมารับข้อมูลฟ้อง ในวันที่ 26 พ.ย. เวลา 10.00 น.”