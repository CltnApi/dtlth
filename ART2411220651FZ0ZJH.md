---
layout: post
code: "ART2411220651FZ0ZJH"
origin_url: "https://www.khaosod.co.th/sports/news_9516709"
image: "https://github.com/user-attachments/assets/cd830532-a251-4080-b4ba-8acf0593c64a"
title: "Riot Games จัดใหญ่ Arcane World อัดแน่นครบทุกอย่างในจักรวาล LoL"
description: "พารากอนฮอลล์จะลุกเป็นไฟ! ด้วยความมันขั้นสุดของอีเวนต์ให..."
category: "SPORTS"
language: "th"
date: 2024-11-22T07:02:31.414Z
---

# Riot Games จัดใหญ่ Arcane World อัดแน่นครบทุกอย่างในจักรวาล LoL

[![Riot Games จัดใหญ่ Arcane World อัดแน่นครบทุกอย่างในจักรวาล LoL](https://www.khaosod.co.th/wpapp/uploads/2024/11/par.jpg "Riot Games จัดใหญ่ Arcane World อัดแน่นครบทุกอย่างในจักรวาล LoL")](https://www.khaosod.co.th/wpapp/uploads/2024/11/par.jpg)

พารากอนฮอลล์จะลุกเป็นไฟ! ด้วยความมันขั้นสุดของอีเวนต์ใหญ่แห่งปี Arcane World ที่ Riot Games ประเทศไทยทุ่มสุดตัวจัดงานนี้เอาใจแฟนๆ Arcane ทั้ง League of Legends, Teamfight Tactics และ Wild Rift ต้อนรับ Arcane ซีซั่น 2 ปัจฉิมบทของซีรีส์ เดือดทั้ง 2 วันเต็ม ณ พารากอน ฮอลล์ ชั้น 5 สยามพารากอน วันเสาร์ที่ 30 พฤศจิกายน และวันอาทิตย์ที่ 1 ธันวาคม 2567 ลงทะเบียนเข้าร่วมงานฟรี! ได้แล้ววันนี้ทาง [http://riot.com/ArcaneWorldTH](http://riot.com/ArcaneWorldTH)



Arcane World จะเป็นเสมือนอีกโลกหนึ่งที่ทุกคนจะได้เข้าไปสัมผัสประสบการณ์ความมันของซีรีส์ Arcane ซีซั่น 2 และสามเกมยอดนิยมในจักรวาลคนรักลีกอย่าง League of Legends, Teamfight Tactics และ Wild Rift ด้วยกิจกรรมทั้งความบันเทิง ความตื่นเต้น และความทรงจำที่ยากจะลืม



กิจกรรมไฮไลต์ในงาน Arcane World มีมากมายได้แก่

การแข่งขันทัวร์นาเมนต์ชิงแชมป์ประเทศไทย จากทั้ง 3 เกมของ Riot Games ได้แก่ League of Legends: SUPER MEGA OPEN TOURNAMENT! Finals, TFT: Hexpert Tactician Open Tournament Finals และ Wild Rift: Rift Rumble Open Tournament Finals และซึ่งผู้เข้าแข่งขันที่คัดเลือกจากรอบออนไลน์จะต้องมาพิสูจน์ฝีมือเพื่อชิงตำแหน่งแชมป์ของประเทศไทยในงานนี้ พร้อมเงินรางวัลรวมทั้งสิ้น 600,000 บาท

![](https://lh7-rt.googleusercontent.com/docsz/AD_4nXcy_2aHaxuW4OohR0m0nCPHpQ22zXtFjh94EYvBmHfQWIsEQLe7b18hJPtWyUKN6XsCHSJ8IqVe0oZeaIt3YtBEy0YlxUw-CrNWKcMdGSDRLsxPzzHDsYy0JNtzeaxGnn1nSZsVj7YO6v2v0QzNNQ?key=3wyN7VveXWWDAymQ1Gfjfqpv)

กิจกรรมต่างๆ ประจำบูธ พร้อมรางวัลพิเศษจากทั้ง 3 เกม ที่จะเปิดโอกาสให้ผู้เข้าร่วมได้สนุกสนานกับกิจกรรมที่ออกแบบมาเฉพาะสำหรับแฟน ๆ อีกทั้งยังมีบูธกิจกรรม Arcane สุดพิเศษ อาทิ Vander’s Bar บาร์เสิร์ฟเมนูสุดเอ็กซ์คลูซีฟเฉพาะภายในงานนี้เท่านั้น รวมทั้ง Arcade Zone ที่มีกิจกรรมให้ร่วมสนุกแบบจัดเต็มอาทิ Mushroom Mayhem มินิเกมเห็ดโกลาหล ช่วย Teemo เก็บเห็ด, Get Punched มินิเกมต่อยมวยของ Vi ทดสอบความแข็งแกร่ง, Shooting Gallery มินิเกมยิงปืนของ Jinx ที่จะให้คุณได้พิสูจน์ความแม่น และ Paint the Playground ที่ชวนทุกคนมาขีดเขียนตามสไตล์ ทิ้งรอยจารึกภายในงาน

Firelight Hideout บูธแสดงผลงานแฟนอาร์ตจากเกม เพื่อให้แฟนๆ ได้ดื่มด่ำกับความสวยงามและศิลปะที่เกิดจากแรงบันดาลใจของเกม รวมถึงโซนถ่ายรูปสไตล์ Arcane ที่จะให้คุณเก็บความประทับใจไว้เป็นความทรงจำ



Hextech Lab พื้นที่แสดงพร็อพ อุปกรณ์ต่าง ๆ จากในซีรีส์สู่ชีวิตจริง



Cosplay Contest การประกวดคอสเพลย์จากเหล่าครีเอเตอร์ทั่วประเทศไทย ผู้เข้ารอบ Final ทุกคนจะได้รับของที่ระลึกสุดพิเศษจากงาน

ของรางวัลมากมายภายในงาน อาทิ เสื้อยืด Arcane League of Legends โค้ดสุดพิเศษจากเกมทั้ง 3 League of Legends, Teamfight Tactics และ Wild Rift



![](https://lh7-rt.googleusercontent.com/docsz/AD_4nXcCNWbWvwsMIS6AcjukUQkeclq0zJiDyIEDglZnwvO0scliGEtxoesKnwUYNbCyZBTAXotmutRRI8xKzMGMdY4BxoMvZCploPgSrPaqHUwJkXPabggVpql77i7HNE4qPAovDuS5u8WwBYSMyKJqPxQ?key=3wyN7VveXWWDAymQ1Gfjfqpv)

มินิคอนเสิร์ต จากศิลปินสุดพิเศษ ALIZ ที่จะมาสร้างสีสันผ่านบทเพลงจากในซีรีส์ Arcane

![](https://lh7-rt.googleusercontent.com/docsz/AD_4nXfCcdr2qR2BDeTHy46O5pU4pOc3D1hSYm0xRfkJU1n5f4IYGCIFIF8nrR-b1ixHHDLeVzG45oDlOVz6YfKWC4PHaJaOKbhiJJnZ9sQlajlOpCSTyt8qSLmjRt923aNjo3je8BlRQSZfmWhgIdroTg?key=3wyN7VveXWWDAymQ1Gfjfqpv)

เติมเต็มประสบการณ์ของโลกแห่ง Arcane ไปกับบาร์ The Last Drop ที่จะเสิร์ฟเมนูสุดพิเศษให้กับคุณได้ลิ้มลอง



นอกจากนี้จะได้พบกับเหล่าอินฟลูเอนเซอร์และโปรเพลเยอร์ชื่อดังตบเท้าเข้าร่วมงาน Arcane World เช่น Gssspotted, Takluz, Tanny, Mikasa, Boung, Zylnazter, CGRS, Patiizz, Iamsometimes, Jai Raw, Genghiskhanz, Frozenkiss, Fifatargrean, Basgamer, Ice Siamdream, Panda Jidarpha, FirstOne, RYM, Ezqelusia, TANX, และอื่นๆ อีกมากมาย



ที่สำคัญบรรดาอินฟลูเอนเซอร์ยังไม่ได้มากันเล่นๆ แต่จะมาแข่งขันแมตช์พิเศษใน Influencer Showmatch ในธีมการต่อสู้ระหว่างเมือง Piltover and Zaun ของเกม League of Legends Teamfight Tactics และ Wild Rift ซึ่งจะเป็นการแข่งขันจากเหล่าอินฟลูเอนเซอร์ในตำนานอีกด้วย



![](https://lh7-rt.googleusercontent.com/docsz/AD_4nXcJJMkZIUVol-0CT7NRw2sc5j9j1GRIv2cIAD70yAYCUOz86XldiXUrc1i8qBkrHn7-1N-04L4R-HMlv3gZ082XBYLJH9HM3AEiHC1fxog5s5S6WqCTZWGOLjcsk0QpP1I8_FNpF_ONnelkvcjG-3M?key=3wyN7VveXWWDAymQ1Gfjfqpv)



นี่จึงเป็นงานเดียวที่โลกของ Arcane จะเปิดกว้างให้ทุกคนได้เข้ามาสัมผัส ไม่ว่าคุณจะเป็นแฟนตัวยงของเกม League of Legends, Teamfight Tactics และ Wild Rift หรือเป็นคนที่คลั่งไคล้ซีรีส์ Arcane แบบเข้าเส้น Arcane World จะทำให้คุณสนุกและตื่นเต้นไปกับทุกรายละเอียดที่ใส่มาในงานทุกกระเบียดนิ้ว เพื่อทุกประสบการณ์และความทรงจำของทุกคน



ร่วมเป็นส่วนหนึ่งของอีเวนต์แห่งปี ที่ทุกคนจะได้ “ดูให้เต็มตา เล่นให้เต็มที่ สนุกให้เต็มอารมณ์” ที่งาน Arcane World วันเสาร์ที่ 30 พฤศจิกายน และวันอาทิตย์ที่ 1 ธันวาคม 2567 นี้ ลงทะเบียนเข้าร่วมงานฟรี! ได้แล้ววันนี้ทาง [http://riot.com/ArcaneWorldTH](http://riot.com/ArcaneWorldTH)