---
layout: post
code: "ART2411250902JCL9F3"
origin_url: "https://www.khaosod.co.th/breaking-news/news_9520486"
image: "https://github.com/user-attachments/assets/63024b8b-6802-4136-8cdc-de9283fbb683"
title: "3 ผู้ต้องหา ถีบพระปีนเสา รับสารภาพ ทำไปเพราะความรู้สึกส่วนตัว ลั่นไม่มีใครจ้าง"
description: "3 ผู้ต้องหา ถีบพระปีนเสา รับสารภาพ ทำไปเพราะความรู้สึกส่วนตัว ลั่นไม่มีใครจ้าง คนกระโดถีบเป็นอดีตนักมวย ไม่รู้ว่าถีบออกไปแรงแค่ไหน "
category: "HOT_NEWS"
language: "th"
date: 2024-11-25T09:46:14.213Z
---

# 3 ผู้ต้องหา ถีบพระปีนเสา รับสารภาพ ทำไปเพราะความรู้สึกส่วนตัว ลั่นไม่มีใครจ้าง

[![3 ผู้ต้องหา ถีบพระปีนเสา รับสารภาพ ทำไปเพราะความรู้สึกส่วนตัว ลั่นไม่มีใครจ้าง](https://www.khaosod.co.th/wpapp/uploads/2024/11/bangken2.jpg "3 ผู้ต้องหา ถีบพระปีนเสา รับสารภาพ ทำไปเพราะความรู้สึกส่วนตัว ลั่นไม่มีใครจ้าง")](https://www.khaosod.co.th/wpapp/uploads/2024/11/bangken2.jpg)

**3 ผู้ต้องหา ถีบพระปีนเสา รับสารภาพ ทำไปเพราะความรู้สึกส่วนตัว ลั่นไม่มีใครจ้าง คนกระโดถีบเป็นอดีตนักมวย ไม่รู้ว่าถีบออกไปแรงแค่ไหน**

เมื่อเวลา 12.40 น.วันที่ 25 พ.ย.67 ที่ สน.บางเขน ทนายความส่วนตัวของ นายภาณุพันธุ์ หรือแขก อายุ 45 ปี นายธนธัช หรือยุทธ อายุ 56 ปี และ นายชวลิต อายุ 53 ปี กลุ่มผู้ก่อเหตุ กระโดดถีบพระครูปลัดธีรธนัชณฤทธา เมตตฺตธมฺโม (เสาวภาคย์โชติรส) หรือที่รู้จักกันในชื่อ “พระครูปลัดธีระ” หรือ “พระปีนเสา” กลางช่องดัง จนได้รับบาดเจ็บ

โดยทนายความส่วนตัว กล่าวเพียงสั้นๆ ว่า ตนเป็นทนายความส่วนตัวของผู้ก่อเหตุ เดี๋ยวขอไปให้ปากคำกับพนักงานสอบสวนก่อน ส่วนสาเหตุที่ก่อเหตุนั้น มาจากความคิดเห็นส่วนตัว เมื่อสอบถามมีการจ้างวานมาหรือไม่ ทนายความตอบสั้น ๆ ไม่มีการจ้างวาน

เบื้องต้น พนักงานสอบสวนแจ้งข้อกล่าวหา 2 ข้อหา คือ ทำร้ายร่างกายผู้อื่น และทำร้ายร่างกายผู้อื่นโดยไตร่ตรองไว้ก่อน เนื่องจากผู้ต้องหายทั้ง 3 ราย มาพร้อมกัน พร้อมกับมีการวางแผนเอาไว้ก่อน มารอพระเข้ารายการ และเมื่อถ่ายรายการเสร็จ ก็ได้ก่อเหตุดังกล่าวขึ้น

ซึ่งผู้ต้องหาทั้งหมด 3 ราย รับสารภาพว่า ก่อเหตุจริง และจะมีการเยียวยาผู้เสียหาย อย่างไรก็ตาม ทราบว่า คนก่อเหตุที่กระโดดถีบ เป็นอดีตนักมวย เปิดปากสั้นๆว่า ในตอนแรก ไม่รู้ว่าจะถีบแรงแค่ไหน เพราะกลัวสลบ

อย่างไรก็ตาม ผู้สื่อข่าวรายงานว่า ผู้ก่อเหตุทั้งหมด 3 ราย ได้หลบหนีผู้สื่อข่าว ไม่ให้บันทึกภาพ ขณะตอนที่เข้ามา และออกไปศาลแขวงพระนครเหนือ เพื่อทำเรื่องประกันตัวในชั้นศาลต่อไป