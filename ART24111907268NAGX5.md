---
layout: post
code: "ART24111907268NAGX5"
origin_url: "https://www.khaosod.co.th/entertainment/drama/news_9511840"
image: "https://github.com/user-attachments/assets/b6d9f926-258b-4a5e-a189-03a7acc71654"
title: "ยิหวา ปรียากานต์ เผย ขนลุก เข้าฉาก ห้อยหัว! ตาม จ็อบ ธัชพล"
description: "ยิหวา ปรียากานต์ เผยขนลุก เข้าฉาก ห้อยหัวบนคานศาลาวัดตาม จ็อบ ธัชพล ผัวรักกลับบ้าน กลางวงพระสวด วิ่งหนีคนละทิศ ใน “นางนาคพระโขนง”"
category: "ENTERTAINMENT"
language: "th"
date: 2024-11-19T07:30:52.521Z
---

# ยิหวา ปรียากานต์ เผย ขนลุก เข้าฉาก ห้อยหัว! ตาม จ็อบ ธัชพล

[![ยิหวา ปรียากานต์ เผย ขนลุก เข้าฉาก ห้อยหัว! ตาม จ็อบ ธัชพล](https://www.khaosod.co.th/wpapp/uploads/2024/11/ปกขาว4คำ-เส้น-31.jpg "ยิหวา ปรียากานต์ เผย ขนลุก เข้าฉาก ห้อยหัว! ตาม จ็อบ ธัชพล")](https://www.khaosod.co.th/wpapp/uploads/2024/11/ปกขาว4คำ-เส้น-31.jpg)

**ยิหวา ปรียากานต์ เผยขนลุก เข้าฉาก ห้อยหัวบนคานศาลาวัดตาม จ็อบ ธัชพล ผัวรักกลับบ้าน กลางวงพระสวด วิ่งหนีคนละทิศ ใน “นางนาคพระโขนง”**

เดินทางเข้าใกล้ตอนอวสานเข้ามาทุกที สำหรับละครรักอมตะ “นางนาคพระโขนง” ผลงานของ คุณแป๊ป-ณฤทธิ์ ค่ายมายน์แอทเวิร์คส์ และผู้กำกับคู่ใจ คุ้ย-ทวีวัฒน์ ที่เหลืออีกเพียงแค่ 4 ตอนก็จะถึงตอนจบแล้ว และนี่คืออีกฉากไฮไลท์ที่ไม่ควรพลาด

![](https://www.khaosod.co.th/wpapp/uploads/2024/11/S__56410250_0-696x545.jpg)

เมื่อผีนางนาค (ยิหวา ปรียากานต์) โผล่ห้อยหัวไปตาม มาก (จ็อบ ธัชพล) ผัวรัก กลางวงพระสวด ทำเอาเหล่าคณะสงฆ์ และญาติโยมพากันแตกตื่น สวดผิด สวดถูก วิ่งหนีไปคนละทิศคนละทาง

![](https://www.khaosod.co.th/wpapp/uploads/2024/11/S__56410204_0-696x464.jpg)

ซึ่งฉากนี้ทีมงานยกกองไปปักหลักถ่ายทำกันที่วัดบางใหญ่ จังหวัดสมุทรสงคราม ซึ่งเป็นศาลาไม้เก่าที่ด้านหลังของศาลา เคยเป็นเมรุเผาศพที่มีอายุเก่าแก่ ซึ่งตอนนี้ไม่ได้ใช้งานแล้ว ทำเอาเหล่าทีมนักแสดง และทีมงานต่างพากันขนลุกตั้งแต่ยังไม่เริ่มถ่ายเลยทีเดียว

ADVERTISEMENT

![](https://www.khaosod.co.th/wpapp/uploads/2024/11/S__56410201_0-696x464.jpg)

โดยก่อนที่จะเริ่มถ่ายทำฉากนี้กัน ผู้จัดคุณแป๊ป-ณฤทธิ์ ก็ได้นำทีมนักแสดงและทีมงาน รวมตัวไหว้ขอขมา และขอพรหน้าเมรุเก่าให้การถ่ายทำฉากห้อยหัวนี้ผ่านไปได้อย่างลุล่วงด้วยดี ซึ่งนางเอกสาว ยิหวา-ปรียากานต์ ก็ได้บอกกับทางทีมงานตั้งแต่เดินเข้ามาที่ศาลาวัดว่า “ขนแขนหนูตั้ง ตั้งแต่ก้าวเข้ามาในศาลาเลย ขนลุกแบบบอกไม่ถูก”

![](https://www.khaosod.co.th/wpapp/uploads/2024/11/S__56410203_0-696x464.jpg)

ฉากนี้สาวยิหวาจะต้องใส่สลิงขึ้นไปห้อยหัวอยู่บนคานศาลาวัดหลายครั้งอีกด้วย ทั้งที่เจ้าตัวเป็นคนกลัวความสูง ทำเอาสาวยิหวาถึงกับหน้ามืดขอพักลงมาดมยาดม ดื่มน้ำหวานแก้กระหาย จนผู้จัดขอสั่งเบรกกอง แต่ยิหวาฮึดสู้โชว์สปิริตเต็มร้อย ขอถ่ายฉากนี้ต่อให้เสร็จ ซึ่งใช้เวลาในการถ่ายทำถึง 3 ชั่วโมง กว่าจะได้ภาพที่ออกมาดูสมบูรณ์ที่สุด

![](https://www.khaosod.co.th/wpapp/uploads/2024/11/S__56410293_0-696x464.jpg)

ต้องบอกเลยว่าเป็นฉากใหญ่ที่ท้าทายสาวยิหวาอย่างมาก และยิ่งเข้าใกล้ตอนจบเข้าไปทุกทีอย่างนี้ ยิ่งไม่ควรพลาด ติดตามฉากนี้ได้ในละครเรื่อง “นางนาคพระโขนง” วันอังคารที่ 19 พฤศจิกายนนี้ เวลา 19.00 น. ทางช่อง 3 ดูทีวีกด 33 ดูมือถือกด 3Plus