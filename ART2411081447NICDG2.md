---
layout: post
code: "ART2411081447NICDG2"
origin_url: "https://www.khaosod.co.th/sports/news_9497145"
image: "https://github.com/user-attachments/assets/26a8d0b6-1129-4298-b771-f88ffd856436"
title: "อเลสซิโอ- สุทัศน์ นำทัพผ่านตาชั่งฉลุย เตรียมเปิดศึก \"FCC 8\" พรุ่งนี้"
description: "พร้อมดวลเดือดทะลุสังเวียน! &#8220;อเลสซิโอ&#8221; พร้อม..."
category: "SPORTS"
language: "th"
date: 2024-11-08T14:50:54.107Z
---

# อเลสซิโอ- สุทัศน์ นำทัพผ่านตาชั่งฉลุย เตรียมเปิดศึก "FCC 8" พรุ่งนี้

[![อเลสซิโอ- สุทัศน์ นำทัพผ่านตาชั่งฉลุย เตรียมเปิดศึก "FCC 8" พรุ่งนี้](https://www.khaosod.co.th/wpapp/uploads/2024/11/yrret.jpg "อเลสซิโอ- สุทัศน์ นำทัพผ่านตาชั่งฉลุย เตรียมเปิดศึก "FCC 8" พรุ่งนี้")](https://www.khaosod.co.th/wpapp/uploads/2024/11/yrret.jpg)

เมื่อวันศุกร์ที่ 8 พฤศจิกายน 2567 ที่ FCC BOXING GYM PATTAYA ได้มีการตรวจร่างกายและชั่งน้ำหนักนักมวยอย่างเป็นทางการ ของขุนพลนักชกที่จะขึ้นทำศึก “FCC 8” การแข่งขันชิงเข็มขัดแชมป์โลก UBO โดยมี โปรโมเตอร์ มิสเตอร์ อเลสซิโอ บิซุตติ ชาวอิตาลี พร้อมด้วย ทีมงาน FCC BOXING GYM PATTAYA และ แพทย์สนามมวย “หมอโบชิตา” น.ส.วิกานดา ศรีกิ้ม เป็นผู้ตรวจร่างกายและชั่งน้ำหนักนักมวย ที่ FCC BOXING GYM PATTAYA ผลปรากฎว่านักมวยทั้ง 12 คู่ผ่านการตรวจร่างกายและชั่งน้ำหนักผ่านฉลุย พร้อมตะบันหน้ากันในศึก “FCC 8” ดวลหมัดกันในวันเสาร์ที่ 9 พฤศจิกายน 2567 ที่ เวทีมวยชั่วคราว FCC BOXING GYM PATTAYA ตั้งแต่เวลา 17.00 น. เป็นต้นไป

โดยมีโปรโมเตอร์มิสเตอร์ อเลสซิโอ บิซุตติ พร้อมด้วย แพทย์สนามมวย “หมอโบชิตา” น.ส. วิกานดา ศรีกิ้ม ผู้ตรวจร่างกาย และร่วมเป็นสักขีพยานการตรวจร่างกายและชั่งน้ำหนักนักมวยในครั้งนี้อีกด้วย

ผลการชั่งน้ำหนักปรากฏว่า คู่เอกเป็นการแข่งขันชิงเข็มขัดแชมป์โลก UBO รุ่นเฮฟวี่เวท พิกัด 220 ปอนด์ (10 ยก) ระหว่าง อเลสซิโอ บิซุตติ นักชกจากอิตาลี และนักชกอันดับ 2 ของอิตาลี และ สุทัศน์ กะลาเล็ก นักชกไทย ชั่งได้ 220 ปอนด์ตามพิกัดพอดี พร้อมขึ้นตะบันหน้ากันอย่างแน่นอน

สำหรับ อเลสซิโอ บิซุตติ นักชกอันดับ 2 ของอิตาลี ขึ้นบนสังเวียนการต่อสู้ครั้งยิ่งใหญ่มาแล้วรายครั้ง และ ด้วยความเป็นแชมป์มวยโลกอันเป็นเกียรติของ อเลสซิโอ บิซุตติ นักชกชาวอิตาลี เป็นนักชกบนสังเวียนที่มีหมัดอันทรงพลังทุกหมัดที่เคยน็อกเอาท์มาแล้ว 8 ไฟต์ ซึ่ง อเลสซิโอ บิซุตติ มีเข็มขัดแชมป์มวยโลกมีทั้ง WBA, WBC, ABF, PAT และ UBO ทั้ง 5 สถาบัน ด้วยสถิติการชกชนะมา 9 ไฟต์ โดย 8 ไฟต์ที่ผ่านมาขึ้นชกด้วยการน็อกเอาท์ 8 ไฟต์ กลายเป็นหนึ่งในนักสู้ที่ทุกคนต้องจับตามอง อเลสซิโอ บิซุตติ และล่าสุดโชว์ความโหดสอยน็อก เกอร์กัน การาดัก นักชกจากตุรกี ลงไปนอนกองบนผืนผ้าใบในยกที่ 1 คว้าเข็มขัดแชมป์ UBO ไปครองแบบสะใจแฟนมวย ในศึก “FCC 7 ดับเบิ้ลอิมแพ็ค” ที่เวทีมวยลุมพินี ที่ผ่านมา โดย อเลสซิโอ บิซุตติ เป็นนักชกอันดับ 2 ของอิตาลี ที่ชกชนะน็อก เกอร์กัน การาดัก นักชกจากตุรกี ด้วยเวลาเพียง 21 วินาทีในยกที่ 1 การชกก็จบลงด้วยการชนะ TKO สร้างสถิติใหม่เป็น TKO ที่เร็วที่สุด แซงหน้า ไมค์ ไทสัน ที่ทำไว้ 30 วินาทีก่อนหน้านี้อีกด้วย

**ส่วนผลการชั่งนัำหนักนักมวยคู่อื่น ๆ มีดังนี้**

คู่ที่ 1. ชกอุ่นเครื่อง (6 ยก) รุ่นมินิมัมเวท พิกัด 108 ปอนด์ ระหว่าง จิรกฤต จารุรัตนชัย ไทยพบไทย ณัฐพัฒน์ ทองไสล

คู่ที่ 2. ชกอุ่นเครื่อง (4 ยก) รุ่นมิดเดิ้ลเวท พิกัด 160 ปอนด์ ระหว่าง แจ็ค คอรี นักชกจากอังกฤษ พบกับ พัทพงษ์ กันยะ นักชกไทย

คู่ที่ 3. ชกอุ่นเครื่อง (6 ยก) รุ่น เวลเตอร์เวท พิกัด 140 ปอนด์ ระหว่าง เรมาร์ต โซเลดัด นักชกจากฟิลิปปินส์ พบกับ ปลื้ม หวังคละกลาง นักชกไทย

คู่ที่ 4. ชกอุ่นเครื่อง (8 ยก) รุ่นมิดเดิลเวท พิกัด 160 ปอนด์ ระหว่าง ดาริโอ ซอคซี นักชกจากอิตาลี พบกับ รัฏฐกรณ์ สิงห์มนัสศักดิ์ นักชกไทย

คู่ที่ 5. ชกอุ่นเครื่อง (6 ยก) รุ่นซูเปอร์เฟเธอร์เวท พิกัด 130 ปอนด์ ระหว่าง หลี่ เสี่ยวชุน นักชกจีน พบกับ พลวัต สิงห์มนัสศักดิ์ นักชกไทย

คู่ที่ 6. ชกอุ่นเครื่อง (6 ยก) รุ่นครุยเซอร์เวท พิกัด 200 ปอนด์ ระหว่าง ลัมมานี อับเดอร์เรซซัค นักชกจากแอลจีเรีย ระหว่าง อนิวัฒน์ สิงห์มนัสศักดิ์ นักชกไทย

คู่ที่ 7. ชกอุ่นเครื่อง (6 ยก) รุ่นเฟเธอร์เวท พิกัด 122 ปอนด์ ระหว่าง คอนเนอร์ อดาเวย์ นักชกจากอังกฤษ พบกับ นิรันดร์ เบ้านอก นักชกไทย

คู่ที่ 8. ชกอุ่นเครื่อง (8 ยก) รุ่นซูเปอร์เฟเธอร์เวท พิกัด 130 ปอนด์ ระหว่าง เคเจ นาตูพลัก นักชกจากฟิลิปปินส์ พบกับ เจนศักดิ์ โพศรี นักชกจากไทย

คู่ที่ 9. ชกอุ่นเครื่อง (6 ยก) รุ่นเฮฟวี่เวท พิกัด 225 ปอนด์ ระหว่าง บาร์ตโลมิเยจ ซาแจค นักชกจากโปแลนด์ พบกับ ชันกฤต สิงห์มนัสศักดิ์ นักชกไทย

คู่ที่ 10. ชกอุ่นเครื่อง (8 ยก) เอลมาร์ ซาโมรา นักชกฟิลิปปินส์ พบกับ วชิรวิษญ์ แสนปกรณ์ นักชกไทย

คู่ที่ 11. ชกอุ่นเครื่อง (8 ยก) รุ่นซูเปอร์ไลท์เวท พิกัด 135 ปอนด์ ระหว่าง ซิงโกอิมก จ้าว นักชกจากจีน พบกับ เรย์มอนด์ ยานอง นักชกจากฟิลิปปินส์

คู่ที่ 12. คู่เอกเป็นการแข่งขันชิงเข็มขัดแชมป์โลก UBO INTER รุ่นเฮฟวี่เวท พิกัด 225 ปอนด์ (10 ยก) ระหว่าง อเลสซิโอ บิสุตติ นักชกจากอิตาลี พบกับ สุทัศน์ กะลาเล็ก นักชกไทย

แรงสนั่นทะลุสังเวียน! ศึก “FCC 8” จัดโดยโปรโมเตอร์ มิสเตอร์ อเลสซิโอ บิซุตติ พร้อมทีมงาน FCC BOXING GYM PATTAYA เอาใจแฟน ๆ คอมวยตัวจริงห้ามพลาดกับมวยมันส์ พร้อมดวลเดือด 12 คู่ขุนพลนักสู้พร้อมขึ้นตะบันหน้ากันในศึก “FCC 8” ซึ่งการแข่งขันชิงแชมป์โลกใน UBO พร้อมสาดความเดือดทะลุสังเวียนในวันเสาร์ที่ 9 พฤศจิกายน 2567 ที่ เวทีมวยชั่วคราว FCC BOXING พัทยา ตั้งแต่เวลา 17.00 น. เป็นต้นไป