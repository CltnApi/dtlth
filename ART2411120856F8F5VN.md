---
layout: post
code: "ART2411120856F8F5VN"
origin_url: "https://www.khaosod.co.th/sports/news_9502030"
image: "https://github.com/user-attachments/assets/751a472d-af96-4d1d-9a34-a5682a0efc4f"
title: "4 สถาบัน ประชุมเตรียมความพร้อมจัด ฟุตบอลจตุรมิตรสามัคคี ครั้งที่ 31"
description: "เมื่อวันที่ 12 พฤศจิกายน 2567 ที่โรงเรียนอัสสัมชัญ เขตบ..."
category: "SPORTS"
language: "th"
date: 2024-11-12T09:01:45.618Z
---

# 4 สถาบัน ประชุมเตรียมความพร้อมจัด ฟุตบอลจตุรมิตรสามัคคี ครั้งที่ 31

[![4 สถาบัน ประชุมเตรียมความพร้อมจัด ฟุตบอลจตุรมิตรสามัคคี ครั้งที่ 31](https://www.khaosod.co.th/wpapp/uploads/2024/11/mktt.jpg "4 สถาบัน ประชุมเตรียมความพร้อมจัด ฟุตบอลจตุรมิตรสามัคคี ครั้งที่ 31")](https://www.khaosod.co.th/wpapp/uploads/2024/11/mktt.jpg)

เมื่อวันที่ 12 พฤศจิกายน 2567 ที่โรงเรียนอัสสัมชัญ เขตบางรัก กรุงเทพฯ ภราดา ดร.อาวุธ ศิลาเกษ ผู้อำนวยการโรงเรียนอัสสัมชัญ อาจารย์วราภรณ์ ทรัพย์สมบูรณ์ ปฏิบัติหน้าที่ผู้อำนวยการและผู้จัดการ โรงเรียนกรุงเทพคริสเตียนวิทยาลัย ดร.ภูมิสิษฐ์ สุคนธวงศ์ ผู้อำนวยการโรงเรียนสวนกุหลาบวิทยาลัย และนายวิธาน พรหมสินธุศักดิ์ ผู้อำนวยการโรงเรียนเทพศิรินทร์ ประชุมหารือคณะกรรมการจัดการแข่งขันจาก 4 สถาบัน เพื่อเตรียมความพร้อมในการจัดการแข่งขันฟุตบอลจตุรมิตรสามัคคี ครั้งที่ 31 ที่จะมีขึ้นในช่วงเดือนพฤศจิกายน 2568

![](https://www.khaosod.co.th/wpapp/uploads/2024/11/DSC_0536.jpg)

สำหรับการจัดการแข่งขันฟุตบอลจตุรมิตรสามัคคี ครั้งที่ 31 ภายใต้แนวคิด “สี่พี่น้องประคองรัก รักษ์โลกให้ยั่งยืน” โรงเรียนอัสสัมชัญ รับหน้าที่เป็น “เจ้าภาพ” ในการจัดการแข่งขัน ร่วมกับ โรงเรียนกรุงเทพคริสเตียนวิทยาลัย โรงเรียนสวนกุหลาบวิทยาลัย และโรงเรียนเทพศิรินทร์ ระหว่างวันที่ 15 ถึง 22 พฤศจิกายน พ.ศ. 2568 ณ สนามศุภชลาศัย สนามกีฬาแห่งชาติ เขตปทุมวัน กรุงเทพฯ