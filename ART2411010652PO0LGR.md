---
layout: post
code: "ART2411010652PO0LGR"
origin_url: "https://www.khaosod.co.th/special-stories/news_9484144"
image: "https://github.com/user-attachments/assets/7a776a5f-4ec4-4499-9d02-d752f6cca281"
title: "เปิดแชท หัวหน้างาน ไล่ลูกน้องลาออก สุดท้าย เภสัชกรหนุ่ม จบชีวิต"
description: "เปิดแชท หัวหน้างาน นิดหน่อยไล่ลูกน้องลาออก  สุดท้าย เภสัชกรหนุ่ม เลือกจบชีวิต ทนภาวะกดดันในที่ทำงานไม่ไหว เพื่อนโพสต์อาลัยสุดเศร้า"
category: "SPECIAL_STORIES"
language: "th"
date: 2024-11-01T14:18:21.093Z
---

# เปิดแชท หัวหน้างาน ไล่ลูกน้องลาออก สุดท้าย เภสัชกรหนุ่ม จบชีวิต

[![เปิดแชท หัวหน้างาน ไล่ลูกน้องลาออก สุดท้าย เภสัชกรหนุ่ม จบชีวิต](https://www.khaosod.co.th/wpapp/uploads/2024/10/boss-8.jpg "เปิดแชท หัวหน้างาน ไล่ลูกน้องลาออก สุดท้าย เภสัชกรหนุ่ม จบชีวิต")](https://www.khaosod.co.th/wpapp/uploads/2024/10/boss-8.jpg)

**เปิดแชท หัวหน้างาน นิดหน่อยไล่ลูกน้องลาออก สุดท้าย เภสัชกรหนุ่ม เลือกจบชีวิต ทนภาวะกดดันในที่ทำงานไม่ไหว เพื่อนโพสต์อาลัยสุดเศร้า**

เป็นเรื่องที่สังคมวิพากษ์วิจารณ์และแสดงความคิดเห็นอย่างกว้างขวาง หลัง เภสัชกรหนุ่ม โรงพยาบาลพระราม 9 เลือกจบชีวิตตัวเอง เนื่องจากทนแรงกดดันจากหัวหน้างานไม่ไหว

ต่อมา โรงพยาบาลพระราม 9 ออกมาแถลงชี้แจงต่อประเด็นดังกล่าว ตอนหนึ่งระบุว่า ทันทีที่โรงพยาบาลฯ ทราบถึงเหตุการณ์ คณะผู้บริหารและบุคลากรที่เกี่ยวข้องทุกฝ่ายได้ดำเนินการตรวจสอบข้อเท็จจริงอย่างใกล้ชิด และได้ติดต่อครอบครัวของผู้เสียชีวิตเพื่อแสดงความเสียใจอย่างจริงใจ

โดยยืนยันถึงความรับผิดชอบและความมุ่งมั่นในการดำเนินการให้เป็นไปอย่างยุติธรรมในทุกขั้นตอน

ขณะเดียวกัน ผู้ใช้เฟซบุ๊ก [**Phuri Phatara**](https://www.facebook.com/phuriph?__cft__[0]=AZXavaTjk1HuGTrMV4I8Zmbf28q_XXD2p7fvEq_ZUenH8e-BA5HtzEokd05t6ytE_g9EdoOIXU05bHu0wG9dM6KALCc_d4AWMNQdpiOPYLab6CCoO1pCknsPAxMNZCOefiqnfQKMPtGL84YwViuQ8nsKpnZyZuBdKv0r2Udkfzca-Q&__tn__=-UC%2CP-R) เปิดแชทบทสนทนาของผู้เสียชีวิตกับหัวหน้างานในไลน์ช่วงเดือน เม.ย. โดยใจความว่า ผู้เสียชีวิตพูดคุยถึงเรื่องเวรในการทำงาน ก่อนถูกหัวหน้างานตำหนิให้ไปทำงานออฟฟิศ หรือ ร้านยา พร้อมระบุว่าใบลาออกอยู่ที่ฝ่ายบุคคล และยืนยันว่า ใครจะออกมาแจ้งชื่อได้เลย ถ้าใครไม่ต้องการหัวหน้าแบบพี่ พี่ก็ไม่ต้องการลูกน้องแบบนี้เหมือนกัน

**ทั้งนี้พบว่า ในบทสนทนาของหัวหน้า จะมีการเรียกร้องให้ลูกน้องไปลาออกเกือบทุกข้อความ**

ขณะที่ผู้โพสต์ เขียนข้อความ ระบุว่า มายด์บอกเสมอว่า มายด์เครียด แค่ตื่นมารู้ว่าจะได้ไปทำงานหรือพบเจออะไร น้องก็ไม่อยากที่จะใช้ชีวิตอยู่แล้ว เราโทรศัพท์คุยกัน เราพูดคุยกันเรื่องนี้ตลอด เราแนะนำให้น้องลาออก เพราะรู้ถึงสภาพแวดล้อมการทำงานของน้องดี แต่มายด์อยากพิสูจน์ตัวเอง ให้คนอื่นเห็นว่ามายด์เป็นคนเก่ง มายด์เอาชนะในเรื่องนี้ได้ น้องถึงยอมอยู่ต่อ

แต่สุดท้ายมายด์รับกับสภาพแวดล้อมแบบนี้ไม่ไหว ทุกครั้งที่เห็นคำว่าลาออกจากผู้บังคับบัญชา มันทำให้น้องหมดกำลังใจ ทำให้น้องไม่อยากตื่นที่จะไปพบเจอสิ่งแวดล้อมอะไรแบบนี้

ครั้งนี้ได้เห็นน้องร้องไห้ครั้งสุดท้ายที่หน้าลิฟท์ก่อนที่น้องจะตัดสินใจ เราเสียใจที่ไม่สามารถปลอบน้องได้เหมือนเดิม

**[โพสต์บทสนทนา](https://www.facebook.com/phuriph/posts/pfbid0PTM2KJQeArxS4wc94MHPrSvYkYxWJcykCy2ahrUacDNLB1frSThxmAadoGzYtRXWl)**

