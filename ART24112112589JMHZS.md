---
layout: post
code: "ART24112112589JMHZS"
origin_url: "https://www.khaosod.co.th/sports/news_9515885"
image: "https://github.com/user-attachments/assets/4cc5ec07-d4f3-4af1-9df1-24a3f6e9dfa6"
title: "เลสเตอร์ จ่อปลด คูเปอร์ พร้อมตั้ง รุด ฟาน นิสเตลรอย กู้วิกฤต"
description: "แหล่งข่าวระดับสูงของสโมสร ระบุว่า เลสเตอร์ ซิตี้ ทีมดังจากพรีเมียร์ ลีก อังกฤษ เตรียมปลด สตีฟ คูเปอร์ กุนซือชาวเวลส์ ออกจากตำแหน่ง หลังจากทีมสุนัขจิ้งจอก"
category: "SPORTS"
language: "th"
date: 2024-11-21T13:05:27.764Z
---

# เลสเตอร์ จ่อปลด คูเปอร์ พร้อมตั้ง รุด ฟาน นิสเตลรอย กู้วิกฤต

[![เลสเตอร์ จ่อปลด คูเปอร์ พร้อมตั้ง รุด ฟาน นิสเตลรอย กู้วิกฤต](https://www.khaosod.co.th/wpapp/uploads/2024/11/leicester.jpg "เลสเตอร์ จ่อปลด คูเปอร์ พร้อมตั้ง รุด ฟาน นิสเตลรอย กู้วิกฤต")](https://www.khaosod.co.th/wpapp/uploads/2024/11/leicester.jpg)

แหล่งข่าวระดับสูงของสโมสร ระบุว่า เลสเตอร์ ซิตี้ ทีมดังจากพรีเมียร์ ลีก อังกฤษ เตรียมปลด สตีฟ คูเปอร์ กุนซือชาวเวลส์ ออกจากตำแหน่ง หลังจากทีมสุนัขจิ้งจอก เริ่มต้นฤดูกาลนี้ได้ไม่ดีนัก โดยอยู่อันดับ 15 ของตารางคะแนน โดยเก็บไปได้แค่ 10 แต้ม จาก 11 นัด

จากสถานการณ์ดังกล่าว ทำให้ทาง เลสเตอร์ ซิตี้ เตรียมเปลี่ยนตัวผู้จัดการทีมเพื่อกู้วิกฤตของทีมโดยด่วน ซึ่งทางทีมจะปลด สตีฟ คูเปอร์ จากการทำหน้าที่ดังกล่าว พร้อมกับแต่งตั้งให้ รุด ฟาน นิสเตลรอย กุนซือชาวดัตช์ ที่ก่อนหน้านี้เพิ่งทำผลงานเยี่ยมกับ แมนเชสเตอร์ ยูไนเต็ด ในฐานะกุนซือขัพตาทัพเข้ามาเป็นผู้จัดการทีมคนใหม่ของถิ่นคิงเพาเวอร์ สเตเดียม

สำหรับรุด ฟาน นิสเตลรอย เคยทำงานเป็นเฮดโค้ชของพีเอสวี ไอนด์โฮเฟน โดยคุมทีมตั้งแต่ 1 ก.ค. ปี 2022 ถึงเดือน พ.ค. ปี 2023 พาทีมคว้าแชมป์โยฮัน ครัฟฟ์ ชิลด์ ฤดูกาล และแชมป์ KNVB คัพ ก่อนที่จะเข้ามารับหน้าที่ผู้ช่วยผู้จัดการของอีริก เทน ฮาก ที่แมนเชสเตอร์ ยูไนเต็ด

แต่จากการที่ผีแดงตัดสินใจเปลี่ยนโค้ชให้ รูเบน อโมริม เข้ามาเป็นกุนซือใหม่ของถิ่นโอลด์ แทร็ฟฟอร์ด ทำให้ ฟาน นิสเตลรอย ไม่ได้ไปต่อกับแมนฯ ยูไนเต็ด และยังว่างงานอยู่ ทำให้เจ้าตัวจะกลายเป็นกุนซือใหม่ของเลสเตอร์ ซิตี้ ซึ่งจะมีการประกาศอย่างเป็นทางการในเร็ว ๆ นี้