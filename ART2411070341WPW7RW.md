---
layout: post
code: "ART2411070341WPW7RW"
origin_url: "https://www.khaosod.co.th/special-stories/news_9493974"
image: "https://github.com/user-attachments/assets/1ff8336a-dfa6-4eef-87c9-5b60db0fa3e1"
title: "เจ้าของห้องร้อง หนูแทะฝาชักโครก จนพังเสียหาย ชาวเน็ตถกกันสนั่น ใช่หนูจริงหรือไม่"
description: "เจ้าของห้องร้อง หนูแทะฝาชักโครก จนพังเสียหาย ติดต่อนิติกร กลับแจ้งห้องเรียบร้อยดี แอร์เย็น โลกออนไลน์ถกกันสนั่น ใช่หนูจริงหรือไม่"
category: "SPECIAL_STORIES"
language: "th"
date: 2024-11-07T03:46:44.571Z
---

# เจ้าของห้องร้อง หนูแทะฝาชักโครก จนพังเสียหาย ชาวเน็ตถกกันสนั่น ใช่หนูจริงหรือไม่

[![เจ้าของห้องร้อง หนูแทะฝาชักโครก จนพังเสียหาย ชาวเน็ตถกกันสนั่น ใช่หนูจริงหรือไม่](https://www.khaosod.co.th/wpapp/uploads/2024/11/rat.jpg "เจ้าของห้องร้อง หนูแทะฝาชักโครก จนพังเสียหาย ชาวเน็ตถกกันสนั่น ใช่หนูจริงหรือไม่")](https://www.khaosod.co.th/wpapp/uploads/2024/11/rat.jpg)

**เจ้าของห้องร้อง หนูแทะฝาชักโครก จนพังเสียหาย ติดต่อนิติกร กลับแจ้งห้องเรียบร้อยดี แอร์เย็น โลกออนไลน์ถกกันสนั่น ใช่หนูจริงหรือไม่**

เป็นโพสต์ที่มีผู้เข้ามาแสดงความคิดเห็นเป็นจำนวนมากในกลุ่ม **[พวกเราคือผู้บริโภค](https://www.facebook.com/groups/167395380606699/)** เมื่อผู้ใช้เฟซบุ๊กรายหนึ่ง โพสต์ภาพชักโครกถูกกัดแทะ พร้อมเขียนข้อความ ระบุว่า ห้องในโครงการริมทะเล มีหนูขึ้นมาจากท่อชักโครก กัดแทะฝาชักโครกพัง / มีแมลงสาบจำนวมาก เข้ามาในห้อง ( ชั้น 3 และ 4 )

แต่ที่ผ่านมา พนักงานนิติฯของโครงการ แจ้งว่า ห้องเรียบร้อยดี แอร์เย็นปกติ ตู้เย็นใช้งานได้ปกติ เราพยายามติดต่อสำนักงานใหญ่ แต่ระบบจะให้คุยแต่กับคอลเซ็นเตอร์ และ ฝากเรื่องร้องเรียนไปขอให้สำนักงานใหญ่ติดต่อกลับ แต่โครงการไม่เคยมีการติดต่อกลับมาเลย

โดยหลังโพสต์มีผู้เข้ามาแสดงความคิดเห็น พร้อมตั้งข้อสังเกตว่า เหตุใดหนูถึงขึ้นมาแทะฝาชักโครกได้ โดยบางส่วนเชื่อว่าไม่น่าจะใช้หนูที่ขึ้นมาแทะ บางส่วนกลับระบุว่าเป็นหนูใช่แน่นอน

**[ต้นโพสต์](https://www.facebook.com/photo/?fbid=2055534868212982&set=gm.1581702482509308&idorvanity=167395380606699)**