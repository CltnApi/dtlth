---
layout: post
code: "ART2411280611UN9Q9O"
origin_url: "https://www.khaosod.co.th/entertainment/news_9525063"
image: "https://github.com/user-attachments/assets/1f580d27-2267-4649-8d28-958d4c42d69b"
title: "ทูน หิรัญทรัพย์ วัย70 ตาขวามืดสนิท ตาซ้ายเห็น30% เคยคิดสั้นคำพูดลูกฉุกคิด"
description: "บ๊อบ ทูน หิรัญทรัพย์ ในวัย70 ตาขวามืดสนิท จะเดินชนตลอด ตาซ้ายมองเห็น 30 % เคยคิดสั้นๆเหมือนหลายคนคิด คำพูดลูกฉุกคิด คิดบวกวางแผนบั้นปลายชีวิต"
category: "ENTERTAINMENT"
language: "th"
date: 2024-11-28T06:26:24.030Z
---

# ทูน หิรัญทรัพย์ วัย70 ตาขวามืดสนิท ตาซ้ายเห็น30% เคยคิดสั้นคำพูดลูกฉุกคิด

[![ทูน หิรัญทรัพย์ วัย70 ตาขวามืดสนิท ตาซ้ายเห็น30% เคยคิดสั้นคำพูดลูกฉุกคิด](https://www.khaosod.co.th/wpapp/uploads/2024/11/bobtoontuck2811679998.jpg "ทูน หิรัญทรัพย์ วัย70 ตาขวามืดสนิท ตาซ้ายเห็น30% เคยคิดสั้นคำพูดลูกฉุกคิด")](https://www.khaosod.co.th/wpapp/uploads/2024/11/bobtoontuck2811679998.jpg)

บ๊อบ ทูน หิรัญทรัพย์ ในวัย70 ตาขวามืดสนิท จะเดินชนตลอด ตาซ้ายมองเห็น 30 % เคยคิดสั้นๆเหมือนหลายคนคิด คำพูดลูกฉุกคิด คิดบวกวางแผนบั้นปลายชีวิต เรา 70 แล้ว ใครจะมาดูแล อย่าไปหวัง

รายการมยุราหาเรื่องเมาท์ ตั๊ก มยุรา ได้พูดคุยกับพระเอกระดับตำนาน บ๊อบ ทูน หิรัญทรัพย์ พร้อมทั้งสอบถามเรื่องปัญหาดวงตาและการมองเห็น จากการสูญเสียการมองเห็นเพราะโรคกรรมพันธุ์เบาหวานว่า

“จากกรรมพันธุ์เบาหวาน และส่งผล น้ำตาลขึ้นตา แต่ศัพท์ทางการแพทย์ เรียกว่า ความดันขึ้นตา ขึ้นข้างขวาไม่พอ จะข้ามมาฝั่งซ้ายด้วย ไปหาหมอ ตาขวาเซฟไม่ได้แล้ว ต้องเซฟข้างซ้ายที่ยังเห็นอยู่ ”

[![](https://www.khaosod.co.th/wpapp/uploads/2024/11/bobtoontuck28116711.jpg)](https://www.khaosod.co.th/wpapp/uploads/2024/11/bobtoontuck28116711.jpg)

“เริ่มจากปวดหัวไมเกรน น้ำตาไหล ความดันสูง 300 ไปตรวจ _ต้อหิน ปล่อยไว้นานเส้นประสาทรอบตาจะตาย กลายเป็นว่ามันชำรุดไปแล้ว แก้ไม่ได้ ”_

ADVERTISEMENT

“ได้รับเป็นคนไข้ในพระบรมราชินูปถัมภ์ ส่งไปรักษาที่ โรงพยาบาลรัตนิน _ก็เซฟตาข้างซ้ายไว้ ตอนนี้ตาข้างขวามองไม่เห็นเลย จะเดินชนตลอด แต่ตาข้างซ้าย มองเห็นได้ 30 %”_

_**ถามว่าใช้ชีวิตยังไง**_ พระเอกตลอดกาล ตอบว่า _“ไม่ขับรถ กลางคืนไม่ค่อยออกไปไหน เพราะมันไม่มีมิติ เหลือตาข้างเดียว มันจะมองเป็นพื้นดำ ถ้าไฟไม่พอ แสงไม่พอ”_

[![](https://www.khaosod.co.th/wpapp/uploads/2024/11/bobtoontuck28116712.jpg)](https://www.khaosod.co.th/wpapp/uploads/2024/11/bobtoontuck28116712.jpg)

_“ตอนแรกมันเครียด ถ้าเราตาบอดไปอะไรจะเกิดขึ้นบ้าง_ แล้วลูกเรายังเรียนไม่จบ จะมีปัญหาตามมา เราไม่อยากเป็นภาระใคร _ก็คิดสั้นๆ แบบหลายคนคิดกัน มันไม่ถีงซึมเศร้า แต่เครียดหาคำตอบให้อนาคตเด็กๆเขา ”_

“ลูกสาว 3 คน ตอนนั้น คนที่หนึ่ง คนที่สอง อยู่มหาวิทยาลัย แต่ตัวเล็กยังไม่จบมัธยมเลย คิดว่าถ้าไม่มีเรา ชีวิตของทุกคนก็ดำเนินต่อได้ _ก็หาวิธีการ แต่มันก็จบตอนที่ลูกผมบอกว่า แล้วใครจะมารับปริญญากับหนู ในวันที่เขารับปริญญา_ ก็โอเคเรื่องจริง เขายังต้องการเราอยู่”

[![](https://www.khaosod.co.th/wpapp/uploads/2024/11/bobtoontuck28116713.jpg)](https://www.khaosod.co.th/wpapp/uploads/2024/11/bobtoontuck28116713.jpg)

_“ปัจจุบันเป็นคุณตาแล้ว แฮปปี้มาก_ ตอนนี้ทำงาน 2 งาน งานจริงกับงานอดิเรก งานจริง เปิดบริษัททำอีเวนต์ ให้องค์กรภาครัฐ เอกชน และงานอดิเรก อบรมเยาวชน ไปสอนเด็ก ปีนี้ 70 น่าจะทำไปอีกสัก 75 ถึงจะเลิก ”

_“ความฝันบั้นปลาย_ ที่ 1 ไร่ ปลูกสวนผักหน่อย แล้วก็บ้านชั้นเดียว ตอบไม่ได้ว่าจะอยู่คนเดียวไปได้ตลอดหรือเปล่า _เรา 70 แล้ว ใครจะมาดูแล อย่าไปหวัง แม้กระทั่งเรามีแฟนใหม่ เราคิดว่าเขาจะมาทนดูแลเราได้ตลอดเหรอ ”_

“ตอนนี้มีแฟนใหม่ มันไม่มีสูตรสำเร็จการอยู่ร่วมกัน เราก็บอกว่า ความรัก วันหนึ่ง ก็จืดจาง มันก็ตายไป แต่ถ้าเราเป็นคนที่ดีต่อกัน ความดีจะอยู่ได้นานกว่าความรัก ”

[![](https://www.khaosod.co.th/wpapp/uploads/2024/11/bobtoontuck28116714.jpg)](https://www.khaosod.co.th/wpapp/uploads/2024/11/bobtoontuck28116714.jpg)