---
layout: post
code: "ART2411270412JS9END"
origin_url: "https://www.khaosod.co.th/entertainment/news_9522987"
image: "https://github.com/user-attachments/assets/118e7802-c919-42a4-a952-8cd082848fba"
title: "ดา เอ็นโดรฟิน อัพเดตท้องลูกคนที่2 รอลุ้นเพศ เผยคุยสามีอยากมี 3 คน"
description: "ดา เอ็นโดรฟิน อัพเดตท้องลูกคนที่2 รอลุ้นเพศ เผยคุยสามีอยากมี 3 คน แง้มปลายปีหน้าเตรียมอุ้มลูกขึ้นคอนเสิร์ตใหญ่"
category: "ENTERTAINMENT"
language: "th"
date: 2024-11-27T04:31:50.617Z
---

# ดา เอ็นโดรฟิน อัพเดตท้องลูกคนที่2 รอลุ้นเพศ เผยคุยสามีอยากมี 3 คน

[![ดา เอ็นโดรฟิน อัพเดตท้องลูกคนที่2 รอลุ้นเพศ เผยคุยสามีอยากมี 3 คน](https://www.khaosod.co.th/wpapp/uploads/2024/11/DADannis-2.jpg "ดา เอ็นโดรฟิน อัพเดตท้องลูกคนที่2 รอลุ้นเพศ เผยคุยสามีอยากมี 3 คน")](https://www.khaosod.co.th/wpapp/uploads/2024/11/DADannis-2.jpg)

ดา เอ็นโดรฟิน อัพเดตท้องลูกคนที่2 รอลุ้นเพศ เผยคุยสามีอยากมี 3 คน แง้มปลายปีหน้าเตรียมอุ้มลูกขึ้นคอนเสิร์ตใหญ่

ขึ้นแท่นว่าที่คุณแม่ลูกสองแล้ว สำหรับนักร้องสาว **ดา เอ็นโดรฟิน** ที่ล่าสุดเมื่อวานนี้(26พ.ย.67)อุ้มท้อง 4 เดือน มาร่วมงาน Dailynews Awards 2024 ที่ เอ็มสเฟียร์ฮอลล์ ชั้น5 ศูนย์การค้าเอ็มสเฟียร์ พร้อมกับสามี **เดนนิส ไทยคูณ**

![](https://www.khaosod.co.th/wpapp/uploads/2024/11/DADannis-1.png)

หลังจากนั้น ดา ได้อัพเดตถึงท้องนี้ให้ฟังว่า “ท้องนี้ก็ยังทำงานไม่หยุดไม่หย่อนอยู่ดี แต่ก็ไปเรื่อยๆ เพราะการไปเรื่อยๆ ในการทำงานทำให้การท้องเราเร็วขึ้น นี่ 4 เดือนเต็มแล้วครึ่งทางแล้ว ผู้หญิงทำงานเก่งๆ หลายคนก็ท้องไปทำงานไป ท้องนี้สบาย คุณพ่อสบายค่ะ เพราะอาบน้ำอะไรเป็นแล้ว ท้องแรกคุณพ่อน้ำหนักลดโดยไม่มีสาเหตุ มันเหนื่อยโดนที่เขาไม่ได้ตั้งตัว การเป็นพ่อคนต้องทำยังไง แต่ท้องนี้ชิล”

เดนนิส – “พอมีประสบการณ์ปุ๊บมันแบบโอเค รู้แล้วต้องทำยังไง ชินแล้ว”

**ครั้งนี้แพ้ท้องไหม?**  
ดา – “ไม่แพ้เลยค่ะ แต่รู้ตัวว่าพอเริ่มท้องเนี่ย มีอาการง่วงตามปกติเหมือนคุณแม่ท้องอ่อนๆ แต่เราก็รู้ว่าถ้าง่วงเป็นสัญญาณดีว่าน้องน่าจะมา ส่วนที่ปรึกษาก็คือลีเดี(ศรัณย์รัชต์) เป็นอีกหนึ่งครอบครัวที่ให้คำปรึกษาดาได้ดีทุกเรื่องเลย แล้วเขาก็จะมีผลิตภัณฑ์เกี่ยวกับแม่ทุกอย่างมาประโคมให้เรา”

ADVERTISEMENT

**รู้เพศหรือยัง?**  
ดา – “ขอเดือนที่ 5 ค่ะ ถามว่าอยากได้ลูกชายหรือลูกสาว ตอบยากเลย”

เดนนิส – “อันนี้ตอบยาก แต่ถ้าได้ลูกสาวผมคงแบบ weak เลยอ่ะครับ แต่ถ้าลูกชายก็เป็นแก๊งผู้ชายหมดเลย(ยิ้ม)”

ดา – “แค่ผู้ชายก็เริ่มหวงแล้ว เจอลูกสาวก็แบบ…ดาก็บอกว่าถ้าลูกสาวอกหักคุณจะทำยังไงเขาบอกว่าจะไปจัดการผู้ชาย(ยิ้ม) ถามว่าเราลุ้นมั้ยจะได้ผู้หญิงหรือผู้ชาย ส่วนตัวรู้สึกว่าได้น้องเดเมี่ยนมาเป็นเด็กผู้ชายก็ไม่เคยรู้ว่าเด็กผู้ชายเขามีเสน่ห์ในตัวเขา แต่พอไปเล่นกับลูกสาวเพื่อนก็จะรู้สึกว่าความน่ารักของเด็กผู้หญิงมันก็มีอีกแบบหนึ่ง ซึ่งเข้าใจเลยว่าทำไมคุณพ่อถึงต้องรู้สึก weak กับเด็กผู้หญิง”

![](https://www.khaosod.co.th/wpapp/uploads/2024/11/DADannis-4.png)

**น้องเดมี่ยนรู้หรือยังว่ากำลังจะมีน้องแล้ว?**  
ดา – “เราให้เขาจุ๊บท้องทุกวันค่ะ เพราะคุณหมอบอกว่าให้เขารู้ไปเลยว่ามีเบบี๋ เขาจะได้รักกัน ซึ่งเขาก็ไม่หวงค่ะ จะจุ๊บแล้วก็ตีพุง ไม่รู้คิดว่าลูกบอลหรือเปล่า เขาเป็นคนไม่หวง เพราะเวลามีของเล่นหรืออะไร เขาจะให้เราก่อน แสดงว่าถ้ามีน้องเขาน่าจะเป็นคนที่ sharing”

**ห่วงเรื่องแย่งความรักหรืองอนพ่อแม่ไหม?**  
เดนนิส – “หวงแต่แม่ เวลาเราเล่นแบบไปหอมแม่ จูบแม่ เขาก็จะแอ้ๆๆ ไม่ยอม“

ดา – “ดาว่าเด็กผู้ชายเป็นทุกคน”

**คิดจะเบรกงานตอนไหน?**  
ดา – “คิดว่าช่วง 7-8 เดือนน่าจะเริ่มลำบากในการเคลื่อนไหวแล้ว แต่ตอนนี้ก็ไปเรื่อยๆ ก่อน 7-8 เดือนค่อยว่ากันอีกทีหนึ่ง จนกว่าจะเท้าบวม”

**หลังจากมีคนนี้แล้วจะพอหรือยัง หรือจะเจริญรอยตามครอบครัวลีเดีย?**  
ดา – “ใจเราอยากมี 3 คน แต่ถ้า 2 คนแล้วทุกอย่างมันคอมพลีตแล้ว เราก็ต้องรอว่าฟีลลิ่งตอนนั้นเรารู้สึกยังไงกับการมีลูก 2 คน (หรือต้องดูเพศลูกด้วย?) ก็เป็นเรื่องของอนาคตเลย แม่อาจจะไม่ไหวแล้ว”

เดนนิส – “3 กำลังดี แต่เดี๋ยวดูก่อนว่า 2 ไหวหรือเปล่า”

ดา : “แล้วค่อยไปยกกระชับทีเดียว”

![](https://www.khaosod.co.th/wpapp/uploads/2024/11/DADannis-2.png)

**หลังจากนี่้จะมีผลงานอะไรให้ติดตามไหม?**  
ดา – “ส่วนตัวคิดว่าเราน่าจะมีคอนเสิร์ตใหญ่ได้แล้ว ถ้าคลอดน้องแล้วไม่มีอะไรเปลี่ยนแปลงก็น่าจะมีคอนเสิร์ตปลายปี 68 เป็นคอนเสิร์ตใหญ่ในรอบ 7-8 ปีแล้ว โมเมนต์เอาลูกขึ้นเวทีก็ต้องมี แต่ถ้าล่าสุดนี้ก็ไปเจอกันที่ Big Mountain นะคะ ดาขึ้นวันที่ 8 ธันวาคมค่ะ”

![](https://www.khaosod.co.th/wpapp/uploads/2024/11/DADannis-3.png)