---
layout: post
code: "ART2411081126P8DIZQ"
origin_url: "https://www.khaosod.co.th/sports/news_9496962"
image: "https://github.com/user-attachments/assets/1fb44609-76b8-4d0e-a37f-d65a1914a9d4"
title: "สพสท จัดประชุมวิชาการแห่งชาติสุขศึกษา พลศึกษาและสันทนาการ ครั้งใหญ่แห่งปี"
description: "การประชุมวิชาการแห่งชาติ ของสมาคมสุขศึกษา พลศึกษา และสั..."
category: "SPORTS"
language: "th"
date: 2024-11-08T11:30:29.298Z
---

# สพสท จัดประชุมวิชาการแห่งชาติสุขศึกษา พลศึกษาและสันทนาการ ครั้งใหญ่แห่งปี

[![สพสท จัดประชุมวิชาการแห่งชาติสุขศึกษา พลศึกษาและสันทนาการ ครั้งใหญ่แห่งปี](https://www.khaosod.co.th/wpapp/uploads/2024/11/462542108_1207277043694558_78673652806082868_n.jpg "สพสท จัดประชุมวิชาการแห่งชาติสุขศึกษา พลศึกษาและสันทนาการ ครั้งใหญ่แห่งปี")](https://www.khaosod.co.th/wpapp/uploads/2024/11/462542108_1207277043694558_78673652806082868_n.jpg)

การประชุมวิชาการแห่งชาติ ของสมาคมสุขศึกษา พลศึกษา และสันทนาการแห่งประเทศไทย (สพสท) เรื่องการจัดกิจกรรมทางกายเพื่อการพัฒนาสุขภาวะในสถานศึกษาและชุมชนอย่างยั่งยืน ระหว่างวันที่ 27-29 พ.ย.67 นี้ ที่โรงแรมนิวแทรเวิลลอด์ จ.จันทบุรี

สำหรับกิจกรรมนั้นจะเริ่มจากวันที่ 27 พ.ย.67 เวลา 09.00 น.จะเป็นพิธีเปิดการประชุม โดย นายมนต์สิทธิ์ ไพศาลธนวัฒน์ ผู้ว่าราชการจังหวัดจันทบุรี เป็นประธานในงาน มี รศ.ดร.วิชิต คนึงสุขเกษม นายกสมาคมสุขศึกษา พลศึกษา และสันทนาการแห่งประเทศไทย เป็นผู้กล่าวรายงาน

จากนั้นจะมีพิธีประกาศเกียรติคุณ รางวัลสมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี ประกอบด้วย รางวัลบุคคลดีเด่นแห่งชาติด้านการบริหาร, รางวัลบุคคลดีเด่นแห่งชาติด้านวิชาการ, รางวัลบุคคลดีเด่นแห่งชาติด้านปฏิบัติการในสถานศึกษาระดับประถมศึกษา, รางวัลบุคคลดีเด่นแห่งชาติด้านปฏิบัติการในสถานศึกษาระดับมัธยมศึกษา, รางวัลโรงเรียนดีเด่นแห่งชาติระดับประถมศึกษา, รางวัลโรงเรียนดีเด่นแห่งชาติระดับมัธยมศึกษา และพิธีมอบโล่ผู้สนับสนุนกิจการสมาคมฯ และต่อด้วยการปาฐกถาพิเศษ ศ.กิตติคุณ ดร.วรศักดิ์ เพียรชอบ เรื่อง “การขับเคลื่อน พรบ.กิจกรรมทางกายแห่งชาติสู่สังคมสุขภาวะ” โดย ดร.นพ.ไพโรจน์ เสาน่วม รองผู้จัดการสำนักงานกองทุนสนับสนุนการสร้างเสริมสุขภาพ (สสส.)

จากนั้นเวลา 13.00 น.เป็นการบรรยาย เรื่อง “แนวทางการพัฒนาการจัดการเรียนรู้พลศึกษาตามแนวคิดกิจกรรมทางกาย” โดย ดร.จรวยพร ธรณินทร์ อดีตปลัดกระทรวงศึกษาธิการ ต่อด้วยการอภิปราย เรื่อง “การกำหนดกิจกรรมทางกายในหลักสูตรสถาบันอุดมศึกษา” โดย ผศ.ดร.ทวีศักดิ์ สว่างเมฆ ผู้แทน ม.นเรศวร และ ผศ.ดร.วัชรกัญจน์ หอทอง ผู้แทน ม.การกีฬาแห่งชาติ, อ.สุรศักดิ์ สิงห์สา และผู้แทน ม.ราชภัฏเชียงใหม่, ดร.อาพรรณชนิต ศิริแพทย์ การบรรยาย เรื่อง “แนวทางการกำหนดขอตำแหน่งวิชาการ เพื่อเลื่อนวิทยฐานะ ของครูในระดับ สพฐ.” โดย ดร.พิเชฐร์ วันทอง รองเลขาธิการสำนักงานคณะกรรมการข้าราชการครูและบุคลากรทางการศึกษา (กคส.) และเวลา 18.00 น.เป็นการประชุมใหญ่สามัญประจำปีของสมาคมฯ พร้อมงานเลี้ยงต้อนรับผู้เข้าร่วมประชุมและวิทยากร

ส่วนวันที่ 28 พ.ย.67 เริ่มเวลา 09.00 น.การบรรยาย เรื่อง “หลักสูตรและการจัดการเรียนรู้กิจกรรมทางกายในสถานศึกษาขั้นพื้นฐานฆ โดย รศ.ดร.วาสนา คุณาอภิสิทธิ์ การบรรยาย เรื่อง “ยุทธศาสตร์การขับเคลื่อนนโยบายส่งเสริมกิจกรรมทางกายในชุมชน” โดย นายบุญกล้า สว่างแสง นักขับเคลื่อนยุทธศาสตร์การส่งเสริมกีฬาและการออกกำลังกาย พื้นที่ภาคตะวันออก

เวลา 13.00 น.การบรรยาย เรื่อง “ปัญญาประดิษฐ์ (AI.) ในการจัดกิจกรรมทางกาย” โดย นายจินภาศกรณ์ ศรีปิ่นเป้านักวิชาการคอมพิวเตอร์ คณะวิทยาศาสตร์การกีฬา ม.เกษตรศาสตร์ วิทยาเขตกำแพงแสน การบรรยายประกอบกิจกรรม เรื่อง “การจัดกิจกรรมทางกายในโรงเรียน” โดย นางพรสิระไชยรักษ์ วิทยฐานะครูชำนาญการพิเศษ โรงเรียนอุบลวิทยาคม ต่อด้วยการบรรยายประกอบกิจกรรม เรื่อง “รูปแบบการจัดกิจกรรมทางกายในสถานศึกษาและชุมชน” โดย อาจารย์ชานน สรรเสริญ ม.การกีฬาแห่งชาติประจำวิทยาเขตสมุทรสาคร

ต่อด้วยวันที่ 29 พ.ย.67 ภาคเช้า จะเป็นการนำเสนอผลงานทางวิชาการแบบบรรยาย แบ่งตามห้องผลงานด้านสุขศึกษา พลศึกษา นันทนาการ กิจกรรมทางกาย และนวัตกรรมพลศึกษาและกีฬา จากนั้นเวลา 12.15 น.จะมีพิธีปิดการประชุม โดย รองศาสตราจารย์ ดร.วิชิต คนึงสุขเกษม นายกสมาคมสุขศึกษา พลศึกษา และสันทนาการแห่งประเทศไทย

สำหรับผู้สนใจที่จะเข้าร่วมประชุมวิชาการครั้งนี้ยังสามารถติดต่อได้ที่ คุณเฉลิมศรี ไวยรัตน์ 08-1305-5039 หรือ ที่ ผศ.ดร.สุชาติ ทวีพรปฐมกุล 08-1424-2843.