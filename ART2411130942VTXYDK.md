---
layout: post
code: "ART2411130942VTXYDK"
origin_url: "https://www.khaosod.co.th/entertainment/news_9502953"
image: "https://github.com/user-attachments/assets/dc9b0b03-2141-434c-83f7-700bc2f5ec2d"
title: "‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์"
description: "‘พร จันทพร’ โพสต์คลิปขอบคุณ ‘ลิซ่า’ เต้นเพลงปูหนีบอีปิ ในงานแฟนมีตที่ประเทศสิงคโปร์ ทำคนรู้จักเพลงมากขึ้น ดีใจจนพูดไม่ออก ปล่อยโฮพนมมือไหว้"
category: "ENTERTAINMENT"
language: "th"
date: 2024-11-13T09:47:02.868Z
---

# ‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์

[![‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์](https://www.khaosod.co.th/wpapp/uploads/2024/11/pon_janpon_131167-1.jpg "‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์")](https://www.khaosod.co.th/wpapp/uploads/2024/11/pon_janpon_131167-1.jpg)

**‘พร จันทพร’ โพสต์คลิปขอบคุณ ‘ลิซ่า’ เต้นเพลงปูหนีบอีปิ ในงานแฟนมีตที่ประเทศสิงคโปร์ ทำคนรู้จักเพลงมากขึ้น ดีใจจนพูดไม่ออก ปล่อยโฮพนมมือไหว้**

จบลงไปแล้วกับงานแฟนมีตครั้งแรกของ **‘ลลิษา มโนบาล’** หรือ **‘ลิซ่า แบล็กพิง**ก์’ ที่จัดขึ้นที่ประเทศสิงคโปร์ นอกจากความสวยและน่ารักขี้เล่นของลิซ่าแล้ว การแสดงในโชว์ต่างๆ ก็จัดเต็มไม่แพ้กัน และที่พิเศษสุดๆ คือการเต้นโชว์เพลง **‘ปูหนีบอีปิ’** ของศิลปินลูกทุ่งสาว **‘พร จันทพร’** ทำเอาแฟนคลับถึงกับกรี๊ด ไม่คิดว่า **ลิซ่า** จะหยิบเพลงนี้มาโชว์

![‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์](https://www.khaosod.co.th/wpapp/uploads/2024/11/pon_janpon_131167-4.jpg)

จากนั้น **พร จันทพร** เจ้าของบทเพลงปูหนีบอีปิ ได้ออกมาอัดคลิปขอบคุณผ่านช่องติ๊กต็อก **@jantaponkaepimpan** ใส่แคปชั่นว่า **“น้ำตาแห่งความสุข เราไม่ได้ดังเลย เพลงก็ไม่ได้มีคนรู้จักทั่วโลก แต่พรขอบคุณพี่ลิซ่าผู้เป็นที่รักของทุกคนที่นำเพลง ปูหนีบอีปิไปเต้นที่สิงคโปร์ล่าสุด #พรจันทพร #พอดีม่วนstudio #ปูหนีบอิปิ #ลิซ่า #lisa”**

![‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์](https://www.khaosod.co.th/wpapp/uploads/2024/11/pon_janpon_131167-5.jpg)

![‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์](https://www.khaosod.co.th/wpapp/uploads/2024/11/pon_janpon_131167-6.jpg)

ADVERTISEMENT

โดยคลิปดังกล่าว **พร** **จันทพร** ได้นั่งร้องไห้ และเผยว่าเพิ่งตื่นนอนมาเห็นคลิปที่ลิซ่าเต้นเพลงปูหนีบอีปิ ทำเอากลั้นน้ำตาไม่อยู่ร้องไห้ออกมา พร้อมบอกว่าเป็นแฟนคลับของลิซ่า อยากขอบคุณที่เอาเพลงนี้ไปเต้น ตั้งแต่ครั้งแรกในรายการวาไรตี้ของเกาหลี และครั้งที่สองในงานแฟนมีตล่าสุด ทำให้เพลงนี้กลายเป็นที่รู้จักมากขึ้น นี่จึงเป็นสาเหตุให้เธอดีใจจนพูดไม่ออก ได้แต่นั่งน้ำตาไหลและยกมือไหว้ขอบคุณลิซ่าที่ทำให้เธอมีชื่อเสียงอย่างในวันนี้![‘พร จันทพร’ ปล่อยโฮ ขอบคุณ ‘ลิซ่า’ เต้นเพลงปูหนีบอีปิ ในงานแฟนมีตสิงคโปร์](https://www.khaosod.co.th/wpapp/uploads/2024/11/pon_janpon_131167-7.jpg)หลังจากลงคลิปไปก็มีคนเข้ามาคอมเมนต์สนั่น อาทิ ทุกคนรับรุ้ได้รวมถึงน้องลิซ่าเองก็เช่นกันค่ะ ความรุ้สึกดีใจมากที่บรรยายออกมาเป็นคำพูดไม่หมด, ดีใจแทนน้องพรค่ะน้ำตาใหลตามปลื้มเพราะชอบลิซ่ามากเพลงน้องพรก็ดังในไทยค่ะ, ปลื้มดีใจแทนเลยจ้า ยิ้มตาม ลิซ่าน่ารักมากกก.