---
layout: post
code: "ART241122084773YOLZ"
origin_url: "https://www.khaosod.co.th/sports/news_9517088"
image: "https://github.com/user-attachments/assets/418f9853-3e3a-434f-8be1-78e419fb2999"
title: "กล้าไหม ดูบัวส์ แชมป์โลกรุ่นยักษ์ ยันเอาจริงอยากชน เจก พอล ยอดมวยยูทูบเบอร์"
description: "ดาเนียล ดูบัวส์ แชมป์มวยโลกรุ่นยักษ์ ยืนยันเอาจริงอยากฟาดปาก เจก พอล นักมวยยูทูบเบอร์ ที่เพิ่งเอาชนะ ไมก์ ไทสัน อดีตแชมป์โลกที่วัยห่างกัน 30 ปีมาหมาดๆก่อน"
category: "SPORTS"
language: "th"
date: 2024-11-22T08:57:30.556Z
---

# กล้าไหม ดูบัวส์ แชมป์โลกรุ่นยักษ์ ยันเอาจริงอยากชน เจก พอล ยอดมวยยูทูบเบอร์

[![กล้าไหม ดูบัวส์ แชมป์โลกรุ่นยักษ์ ยันเอาจริงอยากชน เจก พอล ยอดมวยยูทูบเบอร์](https://www.khaosod.co.th/wpapp/uploads/2024/11/Dubois22.jpg "กล้าไหม ดูบัวส์ แชมป์โลกรุ่นยักษ์ ยันเอาจริงอยากชน เจก พอล ยอดมวยยูทูบเบอร์")](https://www.khaosod.co.th/wpapp/uploads/2024/11/Dubois22.jpg)

ดาเนียล ดูบัวส์ แชมป์มวยโลกรุ่นยักษ์ ยืนยันเอาจริงอยากฟาดปาก เจก พอล นักมวยยูทูบเบอร์ ที่เพิ่งเอาชนะ ไมก์ ไทสัน อดีตแชมป์โลกที่วัยห่างกัน 30 ปีมาหมาดๆ

ก่อนหน้านี้ มีข่าวว่า ดูบัวส์ ส่งข้อความไปชวน เจก พอล ซึ่งอายุ 27 ปีเท่ากันมาท้าชิงแชมป์โลก รุ่นเฮฟวี่เวต สหพันธ์มวยนานาชาติ (ไอบีเอฟ) ล่าสุด ดูบัวส์ ให้สัมภาษณ์กับสื่อถึงประเด็นดังกล่าวอีกว่า “ถ้าเจก ต้องการเจอกับผม ผมจัดให้ได้เลย การส่งข้อความไปหาเขา เป็นการตัดสินใจของทั้งทีมเรา ไม่ได้มาจากผมแค่คนเดียว พอเป็นข่าวไปแล้ว อาจจะเป็นแค่เรื่องประชาสัมพันธ์ แต่คุณไม่มีทางรู้หรอกว่าอะไรจะเกิดขึ้นบ้าง ในวงการกีฬา”

สำหรับ ดูบัวส์ มวยรุ่นยักษ์เพิ่งเอาชนะน็อก แอนโธนี โจชัว อดีตแชมป์โลก ยก 5 ในการชกป้องกันตำแหน่ง และมีคิวจะรีแมตช์เพื่อรับเงินก้อนใหญ่อีกครั้งที่ ซาอุดิอาระเบีย ช่วง ก.พ.ปีหน้า