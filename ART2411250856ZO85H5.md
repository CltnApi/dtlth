---
layout: post
code: "ART2411250856ZO85H5"
origin_url: "https://www.khaosod.co.th/sports/news_9520516"
image: "https://github.com/user-attachments/assets/cbda1310-3de0-46e7-afab-36bb0f12ada7"
title: "เทควันโดพุมเซ่ เตรียมบุกฮ่องกง - บิ๊กเอ เชื่อโค้ชลี เจ๋งพอพาไทยคว้าแชมป์โลก"
description: "เทควันโด พุมเซ่ (ท่ารำ) บุกร่วมศึกชิงแชมป์โลก ที่ฮ่องกง..."
category: "SPORTS"
language: "th"
date: 2024-11-25T09:41:54.850Z
---

# เทควันโดพุมเซ่ เตรียมบุกฮ่องกง - บิ๊กเอ เชื่อโค้ชลี เจ๋งพอพาไทยคว้าแชมป์โลก

[![เทควันโดพุมเซ่ เตรียมบุกฮ่องกง - บิ๊กเอ เชื่อโค้ชลี เจ๋งพอพาไทยคว้าแชมป์โลก](https://www.khaosod.co.th/wpapp/uploads/2024/11/hjtt.jpg "เทควันโดพุมเซ่ เตรียมบุกฮ่องกง - บิ๊กเอ เชื่อโค้ชลี เจ๋งพอพาไทยคว้าแชมป์โลก")](https://www.khaosod.co.th/wpapp/uploads/2024/11/hjtt.jpg)

สมาคมกีฬาเทควันโดฯ ส่ง 27 นักกีฬาท่ารำทีมชาติไทย ไปทำศึกใหญ่ เวิลด์ เทควันโด พุมเซ่ แชมเปี้ยนชิพ 2024 ระหว่างวันที่ 30 พฤศจิกายน-4 ธันวาคม 2567 ที่เขตปกครองพิเศษฮ่องกง “บิ๊กเอ” ผศ.พิมล ศรีวิกรม์ นายกสมาคมกีฬาเทควันโดแห่งประเทศไทย เปิดเผยว่า สมาคมฯ กำหนดส่งนักกีฬาเทควันโดท่ารำทีมชาติไทย รวมทั้งหมด 27 คน เดินทางไปเข้าร่วมการแข่งขันรายการใหญ่ ฮ่องกง 2024 เวิลด์ เทควันโด พุมเซ่ แชมเปี้ยนชิพ 2024 ระหว่างวันที่ 30 พฤศจิกายน-4 ธันวาคม 2567 ที่เขตปกครองพิเศษฮ่องกง สาธารณรัฐประชาชนจีน

โดยมี ลี นายอน เป็นหัวหน้าผู้ฝึกสอน ร่วมด้วย ซอง แจอู และ ควัน ยองอิน เป็นผู้ช่วยผู้ฝึกสอน สำหรับรายชื่อนักกีฬามีดังนี้ รุ่นยุวชน 5 คน ได้แก่ เด็กหญิงสุกฤตา ปัญญาไตรรัตน์, เด็กหญิงสุชานันท์ อินทร์แจ้ง, เด็กหญิงศิรินทิพย์ จันทศรี, เด็กหญิงมนันย์ ทองบ้านบ่อ และ เด็กชายปัณณธร ศิริโสม ส่วนรุ่นเยาวชน 4 คน ได้แก่ นางสาวณิฌา ท้าวสกุล, นายรัชพล ใยบัว, นายศุภณัฐ เรืองดำ และนายนาวิน ปิ่นฑะสูตร ขณะที่รุ่นประชาชน 14 คน นางสาวอรนวีย์ ศรีสหกิจ, นางสาวพิชามญชุ์ ลิ้มไพบูลย์, นางสาวรัชฎาวัลย์ ตะเพียนทอง, นายพีรชาญ มานะมุ่งประเสริฐ, นายสิปปกร เวชกรปฏิวงศ์, นางสาวธัญสินี มุขดา, นางสาววัชรกุล ลิ้มจิตรกร, นางสาวฐิตารีย์ แก้วโอฬารวสุ, นางสาวศศิภา ชูผล, นายณัฐพัชร แก้วกัน, นายทินภัทร วิสุทธิ์สมุทร, นายจิระพงศ์ เขตหลัก, นายวรพล เซี่ยงหลิว และ นายธนา เขียวลายเลิศ และรุ่น 30 ปีขึ้นไป 4 คน ได้แก่ นายคณวัฒน์ สุขเจริญ, นายสุทธิศรี มณีรัตนโสภิต, นายเอกราช อินทร์แก้ว และ นางนิรันดร์ กุดวิสัย

“บิ๊กเอ”นายกฯเทควันโด กล่าวต่อว่า นับว่าเป็นการส่งนักกีฬาเข้าร่วมแข่งขัน เทควันโด พุมเซ่ ชุดใหญ่ ที่รวมเอาทุกรุ่นไปแข่งขัน หรือแม้แต่รุ่นอายุตั้งแต่ 30 ปีขึ้นไปก็เป็นครั้งแรกที่สมาคมฯส่งไปแข่งขัน ซึ่งความคาดหวังในการแข่งขันชิงแชมป์โลก ตนเชื่อมั่นว่า พุมเซ่ ไทยต้องคว้าแชมป์โลกมาได้อย่างแน่นอน เพราะโค้ช ลีนา ยอน เป็นคนเก่งคนหนึ่งที่เคยฝากผลงานระดับแชมป์โลกไว้แล้ว ก่อนจะขอลาไปศึกษาต่อ แต่ครั้งนี้โค้ชกลับมาคุมทีมชาติไทยอีกครั้ง ตั้งใจสอนนักกีฬาอย่างมากพร้อมกับให้ความเชื่อมั่นกับตนว่ารายการนี้จะต้องประสบความสำเร็จอย่างแน่นอน