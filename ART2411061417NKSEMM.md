---
layout: post
code: "ART2411061417NKSEMM"
origin_url: "https://www.khaosod.co.th/lottery/news_9493658"
image: "https://github.com/user-attachments/assets/5ddb422a-7558-4b6b-99de-4dfaf62602ae"
title: "รวยหวย ตั้งโต๊ะบวงสรวงแก้บนท้าวเวสสุวรรณ ยายอึ้งธูปแตกเลขตรงฝันมีคนมาบอกงวดที่แล้วถูกตรงเป๊ะ(คลิป)"
description: "เจ้าของร้าน ตั้งโต๊ะบวงสรวงแก้บนรูปปั้นท้าวเวสสุวรรณ ให้โชครวยหวยงวดที่แล้ว ยายมาร่วมพิธีตะลึงธูปแตกเลขตรงกับฝันมีคนบอกเลขงวดที่แล้วก็เฮ"
category: "LOTTERY"
language: "th"
date: 2024-11-06T14:23:15.473Z
---

# รวยหวย ตั้งโต๊ะบวงสรวงแก้บนท้าวเวสสุวรรณ ยายอึ้งธูปแตกเลขตรงฝันมีคนมาบอกงวดที่แล้วถูกตรงเป๊ะ(คลิป)

[![รวยหวย ตั้งโต๊ะบวงสรวงแก้บนท้าวเวสสุวรรณ ยายอึ้งธูปแตกเลขตรงฝันมีคนมาบอกงวดที่แล้วถูกตรงเป๊ะ(คลิป)](https://www.khaosod.co.th/wpapp/uploads/2024/11/Thao-Wessuwan.jpg "รวยหวย ตั้งโต๊ะบวงสรวงแก้บนท้าวเวสสุวรรณ ยายอึ้งธูปแตกเลขตรงฝันมีคนมาบอกงวดที่แล้วถูกตรงเป๊ะ(คลิป)")](https://www.khaosod.co.th/wpapp/uploads/2024/11/Thao-Wessuwan.jpg)

เจ้าของร้าน ตั้งโต๊ะบวงสรวงแก้บนรูปปั้นท้าวเวสสุวรรณ ให้โชครวยหวยงวดที่แล้ว ยายมาร่วมพิธีตะลึงธูปแตกเลขตรงกับฝันมีคนบอกเลขงวดที่แล้วก็เฮ

วันที่ 6 พ.ย.2567 ที่หน้าร้านปั้น บ้านเลขที่ 141 บ้านหนองแปน หมู่ที่ 14 ต.หนองเม็ก อ.หนองหาน จ.อุดรธานี นางพเยาว์ ตุธรรม พร้อมด้วยสามีและญาติมิตรได้ทำพิธีบวงสรวงเพื่อแก้บนต่อหน้ารูปปั้นท้าวเวสสุวรรณ สูงประมาณ 2.80 เมตร

[![](https://www.khaosod.co.th/wpapp/uploads/2024/11/หวย4-696x392.jpg)](https://www.khaosod.co.th/wpapp/uploads/2024/11/หวย4.jpg)

โดยการทำพิธีแก้บนวันนี้เนื่องจากงวดที่แล้วได้บนกับท้าวเวสสุวรรณที่อยู่ในบริเวณบ้านว่า ขอให้โชคดี มีโชคลาภ หากโชคดีจะตั้งโต๊ะแก้บนถวายเครื่องไหว้และบายศรีพร้อมกับจะถวายมือโดยนางรำ สาวสวยแห่งเกาะคำชะโนด แล้วปรากฎว่าได้โชคงวดที่ผ่านมาจริงๆ อีกทั้งวันนี้ยังขอโชคลาภจากท้าวเวสสุวรรณต่อในงวดวันที่ 16 พฤศจิกายนนี้



สำหรับคนที่ชอบเสี่ยงโชคเสี่ยงดวงพลาดไม่ได้เจ้าภาพโต๊ะบวงสรวงแก้บนก็อธิษฐานขอโชคลาภและได้จุดธูปเสี่ยงโชค หลังพิธีบวงสรวงเสร็จคนที่มาร่วมพิธีพากันส่องตัวเลขธูปที่หวีกล้วย มีคุณยายมาร่วมพิธีบวงสรวงแก้บนและส่องเลขธูปแล้วถึงกับตะลึง

[![](https://www.khaosod.co.th/wpapp/uploads/2024/11/หวย3-696x392.jpg)](https://www.khaosod.co.th/wpapp/uploads/2024/11/หวย3.jpg)

เมื่อปรากฎว่าธูปแตกแต่ยังมองเห็นเลขชัดเจนมาก คือเลข 763,367 เนื่องจากตรงกับที่คุณยายฝันว่า มีคนมาบอกว่าเลขงวดนี้จะออก 563 ,365 เหมือนงวดที่ผ่านมายายก็ฝันมีคนมาบอกเลขจะออก 32 แล้วก็ถูกหวยจริงๆ

[![](https://www.khaosod.co.th/wpapp/uploads/2024/11/หวย2-696x392.jpg)](https://www.khaosod.co.th/wpapp/uploads/2024/11/หวย2.jpg)

