---
layout: post
code: "ART2411081011BTMBK9"
origin_url: "https://www.khaosod.co.th/breaking-news/news_9496769"
image: "https://github.com/user-attachments/assets/6ed6b775-b738-4590-9312-dde3e41368c9"
title: "ศาลไม่อนุญาตให้ประกันตัว เมียทนายตั้ม ส่งนอนคุก หลังทนาย ยื่นหลักทรัพย์ 5 แสน"
description: "ศาลไม่อนุญาตให้ประกันตัว เมียทนายตั้ม ส่งนอนคุก หลังทนาย ยื่นหลักทรัพย์ 5 แสนบาท ขอประกันตัว รวมทั้งยื่นเงื่อนไขให้ศาล ติดกำไล em"
category: "HOT_NEWS"
language: "th"
date: 2024-11-08T10:16:39.690Z
---

# ศาลไม่อนุญาตให้ประกันตัว เมียทนายตั้ม ส่งนอนคุก หลังทนาย ยื่นหลักทรัพย์ 5 แสน

[![ศาลไม่อนุญาตให้ประกันตัว เมียทนายตั้ม ส่งนอนคุก หลังทนาย ยื่นหลักทรัพย์ 5 แสน](https://www.khaosod.co.th/wpapp/uploads/2024/11/tum08-11-02_0.jpg "ศาลไม่อนุญาตให้ประกันตัว เมียทนายตั้ม ส่งนอนคุก หลังทนาย ยื่นหลักทรัพย์ 5 แสน")](https://www.khaosod.co.th/wpapp/uploads/2024/11/tum08-11-02_0.jpg)

**ศาลไม่อนุญาตให้ประกันตัว เมียทนายตั้ม ส่งนอนคุก หลังทนาย ยื่นหลักทรัพย์ 5 แสนบาท ขอประกันตัว รวมทั้งยื่นเงื่อนไขให้ศาล ติดกำไล em**

วันที่ 8 พ.ย.2567 ที่กองบังคับการปราบปราม (บก.ป.) เจ้าหน้าที่ตำรวจคุมตัว **นายษิทรา เบี้ยบังเกิด** หรือ **ทนายตั้ม** พร้อม **นางปทิตตา เบี้ยบังเกิด** ภรรยา ขึ้นรถตู้ โดยมีรถตำรวจบก.ป.นำขบวน 1 คัน เพื่อไปนำตัวฝากขังศาลอาญา รัชดาฯ ตามขั้นตอนทางกฎหมาย

รายงานข่าวเผยว่า การนำตัวไปฝากขังศาล พนักงานสอบสวนจะคัดค้านการประกันตัว เนื่องจากเหตุผลตามหมายจับ ระบุว่า มีหลักฐานตามสมควรว่าได้หรือน่าจะทำความผิดอาญา ซึ่งมีอัตราโทษจำคุกสูงเกิน 3 ปี รวมทั้งได้หรือน่าจะกระทำความผิดอาญา และมีเหตุอันควรเชื่อว่าจะไปยุ่งเหยิงพยานหลักฐานกับก่อให้เกิดอันตรายประการอื่น

ต่อมา ผู้สื่อข่าวรายงานว่า ขณะนี้ทนายของผู้ต้องหาที่ 2 ได้ยื่นคำร้องขอประกัน พร้อมหลักทรัพย์เป็นเงินสด 5 แสนบาท รวมทั้งยื่นเงื่อนไขให้ศาล ติดกำไล em รวมทั้งห้ามออกนอกประเทศ และมารายงานตัวตามนัดทุกครั้ง **ล่าสุดศาลไม่อนุญาตให้ประกันตัว**