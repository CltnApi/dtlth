---
layout: post
code: "ART2411270706C1XIFA"
origin_url: "https://www.khaosod.co.th/special-stories/news_9523413"
image: "https://github.com/user-attachments/assets/43543dbe-6990-4553-a47e-21edbd9b0f04"
title: "หมอพบ เด็กหญิงวัย11 ที่อุบลฯ สูบบุหรี่ไฟฟ้าได้ 6 เดือน ป่วยปอดอักเสบ ต้องหามส่งไอซียู"
description: "หมอพบ เด็กหญิงวัย11 ที่อุบลฯ ป่วยปอดอักเสบ หามเข้าICU เพราะบุหรี่ไฟฟ้า เผบสูบมานานได้ นานประมาณ 6 เดือน จนกระทั่งป่วยหนัก"
category: "SPECIAL_STORIES"
language: "th"
date: 2024-11-27T07:21:38.907Z
---

# หมอพบ เด็กหญิงวัย11 ที่อุบลฯ สูบบุหรี่ไฟฟ้าได้ 6 เดือน ป่วยปอดอักเสบ ต้องหามส่งไอซียู

[![หมอพบ เด็กหญิงวัย11 ที่อุบลฯ สูบบุหรี่ไฟฟ้าได้ 6 เดือน ป่วยปอดอักเสบ ต้องหามส่งไอซียู](https://www.khaosod.co.th/wpapp/uploads/2024/11/icu-3.jpg "หมอพบ เด็กหญิงวัย11 ที่อุบลฯ สูบบุหรี่ไฟฟ้าได้ 6 เดือน ป่วยปอดอักเสบ ต้องหามส่งไอซียู")](https://www.khaosod.co.th/wpapp/uploads/2024/11/icu-3.jpg)

**หมอพบ เด็กหญิงวัย11 ที่อุบลฯ ป่วยปอดอักเสบ หามเข้าICU เพราะบุหรี่ไฟฟ้า เผบสูบมานานได้ นานประมาณ 6 เดือน จนกระทั่งป่วยหนัก**

วันที่ 27 พ.ย.2567 มีรายงานว่า พบเด็กหญิงอายุ 11 ปี ที่จังหวัดอุบลราชธานี มีอาการ “ปอดอักเสบ” เข้าห้อง ICU จากการสอบถามยอมรับ “สูบบุหรี่ไฟฟ้า” เพราะเพลิดเพลิน และหาซื้อง่าย

โดยเพจเสียงจากทหารเรือ ระบุว่า พล.ร.ต.หญิง พญ.สุพิชชา แสงโชติ ผู้แทนราชวิทยากุมารแพทย์แห่งประเทศไทย กล่าวตอนหนึ่งในการแถลงข่าว “หมอไม่เอาบุหรี่ไฟฟ้า”ว่า ปกติเด็กก่อนวัยเรียนมักมีปัญหาป่วยเรื้อรัง น้ำมูกไหล หอบเฉียบพลันมากอยู่แล้ว ส่วนหนึ่งเพราะคนในบ้านสูบบุหรี่ กระทั่งปี 2565 พบเด็กป่วยมากขึ้นสอบสวนโรคพบคนในบ้านสูบบุหรี่ไฟฟ้า และเพื่อนที่โรงเรียนสูบ

ล่าสุดปี 2567 พบผู้ป่วยเด็กหญิงอายุ 11 ปี ที่จังหวัดอุบลราชธานี ซึ่งเดิมป่วยกล้ามเนื้ออ่อนแรงอยู่แล้วแต่สามารถรักษา คุมโรคได้ดี ทำกิจกรรมได้ปกติ แต่ต่อมา 1 เดือนก่อนเข้าโรงพยาบาลพบว่ามีอาการเหนื่อยง่าย ไอ มีเสมหะมาก กระทั่งไม่ไหวต้องมารพ.รักษาในไอซียู เอกซเรย์พบปอดอักเสบ

ซักประวัติไม่มีคนในครอบครัวสูบบุหรี่ รักษาเต็มที่แต่ไม่ตอบสนองการรักษา ต้องใส่ท่อช่วยหายใจระหว่างนั้นสอบถามเด็กยอมรับว่าสูบบุหรี่ไฟฟ้า จึงรีบให้ยากลุ่มสเตียรอยด์ ทำให้อาการดีขึ้น จากนั้นเด็กเล่าว่าสูบบุหรี่ไฟฟ้าได้ 6 เดือน โดยหาซื้อได้ง่ายในซอยข้างบ้าน จึงเพลิดเพลินกับการทดลองบุหรี่ไฟฟ้าหลายสี หลายรส กระทั่งป่วยต้องมารพ.



