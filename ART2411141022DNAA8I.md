---
layout: post
code: "ART2411141022DNAA8I"
origin_url: "https://www.khaosod.co.th/entertainment/news_9505737"
image: "https://github.com/user-attachments/assets/8c04d769-c36f-471e-8448-97de0efac2e0"
title: "หนุ่มๆ PERSES เล่าเป้าหมายปีหน้า อยากมีคอนเสิร์ตเดี่ยว-จั๋ง อัพเดตอาการบาดเจ็บ"
description: "หนุ่มๆ PERSES เล่าเป้าหมายปีหน้า อยากมีคอนเสิร์ตเดี่ยว เผยเดือนหน้าเตรียมปล่อยเพลงใหม่ ด้านจั๋ง อัพเดตอาการบาดเจ็บ พึ่งรู้ปีนี้ปีชง"
category: "ENTERTAINMENT"
language: "th"
date: 2024-11-14T10:26:50.547Z
---

# หนุ่มๆ PERSES เล่าเป้าหมายปีหน้า อยากมีคอนเสิร์ตเดี่ยว-จั๋ง อัพเดตอาการบาดเจ็บ

[![หนุ่มๆ PERSES เล่าเป้าหมายปีหน้า อยากมีคอนเสิร์ตเดี่ยว-จั๋ง อัพเดตอาการบาดเจ็บ](https://www.khaosod.co.th/wpapp/uploads/2024/11/perses1.jpg "หนุ่มๆ PERSES เล่าเป้าหมายปีหน้า อยากมีคอนเสิร์ตเดี่ยว-จั๋ง อัพเดตอาการบาดเจ็บ")](https://www.khaosod.co.th/wpapp/uploads/2024/11/perses1.jpg)

_**หนุ่มๆ PERSES เล่าเป้าหมายปีหน้า อยากมีคอนเสิร์ตเดี่ยว เผยเดือนหน้าเตรียมปล่อยเพลงใหม่ ด้านจั๋ง อัพเดตอาการบาดเจ็บ พึ่งรู้ปีนี้ปีชง**_

ล่าสุดวันที่ 14 พ.ย. ศิลปินวง **PERSES (เพอร์เซส)** อาทิ จั๋ง วิกร,เน ณรัณ ,กฤติน กฤติน, และ ปาล์ม พีรวิชญ์ ได้มาร่วมงานแถลงข่าว Amazing Thailand Countdown 2025 ณ สุราลัย ฮอลล์ ชั้น 7 ไอคอนสยาม พร้อมเล่าเป้าหมายปีหน้า ส่วนจั๋งก็ได้อัพเดตอาการบาดเจ็บ

[![](https://www.khaosod.co.th/wpapp/uploads/2024/11/perses3.jpg)](https://www.khaosod.co.th/wpapp/uploads/2024/11/perses3.jpg)

**จั๋งอัพเดตอาการหน่อย****?**

จั๋ง : จริงๆ อาการโดยรวมคุณหมอบอกว่าโอเคแล้ว มันจะดีขึ้นเลยๆ จะมีแค่เรื่องอาการกระทบกระเทือน แบบถ้าขยับตัวก็จะมีอาการปวดหัว ก็ค่อยๆ เป็น ค่อยๆ ไป **(ใช้เวลาพักนานแค่ไหน?)** ประมาณ 2 อาทิตย์ครับ น่าจะประมาณอีกสักอาทิตย์หนึ่ง

กฤติน : เขาพึ่งรู้ว่าปีนี้คือปีชงของเขา

ADVERTISEMENT

จั๋ง : จริงๆ เป็นชงร่วม ยังไม่มีเวลาไปแก้เลย จริงๆ เราก็อยากออกมาเต้นกับเพื่อนๆ มากกว่า รอให้หายก่อน เดี๋ยวโดนดุ

[![](https://www.khaosod.co.th/wpapp/uploads/2024/11/perses4.jpg)](https://www.khaosod.co.th/wpapp/uploads/2024/11/perses4.jpg)

**ทำให้ทุกคนต้องระมัดระวังมากขึ้นไหม****?**

กฤติน : เหงามากกว่า รู้สึกไม่ครบทีม แล้วก็โชว์ไม่สมบูรณ์ คืออย่างที่บอกว่าขาดใครคนใดไปไม่ได้เลย

**พึ่งผ่านวันเกิดเนมา****?**

เน : มีแฟนๆ มาให้กำลังใจเยอะมากใต้ตึก ขอบคุณทุกคนที่มาหากัน ดีใจมากๆ

[![](https://www.khaosod.co.th/wpapp/uploads/2024/11/perses6.jpg)](https://www.khaosod.co.th/wpapp/uploads/2024/11/perses6.jpg)

**งานเพลงใหม่****?**

กฤติน : เดือนหน้าครับ จะมีอะไรมาให้ฟัง

ปาล์ม : ยังไม่พูดเยอะ แต่ว่าเซอร์ไพรส์ปลายปี

**ทำงานหนักไหม****?**

กฤติน : ทำงานหนักมากครับ เพราะวิ่งที่ 2 งานเลย แล้วพวกผมเต้นกันคูณสองด้วย แต่เข้าได้อีกนะครับ ติดต่อมาเลย เพลงใหม่ติดหูแน่นอน ฟังรอบเดียว ร้องได้เลย

จั๋ง : เพลงต่อไปผมรู้สึกว่าเพราะที่สุดเลย

**เป้าหมายปีหน้าของแต่ละคน****?**

เน : อยากไปโชว์ต่างประเทศอีก

จั๋ง : อยากมีคอนเสิร์ตเดี่ยวเป็นของตัวเองครับ อยากให้สุขภาพทุกคนแข็งแรง

ปาล์ม : อยากมีเพลง 10 ล้านวิวอีกสักเพลง

กฤติน : อยากลองไปแสดงดู อยากเป็นตัวร้าย แต่จริงๆ บทไหนก็ได้

[![](https://www.khaosod.co.th/wpapp/uploads/2024/11/perses5.jpg)](https://www.khaosod.co.th/wpapp/uploads/2024/11/perses5.jpg)