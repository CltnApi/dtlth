---
layout: post
code: "ART2411290457N1UV6C"
origin_url: "https://www.khaosod.co.th/special-stories/news_9526882"
image: "https://github.com/user-attachments/assets/d5d74e35-6a81-425d-bbe3-b5e26e9f0ced"
title: "บิณฑ์ บรรลือฤทธิ์ ทำสร้อยทองหนัก 5 บาท หล่นหายตอนช่วยน้ำท่วม ขอแค่พระคืน สร้อยยกให้"
description: "บิณฑ์ บรรลือฤทธิ์ ทำสร้อยทองหนัก 5 บาท หล่นหายตอนช่วยน้ำท่วมในพื้นที่ยะลา ขอแค่พระคืน สร้อยยกให้ เผยพระมีคุณค่าทางจิตใจที่มี"
category: "SPECIAL_STORIES"
language: "th"
date: 2024-11-29T05:25:44.214Z
---

# บิณฑ์ บรรลือฤทธิ์ ทำสร้อยทองหนัก 5 บาท หล่นหายตอนช่วยน้ำท่วม ขอแค่พระคืน สร้อยยกให้

[![บิณฑ์ บรรลือฤทธิ์ ทำสร้อยทองหนัก 5 บาท หล่นหายตอนช่วยน้ำท่วม ขอแค่พระคืน สร้อยยกให้](https://www.khaosod.co.th/wpapp/uploads/2024/11/gold-necklace4554-1.jpg "บิณฑ์ บรรลือฤทธิ์ ทำสร้อยทองหนัก 5 บาท หล่นหายตอนช่วยน้ำท่วม ขอแค่พระคืน สร้อยยกให้")](https://www.khaosod.co.th/wpapp/uploads/2024/11/gold-necklace4554-1.jpg)

**บิณฑ์ บรรลือฤทธิ์ ทำสร้อยทองหนัก 5 บาท หล่นหายตอนช่วยน้ำท่วมในพื้นที่ยะลา ขอแค่พระคืน สร้อยยกให้ เผยพระมีคุณค่าทางจิตใจ**

จากสถานการณ์น้ำท่วมในพื้นที่ภาคใต้หลายจังหวัด ส่งผลให้ชาวบ้านได้รับความเดือดร้อนเป็นวงกว้าง ทั้งภาครัฐและเอกชน ต่างระดมกำลังเข้าไปช่วยเหลือชาวบ้านที่ได้รับผลกระทบ

ในจำนวนนี้รวมถึง คุณบิณฑ์ บรรลือฤทธิ์ ที่นำทีมเจ้าหน้าที่กู้ภัยเข้าช่วยเหลือชาวบ้านในภาคใต้ แต่แล้ว บิณฑ์ บรรลือฤทธิ์ ต้องมาเจอกับเรื่องไม่คาดคิดและต้องขอความช่วยเหลือกับคนที่พบเจอ

โดยโพสต์ในเพจ [**บิณฑ์ บรรลือฤทธิ์**](https://www.facebook.com/Bhin.fanclub) ระบุว่า สวัสดีครับเพื่อนๆ ครับ ผมมีเรื่องรบกวนพี่ๆ เพื่อนๆ ครับ คือเมื่อวานนี้ช่วงเวลาประมาณเวลา 5 ทุ่ม ผมได้ทำภารกิจในการช่วยเหลือพี่น้องประชาชนออกจากพื้นที่ จนภารกิจเสร็จเรียบร้อย ก็เปิดรถ เพื่อจะเปลี่ยนเสื้อที่เปียกเพราะฝนตกตลอดทั้งวัน

แต่ด้วยเป็นเสื้อคอกลมคอเต่า อาจจะทำให้สร้อยคอทองคำหนัก 5 บาท พร้อมพระเลี่ยมทอง หลุดออกไปจากคอ แต่ตอนนั้นไม่รู้สึกว่าสร้อยคอได้หายไปแล้ว มารู้สึกอีกทีก็เกือบถึงปัตตานี เพราะเมื่อคืนนี้ที่จังหวัดยะลาไม่มีที่พักเลย ต้องนั่งรถมาพักที่ปัตตานี

เลยแจ้งให้กู้ภัยที่ยะลาตามหา ในเวลานั้น แต่ก็ไม่มีผู้ใดพบเห็น จึงอยากจะรบกวนทุกท่านนะครับ ที่อยู่บริเวณบนสะพานตรงที่น้ำท่วม และทำภารกิจกันเมื่อคืนนี้ ถ้าใครพบเจอสร้อยคอทองคำ พร้อมกับพระเลี่ยมทองของผม 3 องค์ ขอความกรุณาเอาพระมาคืนผมครับ

[![](https://www.khaosod.co.th/wpapp/uploads/2024/11/gold-necklace4554-1.png)](https://www.khaosod.co.th/wpapp/uploads/2024/11/gold-necklace4554-1.png)

ส่วนสร้อยคอผมยินดีที่จะให้ไป ผมขอพระคืนครับ เพราะมีคุณค่าทางจิตใจของผมครับ ผมพยายามหารูปถ่ายของพระกับสร้อยหาไม่มีครับ ยังไงถ้าท่านใดเจอนะครับกราบขอบพระคุณมากครับ ผมขอแค่พระครับ

ถ้าท่านใดเจอสามารถติดต่อมาเบอร์นี้ได้เลยนะครับ 063-773-0936 ชื่อยอดนะครับ กราบขอบพระคุณมากครับผม