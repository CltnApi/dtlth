---
layout: post
code: "ART2411271011ITSSTB"
origin_url: "https://www.khaosod.co.th/breaking-news/news_9523759"
image: "https://github.com/user-attachments/assets/12006f7c-8ed2-4a01-8b9e-d528d0f5256c"
title: "กรมอุตุนิยมวิทยา พยากรณ์อากาศพรุ่งนี้ อุณหภูมิลด 1-4 องศา ภาคใต้ ฝนยังถล่มหนัก"
description: "กรมอุตุนิยมวิทยา พยากรณ์อากาศพรุ่งนี้ อุณหภูมิลด 1-4 องศา ภาคใต้ ฝนยังถล่มหนัก ประกาศเตือน ฉบับที่ 5 ฝนตกหนักบริเวณภาคใต้ ไทยตอนบนอากาศเย็น"
category: "HOT_NEWS"
language: "th"
date: 2024-11-27T11:01:46.411Z
---

# กรมอุตุนิยมวิทยา พยากรณ์อากาศพรุ่งนี้ อุณหภูมิลด 1-4 องศา ภาคใต้ ฝนยังถล่มหนัก

[![กรมอุตุนิยมวิทยา พยากรณ์อากาศพรุ่งนี้ อุณหภูมิลด 1-4 องศา ภาคใต้ ฝนยังถล่มหนัก ](https://www.khaosod.co.th/wpapp/uploads/2024/11/south-2.jpg "กรมอุตุนิยมวิทยา พยากรณ์อากาศพรุ่งนี้ อุณหภูมิลด 1-4 องศา ภาคใต้ ฝนยังถล่มหนัก ")](https://www.khaosod.co.th/wpapp/uploads/2024/11/south-2.jpg)

**กรมอุตุนิยมวิทยา พยากรณ์อากาศพรุ่งนี้ อุณหภูมิลด 1-4 องศา ภาคใต้ ฝนยังถล่มหนัก ประกาศเตือน ฉบับที่ 5 ฝนตกหนักบริเวณภาคใต้ ไทยตอนบนอากาศเย็น**

วันที่ 27 พ.ย.2567 **[กรมอุตุนิยมวิทยา](https://www.tmd.go.th/)** พยากรณ์อากาศ 24 ชั่วโมงข้างหน้า บริเวณความกดอากาศสูงหรือมวลอากาศเย็นกำลังค่อนข้างแรงระลอกใหม่จากประเทศจีนได้แผ่ปกคลุมภาคตะวันออกเฉียงเหนือ ด้านตะวันออกของภาคเหนือ และทะเลจีนใต้แล้ว คาดว่าจะแผ่ลงมาปกคลุมประเทศไทยตอนบนในวันนี้ (27 พ.ย. 67)

ลักษณะเช่นนี้จะทำให้ประเทศไทยตอนบนมีอากาศหนาวเย็นลงกับมีลมแรง โดยภาคตะวันออกเฉียงเหนืออุณหภูมิจะลดลง 2–4 องศาเซลเซียส ส่วนภาคเหนือ ภาคกลาง กรุงเทพมหานครและปริมณฑล และภาคตะวันออกอุณหภูมิ จะลดลง 1–3 องศาเซลเซียส ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรงไว้ด้วย

สำหรับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังค่อนข้างแรง ในขณะที่มีหย่อมความกดอากาศต่ำปกคลุมบริเวณชายฝั่งตะวันออกของประเทศมาเลเซีย โดยมีแนวโน้มเคลื่อนผ่านประเทศมาเลเซียลงสู่ทะเลอันดามันตอนล่าง ทำให้ภาคใต้ตอนล่างมีฝนตกหนักถึงหนักมากหลายพื้นที่

ขอให้ประชาชนบริเวณภาคใต้ตอนล่างระวังอันตรายจากฝนตกหนักถึงหนักมากและฝนที่ตกสะสม ซึ่งทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

สำหรับคลื่นลมบริเวณอ่าวไทยมีมีกำลังแรงขึ้น โดยอ่าวไทยตอนบนมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร ส่วนอ่าวไทยตอนล่างมีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร

ขอให้ชาวเรือควรเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งจนถึงวันที่ 30 พ.ย. 67 และขอให้ประชาชนบริเวณภาคใต้ตอนล่างระวังอันตรายจากคลื่นซัดฝั่งไว้ด้วย

**ภาคเหนือ**

อากาศเย็นในตอนเช้า โดยอุณหภูมิจะลดลง 1–3 องศาเซลเซียส กับมีฝนเล็กน้อยบางแห่ง  
อุณหภูมิต่ำสุด 18-22 องศาเซลเซียส  
อุณหภูมิสูงสุด 29-33 องศาเซลเซียส  
บริเวณยอดดอยอากาศหนาวถึงหนาวจัด อุณหภูมิต่ำสุด 7-12 องศาเซลเซียส  
ลมตะวันออกเฉียงเหนือ ความเร็ว 10-25 กม./ชม.

**ภาคตะวันออกเฉียงเหนือ**

อากาศเย็น โดยอุณหภูมิจะลดลง 2–4 องศาเซลเซียส กับมีลมแรง  
อุณหภูมิต่ำสุด 16-20 องศาเซลเซียส  
อุณหภูมิสูงสุด 28-31 องศาเซลเซียส  
บริเวณยอดภูอากาศหนาว อุณหภูมิต่ำสุด 10-14 องศาเซลเซียส  
ลมตะวันออกเฉียงเหนือ ความเร็ว 15-35 กม./ชม.

**ภาคกลาง**

อากาศเย็นในตอนเช้า โดยอุณหภูมิจะลดลง 1–3 องศาเซลเซียส กับมีลมแรง  
อุณหภูมิต่ำสุด 21-24 องศาเซลเซียส  
อุณหภูมิสูงสุด 32-33 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

**ภาคตะวันออก**

อากาศเย็นในตอนเช้า โดยอุณหภูมิจะลดลง 1–3 องศาเซลเซียส กับมีลมแรง  
อุณหภูมิต่ำสุด 21-24 องศาเซลเซียส  
อุณหภูมิสูงสุด 31-33 องศาเซลเซียส  
ลมตะวันออกเฉียงเหนือ ความเร็ว 20-35 กม./ชม.  
ทะเลมีคลื่นสูง 1-2 เมตร ห่างฝั่งคลื่นสูงประมาณ 2 เมตร

**ภาคใต้(ฝั่งตะวันออก)**

มีฝนฟ้าคะนอง ร้อยละ 70 ของพื้นที่ และมีฝนตกหนักถึงหนักมากหลายพื้นที่  
บริเวณ **จังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส**  
อุณหภูมิต่ำสุด 23-24 องศาเซลเซียส อุณหภูมิสูงสุด 26-32 องศาเซลเซียส

ตั้งแต่จังหวัดนครศรีธรรมราชขึ้นมา : ลมตะวันออกเฉียงเหนือ ความเร็ว 20-35 กม./ชม.  
ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร

ตั้งแต่จังหวัดสงขลาลงไป : ลมตะวันออกเฉียงเหนือ ความเร็ว 20-40 กม./ชม.  
ทะเลมีคลื่นสูง 2-3 เมตร บริเวณที่มีฝนฟ้าคะนองคลื่นสูงมากกว่า 3 เมตร

**ภาคใต้(ฝั่งตะวันตก)**

มีฝนฟ้าคะนอง ร้อยละ 70 ของพื้นที่ และมีฝนตกหนักบางแห่ง  
บริเวณ **จังหวัดกระบี่ ตรัง และสตูล**  
อุณหภูมิต่ำสุด 24-25 องศาเซลเซียส อุณหภูมิสูงสุด 27-32 องศาเซลเซียส  
ลมตะวันออก ความเร็ว 20-35 กม./ชม.  
ทะเลมีคลื่นสูงประมาณ 1 เมตร ห่างฝั่งคลื่นสูงประมาณ 2 เมตร  
บริเวณที่มีฝนฟ้าคะนองคลื่นสูงมากกว่า 2 เมตร

**กรุงเทพและปริมณฑล**

เมฆบางส่วน โดยอุณหภูมิจะลดลง 1–2 องศาเซลเซียส กับมีลมแรง  
อุณหภูมิต่ำสุด 24-26 องศาเซลเซียส  
อุณหภูมิสูงสุด 31-33 องศาเซลเซียส  
ลมตะวันออกเฉียงเหนือ ความเร็ว 10-30 กม./ชม.

กรมอุตุนิยมวิทยา พยากรณ์อากาศพรุ่งนี้ อุณหภูมิลด 1-4 องศา ภาคใต้ ฝนยังถล่มหนัก



**กรมอุตุนิยมวิทยา** ประกาศเรื่อง **ฝนตกหนักบริเวณภาคใต้** **คลื่นลมแรงบริเวณอ่าวไทยตอนล่าง** **และอากาศหนาวเย็นบริเวณประเทศไทยตอนบน** **ฉบับที่ 5 (312/256****7****)** **(****มีผลกระทบตั้งแต่วันที่ 2****7****–****30** **พฤศจิกายน 256****7****)** ความว่า บริเวณความกดอากาศสูงหรือมวลอากาศเย็นกำลังค่อนข้างแรงระลอกใหม่จากประเทศจีนแผ่ลงมาปกคลุมประเทศไทยตอนบนและทะเลจีนใต้ ประกอบกับมรสุมตะวันออกเฉียงเหนือที่พัดปกคลุมอ่าวไทยและภาคใต้มีกำลังค่อนข้างแรง

ในขณะที่หย่อมความกดอากาศต่ำปกคลุมบริเวณชายฝั่งตะวันออกของประเทศมาเลเซียจะเคลื่อนผ่านประเทศมาเลเซียลงสู่ทะเลอันดามันตอนล่าง ทำให้ภาคใต้ตอนล่างมีฝนตกหนักถึงหนักมากหลายพื้นที่บริเวณ**จังหวัดชุมพร สุราษฎร์ธานี นครศรีธรรมราช พัทลุง สงขลา ปัตตานี ยะลา นราธิวาส พังงา ภูเก็ต กระบี่ ตรัง และสตูล**

ขอให้ประชาชนบริเวณดังกล่าวระวังอันตรายจากฝนตกหนักถึงหนักมากและฝนที่ตกสะสม ซึ่งทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

ส่วนคลื่นลมบริเวณอ่าวไทยและทะเลอันดามันจะมีกำลังแรงขึ้น โดยอ่าวไทยตอนบนและทะเลอันดามันมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร ส่วนอ่าวไทยตอนล่าง มีคลื่นสูง 2–3 เมตร บริเวณที่มีฝนฟ้าคะนองคลื่นสูงมากกว่า 3 เมตร

ขอให้ชาวเรือควรเดินเรือด้วยความระมัดระวังและหลีกเลี่ยงการเดินเรือในบริเวณที่มีฝนฟ้าคะนอง สำหรับเรือเล็กบริเวณอ่าวไทยตอนล่างควรงดออกจากฝั่งในช่วงวันดังกล่าว และขอให้ประชาชนบริเวณภาคใต้ตอนล่างระวังอันตรายจากคลื่นซัดฝั่งไว้ด้วย



สำหรับบริเวณประเทศไทยตอนบนจะมีอากาศเย็นถึงหนาวกับมีลมแรง โดยภาคเหนือและภาคตะวันออกเฉียงเหนืออุณหภูมิจะลดลง 3–5 องศาเซลเซียส ส่วนภาคกลางรวมทั้งกรุงเทพมหานครและปริมณฑล และภาคตะวันออก อุณหภูมิจะลดลง 2-4 องศาเซลเซียส

ขอให้ประชาชนบริเวณดังกล่าวดูแลรักษาสุขภาพเนื่องจากสภาพอากาศที่หนาวเย็นลง รวมถึงให้ระวังอันตรายจากอัคคีภัยที่อาจจะเกิดขึ้นเนื่องจากสภาพอากาศแห้งและลมแรง

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา [http://www.tmd.go.th](http://www.tmd.go.th/index.php) หรือที่ 0-2399-4012-13 และ 1182 ได้ตลอด 24 ชั่วโมง

กรมอุตุนิยมวิทยา ประกาศเรื่อง ฝนตกหนักบริเวณภาคใต้ คลื่นลมแรงบริเวณอ่าวไทยตอนล่าง และอากาศหนาวเย็นบริเวณประเทศไทยตอนบน ฉบับที่ 5

