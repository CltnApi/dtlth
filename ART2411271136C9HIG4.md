---
layout: post
code: "ART2411271136C9HIG4"
origin_url: "https://www.khaosod.co.th/entertainment/news_9523957"
image: "https://github.com/user-attachments/assets/33db5d4e-f92b-48c7-a605-e31f0ea5e0ef"
title: "มิกซ์ เปิดร้านกาแฟดัง ชาวเน็ตแซะ \"แบบนี้ไงพี่สาวถึงน้อยใจ\" เอ็ม เข้ามาตอบเอง!"
description: "แห่ร่วมแสดงความยินดีกันคับคั่ง สำหรับ มิกซ์ เพทาย วงษ์คำเหลา ลูกชายของตลกชื่อดัง หม่ำ จ๊กมก หรือ เพ็ชรทาย วงษ์คำเหลา ที่ล่าสุดควง อาย ธนัฏฐา"
category: "ENTERTAINMENT"
language: "th"
date: 2024-11-27T13:06:52.646Z
---

# มิกซ์ เปิดร้านกาแฟดัง ชาวเน็ตแซะ "แบบนี้ไงพี่สาวถึงน้อยใจ" เอ็ม เข้ามาตอบเอง!

[![มิกซ์ เปิดร้านกาแฟดัง ชาวเน็ตแซะ "แบบนี้ไงพี่สาวถึงน้อยใจ" เอ็ม เข้ามาตอบเอง!](https://www.khaosod.co.th/wpapp/uploads/2024/11/vkl271167-7.jpg "มิกซ์ เปิดร้านกาแฟดัง ชาวเน็ตแซะ "แบบนี้ไงพี่สาวถึงน้อยใจ" เอ็ม เข้ามาตอบเอง!")](https://www.khaosod.co.th/wpapp/uploads/2024/11/vkl271167-7.jpg)

แห่ร่วมแสดงความยินดีกันคับคั่ง สำหรับ **มิกซ์ เพทาย วงษ์คำเหลา** ลูกชายของตลกชื่อดัง **หม่ำ จ๊กมก หรือ เพ็ชรทาย วงษ์คำเหลา** ที่ล่าสุดควง **อาย ธนัฏฐา** แฟนสาวคนสวย เปิดกิจการร้านกาแฟแฟรนไชส์ชื่อดัง มีเพื่อนๆ และคนบันเทิงเดินทางไปร่วมงานเพียบ

![มิกซ์ ](https://www.khaosod.co.th/wpapp/uploads/2024/11/vkl271167-4.jpg)

โดย **มด เอ็นดู** คุณแม่ของ มิกค์ ได้โพสต์ข้อความลงโซเชียล มีข้อความว่า **“เปิดแล้วค่ะ อเมซอน ซ.พระเงิน คลองประปาค่ะ มาอุดหนุนด้วยนะคะ”**

![มิกซ์ ](https://www.khaosod.co.th/wpapp/uploads/2024/11/vkl271167-3.jpg)

มีผู้ใช้ติ๊กต็อกท่านหนึ่ง ก็ได้แชร์โมเมนต์บรรยากาศ เปิดร้านกาแฟอย่างเป็นทางการ ซึ่งมี พี่หม่ำ มิกค์ น้องอาย ให้สัมภาษณ์อยู่ พร้อมกับเขขียนแคปชั่นไว้ว่า **“เปิดร้านลูกชาย”** ซึ่งในโพสต์ดังกล่าวมีผู้ที่ให้ความสนใจเข้ามาคอมเมนต์แสดงความยินดีจำนวนมาก

![มิกซ์ ](https://www.khaosod.co.th/wpapp/uploads/2024/11/vkl271167-2.jpg)

ADVERTISEMENT

มีบุคคลหนึ่ง ได้เข้ามาแสดงความคิดเห็นว่า **“ก็แบบนี้ไงพี่สาวถึงน้อยใจ”** ซึ่ง เอ็ม บุษราคัม ก็ได้เข้ามาตอบคอมเมนต์คนดังกล่าวว่า **“เอ็มไม่น้อยใจนะคะ กลับยินดีและดีใจกับน้องมิกซ์ที่พ่อมอบโอกาสให้น้องได้พิสูจน์ตัวเองว่าวันนี้น้องไม่ได้เป็นเด็กชายแล้วนะ น้องโตแล้ว ❤️❤️”**

![มิกซ์ ](https://www.khaosod.co.th/wpapp/uploads/2024/11/vkl271167-9.jpg)

นอกจากจะเข้ามาตอบเองแบบนี้แล้ว เอ็ม พี่สาว มิกค์ ยังได้ไปร่วมแสดงความยินดีกับน้องชาย พร้อมมอบช่อดอกไม้สวยๆ พร้อมกับโน้ตข้อความว่า **“ขอแสดงความยินดีกับน้องชายคนเก่งของพี่เอ็ม พี่กอล์ฟนะ รักน้องมิกค์❤️”**

![](https://www.khaosod.co.th/wpapp/uploads/2024/11/vkl271167-12.jpg)![](https://www.khaosod.co.th/wpapp/uploads/2024/11/vkl271167-5.jpg)