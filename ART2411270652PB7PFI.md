---
layout: post
code: "ART2411270652PB7PFI"
origin_url: "https://www.khaosod.co.th/lottery/news_9523193"
image: "https://github.com/user-attachments/assets/b54468cf-0562-4286-9d72-4ed5714d54fe"
title: "แห่ขอโชค เจ้าแม่ตะเคียนทอง อายุ 700 ปี จุดธูป ถูแป้ง ได้เลขทั้ง 2 ตัว 3 ตัว"
description: "แห่ขอโชค เจ้าแม่ตะเคียนทอง อายุ 700 ปี ขนาด 3 คนโอบ จุดธูป ถูแป้ง ได้เลขทั้ง 2 ตัว 3 ตัว หลังมีคนนอกพื้นที่ได้โชคถูกรางวัลกันจำนวนมาก"
category: "LOTTERY"
language: "th"
date: 2024-11-27T07:01:45.189Z
---

# แห่ขอโชค เจ้าแม่ตะเคียนทอง อายุ 700 ปี จุดธูป ถูแป้ง ได้เลขทั้ง 2 ตัว 3 ตัว

[![แห่ขอโชค เจ้าแม่ตะเคียนทอง อายุ 700 ปี จุดธูป ถูแป้ง ได้เลขทั้ง 2 ตัว 3 ตัว](https://www.khaosod.co.th/wpapp/uploads/2024/11/lotto-3.jpg "แห่ขอโชค เจ้าแม่ตะเคียนทอง อายุ 700 ปี จุดธูป ถูแป้ง ได้เลขทั้ง 2 ตัว 3 ตัว")](https://www.khaosod.co.th/wpapp/uploads/2024/11/lotto-3.jpg)

**แห่ขอโชค เจ้าแม่ตะเคียนทอง อายุ 700 ปี ขนาด 3 คนโอบ จุดธูป ถูแป้ง ได้เลขทั้ง 2 ตัว 3 ตัว หลังมีคนนอกพื้นที่ได้โชคถูกรางวัลกันจำนวนมาก**

วันที่ 27 พ.ย. 2567 ผู้สื่อข่าว จ.พะเยา รายงานว่า มีประชาชนพากันนำดอกไม้ธูปเทียนและแป้งมาขอโชคลาภ เจ้าแม่ตะเคียนทอง อายุ 700 ปี ที่หน้าวัดบ้านแม่กาไร่ หมู่ 6 ต.แม่กา อ.เมือง จ.พะเยา หลังจากที่ผ่านมามีชาวบ้านต่างอำเภอและต่างจังหวัดเข้ามาขอโชคลาภถูกรางวัลกันเป็นจำนวนมาก

[![](https://www.khaosod.co.th/wpapp/uploads/2024/11/1732684599728.jpg)](https://www.khaosod.co.th/wpapp/uploads/2024/11/1732684599728.jpg)

สำหรับต้นตะเคียนทองดังกล่าว มีขนาด 3 คนโอบ ยาวกว่า 5 วา ลำต้นเป็นโพรงสีออกดำ และยังมีท่อนเล็กๆ อีกกว่า 10 ท่อน ซึ่งเป็นต้นเดียวกันทั้งหมด บริเวณลำต้นมีรอยแป้งจากการมาเสี่ยงโชคของชาวบ้านหลายจุด นอกจากนี้ยังพบรูปเจ้าแม่ตะเคียนที่ชาวบ้านวาดไว้ตั้งอยู่ข้างต้นตะเคียนด้วย

[![](https://www.khaosod.co.th/wpapp/uploads/2024/11/1732684599368.jpg)](https://www.khaosod.co.th/wpapp/uploads/2024/11/1732684599368.jpg)

ผู้สื่อข่าวรายงานอีกว่า หลังจากจุดธูปเสี่ยงทายแล้ว พบธูปปรากฏเลข 3 ตัว 017 และใช้แป้งลูบถูบริเวณท่อนตะเคียน ได้เลข 2 ตัว คือ 73

[![](https://www.khaosod.co.th/wpapp/uploads/2024/11/1732684600125.jpg)](https://www.khaosod.co.th/wpapp/uploads/2024/11/1732684600125.jpg)

พระเกียรติถาวโร รักษาการเจ้าอาวาสวัดบ้านแม่กาไร่ เปิดเผยว่า ต้นตะเคียนทองดังกล่าว ชาวบ้านขุดพบบริเวณกลางทุ่งนาท้ายหมู่บ้าน มีลำต้นขนาดใหญ่ 2 ต้น จึงพากันนำมาเก็บไว้บริเวณหน้าวัด 1 ต้น และทำเสาประตูซุ้มวัดอีก 1 ต้น ชาวบ้านที่ทราบข่าวจึงพากันมาสักการะบูชาตามความเชื่อด้านโชคลาภ และมาขอพรกันเป็นประจำ จากการตรวจพิสูจน์คาดว่ามีอายุกว่า 700 ปี

[![](https://www.khaosod.co.th/wpapp/uploads/2024/11/1732684600235.jpg)](https://www.khaosod.co.th/wpapp/uploads/2024/11/1732684600235.jpg)