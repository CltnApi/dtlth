---
layout: post
code: "ART2411231427ALIJ0K"
origin_url: "https://www.khaosod.co.th/breaking-news/news_9518696"
image: "https://github.com/user-attachments/assets/85b6fa54-332d-4214-b836-74d07d9e2d92"
title: "ศาลไม่ให้ประกัน 6 ผู้ต้องหาคดีโกง 7.5 พันล้าน ส่งเมีย-ลูกสาว หมอบุญขัง สน.พญาไท"
description: "ศาลไม่อนุญาตให้ประกันตัว 6 ผู้ต้องหาคดี ร่วม หมอบุญ ฉ้อโกง 7.5 พันล้าน เหยื่อ 247 ราย ส่วนเมีย-ลูกสาว คุมส่งขัง สน.พญาไท ก่อนฝากขังวันที่ 25 พ.ย.นี้"
category: "HOT_NEWS"
language: "th"
date: 2024-11-23T14:41:01.013Z
---

# ศาลไม่ให้ประกัน 6 ผู้ต้องหาคดีโกง 7.5 พันล้าน ส่งเมีย-ลูกสาว หมอบุญขัง สน.พญาไท

[![ศาลไม่ให้ประกัน 6 ผู้ต้องหาคดีโกง 7.5 พันล้าน ส่งเมีย-ลูกสาว หมอบุญขัง สน.พญาไท](https://www.khaosod.co.th/wpapp/uploads/2024/11/Doctor-Bun.jpg "ศาลไม่ให้ประกัน 6 ผู้ต้องหาคดีโกง 7.5 พันล้าน ส่งเมีย-ลูกสาว หมอบุญขัง สน.พญาไท")](https://www.khaosod.co.th/wpapp/uploads/2024/11/Doctor-Bun.jpg)

ศาลไม่อนุญาตให้ประกันตัว 6 ผู้ต้องหาคดี ร่วม หมอบุญ ฉ้อโกง 7.5 พันล้าน เหยื่อ 247 ราย ส่วนเมีย-ลูกสาว คุมส่งขัง สน.พญาไท ก่อนฝากขังวันที่ 25 พ.ย.นี้

วันที่ 23 พ.ย.2567 ผู้สื่อข่าวรายงานความคืบหน้า หลังศาลอาญาออกหมายจับ นายแพทย์บุญ วนาสิน หรือหมอบุญ อายุ 86 ปี และพวกรวม 9 ราย หลอกชักชวนลงทุนธุรกิจการแพทย์ 5 โครงการ โดยพบว่ามีผู้เสียหายจำนวน 247 ราย มูลค่าความเสียหาย 7,500 ล้านบาท โดยภรรยาและลูกของหมอบุญ ถูกออกหมายจับเช่นกัน ก่อนทั้งคู่ พร้อมทนายความ เข้ามอบตัวในเวลาต่อมา

โดยตำรวจจับกุม แล้ว 6 ราย คือ 1.น.ส.จิดาภา อายุ 53 ปี 2.น.ส.ศิวิมล อายุ 38 ปี 3.นางอัจจิมา อายุ 49 ปี 4.นายภาคย์ อายุ 36 ปี 5.นางภัทรานิษฐ์ อายุ 55 ปี และ 6.นายธนภูมิ อายุ 36 ปี

ล่าสุด ภายหลัง พนักงานสอบสวน คุมตัวผู้ต้องหาทั้ง 6 คนไปฝากขัง ที่ศาลอาญา พร้อมคัดค้านการประกันตัว เมื่อเวลา 15.00 น.ที่ผ่านมา โดยให้เหตุผลมูลค่าความเสียหายสูง, อัตราโทษสูง กระทำความผิดหลายกรรม เกรงจะหลบหนี ,การไปชักชวน ย่อมต้องตรวจสอบข้อมูลว่ามีจริงหรือไม่ ,มีผู้เสียหายอีกจำนวนมาก ที่ติดต่อจะมาแจ้งความ ,มีการทำเป็นขบวนการ และมีผลประโยชน์ร่วมกัน และไปยุ่งเหยิงกับพยานหลักฐาน ต่อมาศาลไม่อนุญาตให้ประกันตัว

ส่วน นางจารุวรรณ อายุ 79 ปี และ น.ส.นลิน อายุ 51 ปี ภรรยาและบุตรสาวของนายแพทย์บุญ หลังจากสอบปากคำเสร็จจะนำไปคุมตัวที่ห้องขัง สน.พญาไท ก่อนส่งฝากขังศาลในวันที่ 25 พ.ย.นี้ โดยพนักงานสอบสวนจะคัดค้านการประกันตัวเช่นกัน

**อ่านข่าว [มอบตัวแล้ว ภรรยา-ลูกสาว หมอบุญ ทนายเผยถูกปลอมลายเซ็น ค้ำประกัน-กู้เงิน](https://www.khaosod.co.th/breaking-news/news_9518086)**

**อ่านข่าว [เปิดพฤติการณ์ หมอบุญ ฉ้อโกง 7.5 พันล้าน ออกหมายแดง เร่งล่าตัว เหยื่อพุ่ง 247](https://www.khaosod.co.th/breaking-news/news_9518144)**

**อ่านข่าว [คดีหมอบุญโผล่อีก บิ๊กก้อง สั่งปอศ.เอาผิด หลังพบโกง1.9พันล้าน ส่งสำนวนDSI ชี้เข้าข่ายคดีพิเศษ](https://www.khaosod.co.th/breaking-news/news_9518159)**