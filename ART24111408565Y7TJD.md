---
layout: post
code: "ART24111408565Y7TJD"
origin_url: "https://www.khaosod.co.th/special-stories/news_9505407"
image: "https://github.com/user-attachments/assets/1a68cf20-29e2-4cf5-9ee5-11b04c7eaa49"
title: "รวบ 2 พระ ดูดยาบ้า ก่อนออกบิณฑบาต หลังชาวบ้านสงสัย ให้พรดีดผิดปกติ"
description: "รวบ 2 พระ ดูดยาบ้า ก่อนออกบิณฑบาต หลังชาวบ้านสงสัย ให้พรดีดผิดปกติ ตำรวจนิมนต์ไปตรวจฉี่ ม่วงอี๋ตามสูตร พาไปสึกพร้อมดำเนินคดีทันที"
category: "SPECIAL_STORIES"
language: "th"
date: 2024-11-14T09:07:41.667Z
---

# รวบ 2 พระ ดูดยาบ้า ก่อนออกบิณฑบาต หลังชาวบ้านสงสัย ให้พรดีดผิดปกติ

[![รวบ 2 พระ ดูดยาบ้า ก่อนออกบิณฑบาต หลังชาวบ้านสงสัย ให้พรดีดผิดปกติ](https://www.khaosod.co.th/wpapp/uploads/2024/11/buddha-1.jpg "รวบ 2 พระ ดูดยาบ้า ก่อนออกบิณฑบาต หลังชาวบ้านสงสัย ให้พรดีดผิดปกติ")](https://www.khaosod.co.th/wpapp/uploads/2024/11/buddha-1.jpg)

**รวบ 2 พระ ดูดยาบ้า ก่อนออกบิณฑบาต หลังชาวบ้านสงสัย ให้พรดีดผิดปกติ ตำรวจนิมนต์ไปตรวจฉี่ ม่วงอี๋ตามสูตร** **พาไปสึกพร้อมดำเนินคดีทันที**

พ.ต.อ.สุพจน์ นวรัตนารมย์ ผกก. สภ.ท่าสองยาง จ.ตาก ได้รับรายงานจากเจ้าหน้าที่ว่า มีพระ 2 รูปออกบิณฑบาตในพื้นที่ ต.แม่อุสุ อ.ท่าสองยาง ให้พรญาติโยมที่มาทำบุญตักบาตรด้วยความสนุกสนานผิดปกติ จึงสงสัยว่าเกี่ยวข้องกับยาเสพติดหรือไม่ จึงส่งเจ้าหน้าที่ตำรวจ ฝ่ายปกครองอำเภอท่าสองยาง ไปตรวจสอบที่กุฏิในวัดแห่งหนึ่ง

เมื่อไปถึงพบพระเมียนมา 2 รูป คือ พระโซพา อายุ 49 ปี และ พระพาทอ อายุ 38 ปี จากการตรวจค้นในกุฏิพบยาบ้า จำนวน 3 เม็ด จึงขอตรวจปัสสาวะ ปรากฏพบว่าเป็นสีม่วงทั้ง 2 รูป อีกทั้งพบว่าทั้ง 2 ยังหลบหนีเข้าเมืองอย่างผิดกฎหมาย

เจ้าหน้าที่จึงตั้งข้อกล่าวหา มีไว้ในครอบครองซึ่งยาเสพติดให้โทษประเภท 1 (ยาบ้า) โดยไม่ได้รับอนุญาต, เสพยาเสพติดให้โทษประเภท 1 (ยาบ้าฯ) โดยไม่ได้รับอนุญาต, เป็นคนต่างด้าวพักอาศัยในราชอาณาจักรโดยการอนุญาตสิ้นสุด

พระทั้ง 2 ให้การว่า ต้องเสพยาบ้าคนละ 2 เม็ด แล้วออกไปบิณฑบาต เจ้าหน้าที่ได้นำตัวไปทำพิธีสึก พร้อมส่งทั้ง 2 คนดำเนินคดีตามกฎหมายต่อไป