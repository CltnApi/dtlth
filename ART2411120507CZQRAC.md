---
layout: post
code: "ART2411120507CZQRAC"
origin_url: "https://www.khaosod.co.th/breaking-news/news_9501306"
image: "https://github.com/user-attachments/assets/090a7f98-b951-4ac9-a6e1-c76bab6a0b29"
title: "ทนายสายหยุด ชิ่งสื่อ หลังเข้าเยี่ยม ทนายตั้ม ไม่กี่นาที อ้างติดธุระ"
description: "ทนายสายหยุด ชิ่งสื่อ หลังเข้าเยี่ยม ทนายตั้ม ในเรือนจำพิเศษกรุงเทพฯ รับปากแล้วว่าจะให้สัมภาษณ์ แต่อ้างติดธุระ เผย เข้าไปเยี่ยมไม่กี่นาทีก็กลับเลย "
category: "HOT_NEWS"
language: "th"
date: 2024-11-12T05:11:20.890Z
---

# ทนายสายหยุด ชิ่งสื่อ หลังเข้าเยี่ยม ทนายตั้ม ไม่กี่นาที อ้างติดธุระ

[![ทนายสายหยุด ชิ่งสื่อ หลังเข้าเยี่ยม ทนายตั้ม ไม่กี่นาที อ้างติดธุระ](https://www.khaosod.co.th/wpapp/uploads/2024/11/Sai-Yud-Lawyer-1.jpg "ทนายสายหยุด ชิ่งสื่อ หลังเข้าเยี่ยม ทนายตั้ม ไม่กี่นาที อ้างติดธุระ")](https://www.khaosod.co.th/wpapp/uploads/2024/11/Sai-Yud-Lawyer-1.jpg)

**ทนายสายหยุด ชิ่งสื่อ หลังเข้าเยี่ยม ทนายตั้ม ในเรือนจำพิเศษกรุงเทพฯ รับปากแล้วว่าจะให้สัมภาษณ์ แต่อ้างติดธุระ เผย เข้าไปเยี่ยมไม่กี่นาทีก็กลับเลย**

เมื่อเวลา 10.50 น. วันที่ 12 พ.ย.2567 ที่เรือนจำพิเศษกรุงเทพมหานคร ผู้สื่อข่าวรายงานว่า นายสายหยุด เพ็งบุญชู ทนายความของ นายษิทรา เบี้ยบังเกิด หรือ ทนายตั้ม เดินทางเข้าเยี่ยมนายษิทราตั้งแต่ก่อนเวลา 08.00 น. โดยเข้ามาที่บริเวณประตูด้านข้างของเรือนจำพิเศษกรุงเทพฯ และรอด้านใน ไม่ได้มาพบปะสื่อมวลชน

โดยก่อนหน้านี้นายสายหยุดแจ้งว่าจะออกมาให้สัมภาษณ์กับสื่อมวลชน หลังเข้าเยี่ยมนายษิทรา ในเวลา 10.00-11.00 น. จนกระทั่ง เวลาประมาณ 10.40 น. ผู้สื่อข่าวพยายามติดต่อสอบถามโดยโทรศัพท์ไปที่นายสายหยุด ซึ่งเจ้าตัวรับสายพร้อมกล่าวว่า ได้เข้าไปเยี่ยมนายษิทราตั้งแต่ช่วงเช้าที่ผ่านมา โดยใช้เวลาเยี่ยมเพียงแค่ไม่กี่นาที ก็ออกจากเรือนจำทันที โดยอ้างว่ามีธุระต่อ



ผู้สื่อข่าวพยายามสอบถามถึงรายละเอียดการพูดคุยกับนายษิทราว่า มีอะไรบ้าง แต่นายสายหยุดไม่ได้ตอบ มีเพียงเลขาส่วนตัวเป็นผู้ตอบแทนว่า ไม่สะดวกพูดคุยในรายละเอียด และขอให้ติดต่อกลับมาในภายหลัง

ทั้งนี้ เป็นที่น่าสังเกตด้วยว่า ก่อนหน้านี้ทนายสายหยุดรับปากว่าจะให้สัมภาษณ์กับสื่อมวลชน แต่กลับหลบสื่อไปทันทีหลังเยี่ยมทนายตั้มเสร็จสิ้น

ซึ่งเป็นช่วงเวลาภายหลังจากที่มีข้อมูลจากตำรวจกองปราบปราม ยืนยันว่า ได้จับกุมตัว นายนุวัฒน์ หรือ นุ คนสนิทของทนายตั้ม กับ นางสาริณี ภรรยาของนายนุ ในข้อหา ร่วมกันฉ้อโกงเงิน จำนวน 39 ล้านบาทจากเจ๊อ้อย เมื่อช่วงเช้าที่ผ่านมา