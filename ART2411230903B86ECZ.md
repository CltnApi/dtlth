---
layout: post
code: "ART2411230903B86ECZ"
origin_url: "https://www.khaosod.co.th/entertainment/news_9518367"
image: "https://github.com/user-attachments/assets/b1e24f19-cf2e-40f6-ac62-ef18c7043474"
title: "เรื่องของมึง! พชร์ อานนท์ ไม่ยุ่งแล้ว ปม ‘มอส-เต๋า’ ทะเลาะกัน หลังเจอด่าแรง"
description: "เรื่องของมึง! พชร์ อานนท์ ไม่ยุ่งแล้ว ปม ‘มอส-เต๋า’ ทะเลาะกัน หลังเจอด่าแรง ถามกลับจะโกรธกันไปจนตายรึไง? ปล่อยให้เคลียร์กันเอง"
category: "ENTERTAINMENT"
language: "th"
date: 2024-11-23T09:27:42.169Z
---

# เรื่องของมึง! พชร์ อานนท์ ไม่ยุ่งแล้ว ปม ‘มอส-เต๋า’ ทะเลาะกัน หลังเจอด่าแรง

[![เรื่องของมึง! พชร์ อานนท์ ไม่ยุ่งแล้ว ปม ‘มอส-เต๋า’ ทะเลาะกัน หลังเจอด่าแรง](https://www.khaosod.co.th/wpapp/uploads/2024/11/pott111.jpg "เรื่องของมึง! พชร์ อานนท์ ไม่ยุ่งแล้ว ปม ‘มอส-เต๋า’ ทะเลาะกัน หลังเจอด่าแรง")](https://www.khaosod.co.th/wpapp/uploads/2024/11/pott111.jpg)

_**เรื่องของมึง! พชร์ อานนท์ ไม่ยุ่งแล้ว ปม ‘มอส-เต๋า’ ทะเลาะกัน หลังเจอด่าแรง ถามกลับจะโกรธกันไปจนตายรึไง? ปล่อยให้เคลียร์กันเอง**_

เอ่ยปากว่าอยากช่วยคุยและเคลียร์ให้ 2 เพื่อนรักยุค90 อย่าง **มอส ปฏิภาณ ปฐวีกาน**ต์ และ **เต๋า สมชาย เข็มกลัด** กลับมาคืนดีกัน หลังมีข่าวว่าทั้งคู่ทะเลาะกัน ล่าสุด **ข่าวสดบันเทิงออนไลน์** มีโอกาสได้พูดคุยกับผู้กำกับชื่อดัง **พชร์ อานนท์** เลยอัพเดตถึงเรื่องนี้

[![](https://www.khaosod.co.th/wpapp/uploads/2024/11/111111111111-6.jpg)](https://www.khaosod.co.th/wpapp/uploads/2024/11/111111111111-6.jpg)

โดย **พชร์** เผยว่า “อ๋อ! มอสกับเต๋าเราก็ไม่รู้ว่าเขาทะเลาะกันเรื่องอะไร ไม่รู้จริงๆ _จนวันหนึ่งเราไปออกรายการ แล้วมอสมาเป็นแขกรับเชิญเซอร์ไพรส์ เราก็เลยถามว่าทะเลาะกันเรื่องอะไร เขาก็เล่าให้ฟังอย่างที่มันเป็นข่าวนั่นแหละ เราเลยบอกว่าเดี๋ยวเจอไอ้เต๋าแล้วจะคุยให้ คือไม่อยากให้มันทะเลาะกัน_เพราะมันคบกันมาตั้งนานแล้ว”

“ทีนี้พอเราพูดก็มีคนตัดเอาไปลงคลิปใน TikTok **หลังจากนั้นแฟนเต๋าก็โทรมาบอกเรา ไอ้เต๋ามันก็ด่าเราไอ้สัxx อย่ามาเสื-กเรื่องของมัน เราก็บอกเออ…กูไม่เสื-กก็ได้ แค่นี้แหละ** แล้วก็ไม่ได้ยุ่งเลย”

[![](https://www.khaosod.co.th/wpapp/uploads/2024/11/444444444444-3.jpg)](https://www.khaosod.co.th/wpapp/uploads/2024/11/444444444444-3.jpg)

ADVERTISEMENT

**ปล่อยเลยไม่เป็นกาวใจแล้ว****? _“เรื่องของมึง เราแค่เป็นห่วง_** ถามว่าเรื่องที่เขาทะเลาะกันมันร้ายแรงขนาดนั้นเลยเหรอ ไม่รู้ต้องไปถามมอสกับเต๋าเอง เรื่องของมึง! **(นึกว่าจะพึ่งพาพี่พชร์ได้?**) เราก็ตอบไม่ได้ **_ขนาดแค่พูดว่าเดี๋ยวจะลองถามดูซิว่าเป็นอะไร เขายังว่ากูเสื-กเลย กูก็ไม่ได้เสื-กนะ กูก็หวังดีให้มึงดีกันเพราะเป็นเพื่อนกันมาตั้งนาน มึงจะโกรธกันไปจนตายเลยรึไง_** แต่ก็ช่างมัน มึงก็อย่ามาเสื-กเรื่องของกู กูก็จะไม่เสื-กเรื่องของมึง…จบ!”

[![](https://www.khaosod.co.th/wpapp/uploads/2024/11/777777777777-1.jpg)](https://www.khaosod.co.th/wpapp/uploads/2024/11/777777777777-1.jpg)

**เท่าที่รู้สาเหตุมาคิดว่าเขาจะกลับมาคืนดีกันได้ไหม****?** “คือก็พูดกันไปพูดกันมา แต่มอสมันพยายามที่จะโทรหาไปขอเคลียร์ แล้วทางโน้นเขาไม่ยอมไง งั้นก็เลยเรื่องของมึง มึงแก่แล้วนี่ เมื่อก่อนเด็กๆ มึงไม่เห็นพูดอย่างนี้เลย เมื่อก่อนแล้วแต่พี่พชร์ พี่พชร์ว่าไงก็ว่ากัน แต่ตอนนี้กูไปยุ่งเรื่องของมัน มันบอกว่าเรื่องของกู อย่าเสื-ก!! กูไม่เสื-กก็ได้ รอให้เขาเคลียร์กันเองเถอะ”

[![](https://www.khaosod.co.th/wpapp/uploads/2024/11/55555555555-2.jpg)](https://www.khaosod.co.th/wpapp/uploads/2024/11/55555555555-2.jpg)

[![](https://www.khaosod.co.th/wpapp/uploads/2024/11/33333333333-2.jpg)](https://www.khaosod.co.th/wpapp/uploads/2024/11/33333333333-2.jpg)