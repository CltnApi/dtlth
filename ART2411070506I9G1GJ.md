---
layout: post
code: "ART2411070506I9G1GJ"
origin_url: "https://www.khaosod.co.th/sports/news_9494168"
image: "https://github.com/user-attachments/assets/5220487d-a0eb-4d5b-a1aa-156467be1676"
title: "เวสต์แฮม เปิดตัว อันนา นักฟุตบอลหญิงไทยคนแรก - ทีมชาติแย้มดึงทดสอบฝีเท้า"
description: "อันนา - เมื่อ 7 พ.ย.  ที่สยามบลาสเซอรี่  เควิน เทอร์เรซ ซีอีโอ EPA Elite Performance Academy  ไบรอัน โกลเวอร์ ผู้อำนวยการโปรแกรม ตัวแทน เวสต์แฮม ยูเอฟซี"
category: "SPORTS"
language: "th"
date: 2024-11-07T05:11:09.622Z
---

# เวสต์แฮม เปิดตัว อันนา นักฟุตบอลหญิงไทยคนแรก - ทีมชาติแย้มดึงทดสอบฝีเท้า

[![เวสต์แฮม เปิดตัว อันนา นักฟุตบอลหญิงไทยคนแรก - ทีมชาติแย้มดึงทดสอบฝีเท้า](https://www.khaosod.co.th/wpapp/uploads/2024/11/ANN111.jpg "เวสต์แฮม เปิดตัว อันนา นักฟุตบอลหญิงไทยคนแรก - ทีมชาติแย้มดึงทดสอบฝีเท้า")](https://www.khaosod.co.th/wpapp/uploads/2024/11/ANN111.jpg)

อันนา – เมื่อ 7 พ.ย. ที่สยามบลาสเซอรี่ เควิน เทอร์เรซ ซีอีโอ EPA Elite Performance Academy ไบรอัน โกลเวอร์ ผู้อำนวยการโปรแกรม ตัวแทน เวสต์แฮม ยูเอฟซี ร่วมกันแถลงข่าวการเซ็นสัญญา คว้าตัว อันนา ฉันทวงศ์วิริยะ นักเตะสาวไทยวัย 16 ปี เป็นนักเตะเยาวชน ทีมหญิงรุ่นอายุ 18 ปี ซึ่งถือเป็นนักเตะไทยคนแรกที่ได้รับโอกาสนี้ในลีกอังกฤษ  
[![](https://www.khaosod.co.th/wpapp/uploads/2024/11/S__755327008_0-696x464.jpg)](https://www.khaosod.co.th/wpapp/uploads/2024/11/S__755327008_0.jpg)

โดย อันนา ฉันทวงศ์วิริยะ นักเตะสาวกองกลางวัย 16 ปี ซึ่งปัจจุบันศึกษาระดับ เอ เลเวล ที่ เวลลิงตัน คอลเลจ อินเตอร์เนชั่นแนล สคูลแบงคอก โชว์ฟอร์มเตะตาแมวมองของ เวสต์แฮม ระหว่าง ฝึกซ้อมที่ EPA (Elite Performance Academy) จนถูกดึงตัวไปร่วมทีม เยาวชนหญิง ของเวสต์แฮม และล่าสุด ลงทะเบียนเป็นนักฟุตบอลกับสมาคมฟุตบอลอังกฤษแล้ว และได้ลงสนามนัดแรกร่วมกับทีมหญิง เวสต์แฮม ยูไนเต็ด ในเกมเอาชนะ แคมบริดจ์ 7-2

[![](https://www.khaosod.co.th/wpapp/uploads/2024/11/S__755326988_0-696x464.jpg)](https://www.khaosod.co.th/wpapp/uploads/2024/11/S__755326988_0.jpg)

เควิน กล่าวว่า EPA เราโฟกัสในการพัฒนานักฟุตบอล มากกว่าเรื่องของผลการแข่งขัน เราเป็นพาร์ตเนอร์ชิพกับเวสต์แฮมตั้งแต่ปี 2018 ในการพัฒนานักฟุตบอลที่เมืองไทย อันนา มาฝึกซ้อมกับเราตั้งแต่อายุ 11 ปี เธอมีความมุ่งมั่น ทำงานหนัก จนมีผลงานที่ยอดเยี่ยมในสนาม ไปฝึกซ้อมที่ลอนดอนมาแล้ว 6 ครั้ง ในช่วงปิดเทอม ที่ควรจะได้พักผ่อนเหมือนเด็กในรุ่นเดียวกัน เพื่อเล่นฟุตบอลโดยเฉพาะ เด็กหลายคนฝันอยากเป็นนักฟตบอลอาชีพ เป็นความฝันก็จริง แต่น้อยคนจะมีทัศนคติ ที่จะทำทุกอย่างเพื่อให้ฝันเป็นจริง ช่วงโควิด เธอมีโอกาสจะรีแล็กซ์จากฟุตบอล แต่เธอเลือกที่จะอยู่กับทีม และ ดูเทปการแข่งขัน และลงฝึกซ้อมเพื่อจะได้ความรู้มากขึ้นในการเล่นฟุตบอล ซึ่งถือเป็นแค่ 1-2% ที่จะพยายามขนาดนี้ เด็กคนอื่นๆในรุ่นเดียวกัน ลงสนามฝึกซ้อม จะยิงอย่างเดียว แต่ อันนา พัฒนาทักษะอื่นๆ ในหลายหลากหลายเพื่อทำดีที่สุด ในห้องเรียนเป็นเด็กที่เรียนเก่งมาก ในแง่วิชาการ ทุกอย่างที่ทำ ทำดีที่สุด ไม่รู้ว่าอนาคตจะเป็นอย่างไร แต่เราอยากให้เขาไปในทางที่ดีที่สุด

[![](https://www.khaosod.co.th/wpapp/uploads/2024/11/S__755327001_0-696x493.jpg)](https://www.khaosod.co.th/wpapp/uploads/2024/11/S__755327001_0.jpg)

อันนา นักเตะสาวไทยคนแรกในฟุตบอลหญิง อังกฤษ เผยว่า ตื่นเต้น และขอบคุณเวสต์แฮม ที่ให้โอกาสนี้กับตัวหนู และอยากจะเป็นนักฟุตบอลที่ดีที่สุดเท่าที่จะทำได้ ในเกมแรกที่ได้สัมผัสถือว่า ฟุตบอลที่อังกฤษ เร็ว และเล่นหนักกว่าที่เคยเจอมา แต่เชื่อว่าจะปรับตัวได้

[![](https://www.khaosod.co.th/wpapp/uploads/2024/11/S__755327006_0-696x464.jpg)](https://www.khaosod.co.th/wpapp/uploads/2024/11/S__755327006_0.jpg)

“เป้าหมายของหนูอยากฝึกซ้อม และเรียนไปพร้อมๆกัน เพื่อเล่นในระดับสูงสุดเท่าที่จะทำได้ และหากเป็นไปได้ก็อยากจะเล่นให้ทีมชาติในอนาคต”

[![](https://www.khaosod.co.th/wpapp/uploads/2024/11/S__755327005_0-696x464.jpg)](https://www.khaosod.co.th/wpapp/uploads/2024/11/S__755327005_0.jpg)

ด้าน หนึ่งฤทัย สระทองเวียน รักษาการเฮดโค้ช ฟุตบอลหญิงทีมชาติไทย เผยว่า ยอมรับว่าอาจจะยังไม่ได้เห็นฟอร์มของน้องอันนามากนัก แต่เราจะเริ่มติดตามผลงานอย่างต่อเนื่อง โดยจะเชิญมาฝึกซ้อมกับทีมชาติหญิง ชุดชิงแชมป์เอเชีย รุ่น ยู 20 และ ยู 17 ในปีหน้า

[![](https://www.khaosod.co.th/wpapp/uploads/2024/11/S__755326986_0-696x486.jpg)](https://www.khaosod.co.th/wpapp/uploads/2024/11/S__755326986_0.jpg)

[![](https://www.khaosod.co.th/wpapp/uploads/2024/11/E1A2EF60-6A79-4B9D-B57B-FC81FA42255A-696x434.jpg)](https://www.khaosod.co.th/wpapp/uploads/2024/11/E1A2EF60-6A79-4B9D-B57B-FC81FA42255A.jpg)