---
layout: post
code: "ART2411140922YMQXS3"
origin_url: "https://www.khaosod.co.th/sports/news_9505565"
image: "https://github.com/user-attachments/assets/8151bc0b-71c0-4bb7-af2f-2187edf2801a"
title: "สื่ออิตาลีเผย อตาลันตา กำไรสโมสรพุ่ง หลังขาย ฮอยจ์ลุนด์ ให้ผีแดง"
description: "กัลโชเอะฟินานซา สื่อในอิตาลี รายงานว่า อตาลันตา สโมสรดังของ เซเรีย อา มีกำไรพุ่งสูงขึ้นในปี 2024 ซึ่งเป็นผลมาจากการขาย ราสมุส ฮอยจ์ลุนด์"
category: "SPORTS"
language: "th"
date: 2024-11-14T09:30:46.211Z
---

# สื่ออิตาลีเผย อตาลันตา กำไรสโมสรพุ่ง หลังขาย ฮอยจ์ลุนด์ ให้ผีแดง

[![สื่ออิตาลีเผย อตาลันตา กำไรสโมสรพุ่ง หลังขาย ฮอยจ์ลุนด์ ให้ผีแดง](https://www.khaosod.co.th/wpapp/uploads/2024/11/rasmus.jpg "สื่ออิตาลีเผย อตาลันตา กำไรสโมสรพุ่ง หลังขาย ฮอยจ์ลุนด์ ให้ผีแดง")](https://www.khaosod.co.th/wpapp/uploads/2024/11/rasmus.jpg)

กัลโชเอะฟินานซา สื่อในอิตาลี รายงานว่า อตาลันตา สโมสรดังของ เซเรีย อา มีกำไรพุ่งสูงขึ้นในปี 2024 ซึ่งเป็นผลมาจากการขาย ราสมุส ฮอยจ์ลุนด์ กองหน้าทีมชาติเดนมาร์ก ไปให้กับ แมนเชสเตอร์ ยูไนเต็ด สโมสรฟุตบอลดังของพรีเมียร์ ลีก อังกฤษ

ก่อนหน้านี้ อตาลันตา ขาย ราสมุส ฮอยจ์ลุนด์ กองหน้าเลือดโคนมไปอยู่กับทัพปีศาจแดง ด้วยค่าตัวราว 73.90 ล้านยูโร หรือ ประมาณ 2,724 ล้านบาท ซึ่งทำให้สโมสรมีรายการได้รวมประจำปีถึง 242.1 ล้านยูโร หรือ ประมาณ 8,926 ล้านบาท ซึ่งก่อนหน้านี้พวกเขาซื้อแข้งรายนี้มาจากสตวร์ม กราซ ในราคาแค่ 20 ล้านยูโร เมื่อเดือนสิงหาคมปี 2022

และรายงานระบุว่าหลังจากหักลบค่าใช้จ่ายในทุกด้านแล้ว อตาลันตา มีกำไรประจำฤดูกาล 2023-24 อยู่ที่ 9.8 ล้านยูโร หรือ ประมาณ 361.35 ล้านบาท ทั้งนี้นอกจากการขายราสมุส ฮอยจ์ลุนด์ ให้กับ แมนเชสเตอร์ ยูไนเต็ด แล้ว พวกเขายังมีรายการได้จากการคว้าแชมป์ยูฟ่า ยูโรปา ลีก ซึ่งเป็นถ้วยยุโรปใบแรกของสโมสร และได้เล่นรายการยูโรเปียน ซูเปอร์ คัพ รวมไปถึงคว้าตั๋วลุย ยูฟ่า แชมเปียนส์ ลีก อีกด้วย

ขณะที่ผลงานในสนามฤดูกาลนี้ อตาลันตา ยังทำได้เยี่ยม เก็บไป 25 คะแนน จาก 12 นัด รั้งรองจ่าฝูงของตาราง โดยตามหลัง นาโปลี จ่าฝูงแค่คะแนนเดียว