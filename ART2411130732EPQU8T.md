---
layout: post
code: "ART2411130732EPQU8T"
origin_url: "https://www.khaosod.co.th/sports/news_9503526"
image: "https://github.com/user-attachments/assets/5566d808-056d-4445-a127-ea30be546e1a"
title: "บรูโน แฟร์นานเดส สวมบทฮีโร่ช่วยคนเป็นลมบนเครื่องบิน - แฟนบอลแห่ชื่นชม"
description: "บรูโน แฟร์นานเดส กองกลางกัปตันทีม แมนเชสเตอร์ ยูไนเต็ด สวมบทฮีโร่หลังเข้าช่วยเหลือคนเป็นลมขณะอยู่บนเครื่องบิน ขณะที่แฟนบอลต่างแห่ชื่นชมการกระทำของแข้งรายนี้"
category: "SPORTS"
language: "th"
date: 2024-11-13T07:41:08.034Z
---

# บรูโน แฟร์นานเดส สวมบทฮีโร่ช่วยคนเป็นลมบนเครื่องบิน - แฟนบอลแห่ชื่นชม

[![บรูโน แฟร์นานเดส สวมบทฮีโร่ช่วยคนเป็นลมบนเครื่องบิน - แฟนบอลแห่ชื่นชม](https://www.khaosod.co.th/wpapp/uploads/2024/11/Bruno-Fernandes-86336.jpg "บรูโน แฟร์นานเดส สวมบทฮีโร่ช่วยคนเป็นลมบนเครื่องบิน - แฟนบอลแห่ชื่นชม")](https://www.khaosod.co.th/wpapp/uploads/2024/11/Bruno-Fernandes-86336.jpg)

**บรูโน แฟร์นานเดส กองกลางกัปตันทีม แมนเชสเตอร์ ยูไนเต็ด สวมบทฮีโร่หลังเข้าช่วยเหลือคนเป็นลมขณะอยู่บนเครื่องบิน ขณะที่แฟนบอลต่างแห่ชื่นชมการกระทำของแข้งรายนี้**

ตามการบอกเล่าของ ซูซานนา ลอว์สัน หนึ่งในผู้โดยสารระบุว่า ระหว่างที่ บรูโน อยู่บนเครื่องบินเพื่อเดินทางกลับโปรตุเกสบ้านเกิดพร้อมกับ ดิโอโก ดาโลต์ เพื่อนร่วมทีม “ปีศาจแดง” เพื่อไปรับใช้ทีมชาตินั้นเกิดเหตุการณ์ที่มีผู้โดยสารร่วมไฟต์ของเขารายหนึ่งมีอาการป่วย และเป็นลมใกล้ๆ บริเวณห้องน้ำท้ายเครื่อง

![](https://www.khaosod.co.th/wpapp/uploads/2024/11/462559522_2284181358603124_2753305822613781081_n.jpg)

เมื่อเห็นเหตุการณ์ดาวเตะวัย 30 ปีก็ได้ตะโกนไปหาลูกเรือเพื่อขอความช่วยเหลือ “ขอโทษที เราต้องการความช่วยเหลือ” ก่อนที่ลูกเรือจะเข้ามาปฐมพยาบาล ซึ่ง บรูโน ก็ได้ช่วยพยุงผู้ป่วยรายนี้ขึ้นไปนั่งบนเก้าอี้ และอยู่ในที่เกิดเหตุเพื่อช่วยดูอาการ ซึ่งเมื่อทุกอย่างเรียบร้อยเจ้าตัวก็เดินไปกลับไปนั่งที่ของตัวเองแบบเงียบๆ

ทั้งนี้หลังจากมีการเผยแพร่เรื่องราวดังกล่าวในโซเชียลมีเดียแฟนบอลต่างแสดงความคิดเห็นชื่นชมกัปตันทีม “ปีศาจแดง” รายนี้กันอย่างคับคั่ง เช่น “นี่คือสิ่งที่กัปตันทีม แมนฯ ยูไนเต็ด แสดงออกมา” และ “กัปตันของเรานั้นยอดเยี่ยมเขาช่วยเหลือเพื่อนทำประตูในสนาม และช่วยคนป่วยนอกสนามด้วย” เป็นต้น

ขอบคุณภาพจาก X : @MUFCScoop