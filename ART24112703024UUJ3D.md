---
layout: post
code: "ART24112703024UUJ3D"
origin_url: "https://www.khaosod.co.th/entertainment/news_9522861"
image: "https://github.com/user-attachments/assets/7f38c3ad-0ea9-45da-9b1c-a202595ce5bf"
title: "หนิง ปณิตา โวยถูกกล่าวหาตบผู้ปกครองที่โรงเรียนลูก อดีตสามี จิน ลั่นเห็นเหตุการณ์"
description: "หนิง ปณิตา โวย! ท้าเปิดกล้อง ถูกกล่าวหาว่าเป็นผู้ปกครองตบกัน ที่ลานจอดรถโรงเรียนนานาชาติของลูก อดีตสามี จิน จรินทร์ ลั่นเห็นเหตุการณ์"
category: "ENTERTAINMENT"
language: "th"
date: 2024-11-27T03:11:23.543Z
---

# หนิง ปณิตา โวยถูกกล่าวหาตบผู้ปกครองที่โรงเรียนลูก อดีตสามี จิน ลั่นเห็นเหตุการณ์

[![หนิง ปณิตา โวยถูกกล่าวหาตบผู้ปกครองที่โรงเรียนลูก อดีตสามี จิน ลั่นเห็นเหตุการณ์](https://www.khaosod.co.th/wpapp/uploads/2024/11/NingJin-2.jpg "หนิง ปณิตา โวยถูกกล่าวหาตบผู้ปกครองที่โรงเรียนลูก อดีตสามี จิน ลั่นเห็นเหตุการณ์")](https://www.khaosod.co.th/wpapp/uploads/2024/11/NingJin-2.jpg)

หนิง ปณิตา โวย! ท้าเปิดกล้อง ถูกกล่าวหาว่าเป็นผู้ปกครองตบกัน ที่ลานจอดรถโรงเรียนนานาชาติของลูก อดีตสามี จิน จรินทร์ ลั่นเห็นเหตุการณ์

จากกรณีที่เกิดเป็นกระแสในโรงออนไลน์ กับเป็นประเด็นที่มีมีผู้ปกครองดักตบกันที่ลานจอดรถในโรงเรียนนานาชาติแห่งหนึ่ง ซึ่งได้มีคนมาโพสต์ข้อความในกลุ่ม ผู้ปกครองโรงเรียนนานานชาติ ระบุว่า “โรงเรียน Top Tier ค่าเทอมปีละเกือบล้าน ผปค.ดักตบกันกลางที่จอดรถใน ร.ร. เลือดตกยางออก!! เพิ่งย้ายมาเรียนเจออะไรแบบนี้ตกใจ อยากให้ ร.ร.มีมาตรการเชิญออกทั้งคู่ ไม่ใช่ตัวอย่างที่ดีของทั้งเด็กๆและสังคม “Kindness” ที่ ร.ร.พูดไว้เลย”

งานนี้ได้มีผู้ปกครองบางส่วนเข้าไปคอมเมนต์ว่าเป็น **“หนิง ปณิตา พัฒนาหิรัญ”** ทำเอาเจ้าตัวร้อนใจ แคปภาพมาโพสต์ชี้แจงในโซเชียล พร้อมหลักฐานว่าวันนี้ตนอยู่ที่ไหน ทำอะไร ไม่ได้มีส่วนรู้เห็นอะไรในเรื่องนีั

![](https://www.khaosod.co.th/wpapp/uploads/2024/11/NingJin-3.png)  
“จากข่าวนี้ ขอใช้พื้นที่ตรงนี้ชี้แจงนะคะ มีผู้ปกครองส่งคอมเมนต์มาให้ดูถึงข่าวนี้ที่วันนี้ค่อนข้างมีกระแสในกลุ่ม รร.นานาชาติ มีคนไปเขียนว่าเป็นหนิง ขอยืนยันว่าไม่ใช่หนิงนะคะ และไม่มีส่วนเกี่ยวข้องด้วยถึงเหตุการณ์ในครั้งนี้ (หากมีใครที่ทำให้หนิงเสื่อมเสียชื่อเสียงหนิงขออนุญาตให้ทนายความของหนิงติดต่อเพื่อดำเนินคดีทางกฎหมายนะคะ) ……..

#กล้องวงจรปิด โรงเรียนมี และเหตุการณ์เมื่อวาน หนิงยืนยันตัวตนสถานที่ที่หนิงอยู่ได้ค่ะในเวลานั้นช่วงบ่ายสาม หนิงไปรับดอกไม้ที่ร้าน Gettava และไปงาน วันเกิดพี่ญ่าที่ Fc จัดให้แถวนวลจันทร์”

![](https://www.khaosod.co.th/wpapp/uploads/2024/11/NingJin-1.png)

ADVERTISEMENT

ด้านอดีตสามี **จิน จรินทร์ ธรรมวัฒนะ** ก็ได้เข้ามาคอมเมนต์อีกด้วยว่า “ขอพูดนะ ผมเห็นในบางส่วนของเหตุการณ์ ซึ่งเห็น ตอนจบแล้ว ผมพาณิรินขึ้นรถทันที ยืนยันว่าไม่ใช่ หนิงคับ เพราะหนิงไปงานวันเกิดพี่ธัญญ่า ผมไป รับลูกให้ครับ”

![](https://www.khaosod.co.th/wpapp/uploads/2024/11/NingJin-4.png)



![](https://www.khaosod.co.th/wpapp/uploads/2024/11/NingJin-2.png)