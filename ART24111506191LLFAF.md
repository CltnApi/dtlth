---
layout: post
code: "ART24111506191LLFAF"
origin_url: "https://www.khaosod.co.th/sports/news_9506748"
image: "https://github.com/user-attachments/assets/a24c8cd0-e6a3-451a-ab17-69edcd8df831"
title: "ดร.ก้องศักด ยกกรณี ประวัติ ถูกแบนเป็นตัวอย่าง กำชับนักกีฬาให้ความร่วมมือวาด้า"
description: "ดร.ก้องศักด ยอดมณี ผู้ว่าการการกีฬาแห่งประเทศไทย ยกกรณี ประวัติ วะโฮรัมย์ นักกีฬาวีลแชร์เรซซิ่งทีมชาติไทย ถูกแบน เป็นกรณีตัวอย่าง กำชับนักกีฬาให้ความร่วมมือ"
category: "SPORTS"
language: "th"
date: 2024-11-15T10:58:10.555Z
---

# ดร.ก้องศักด ยกกรณี ประวัติ ถูกแบนเป็นตัวอย่าง กำชับนักกีฬาให้ความร่วมมือวาด้า

[![ดร.ก้องศักด ยกกรณี ประวัติ ถูกแบนเป็นตัวอย่าง กำชับนักกีฬาให้ความร่วมมือวาด้า](https://www.khaosod.co.th/wpapp/uploads/2024/11/bnhy.jpg "ดร.ก้องศักด ยกกรณี ประวัติ ถูกแบนเป็นตัวอย่าง กำชับนักกีฬาให้ความร่วมมือวาด้า")](https://www.khaosod.co.th/wpapp/uploads/2024/11/bnhy.jpg)

หลังจาก คณะกรรมการพาราลิมปิกสากล (ไอพีซี) มีคำสั่งลงโทษแบน **ประวัติ วะโฮรัมย์** นักกีฬาวีลแชร์เรซซิ่งทีมชาติไทย เจ้าของเหรียญทองพาราลิมปิก 7 สมัย เป็นเวลา 1 ปี จากกรณีละเมิดกฎต่อต้านการใช้สารกระตุ้น

ล่าสุด **ดร.ก้องศักด ยอดมณี** ผู้ว่าการการกีฬาแห่งประเทศไทย เผยถึงเรื่องดังกล่าวว่า เท่าที่รับรายงานคือมีการลดโทษลงมาบ้างแล้ว ที่ผ่านมามีการดำเนินการที่เป็นไปตามขั้นตอน ตามระบบระเบียบของ **วาด้า** (องค์กรต่อต้านการใช้สารต้องห้ามโลก) เราไม่สามารถเข้าไปยุ่งเกี่ยวหรือแทรกแซงได้ เชื่อว่าหลังจากนี้ตัวของ **ประวัติ** รวมไปถึงคณะกรรมการพาราลิมปิกแห่งประเทศไทย และสมาคมกีฬาคนพิการแห่งประเทศไทย ก็คงจะมีช่องทางในการต่อสู้ทางกฎหมาย ซึ่งในส่วนนี้จะไม่เกี่ยวข้องกับการกีฬาแห่งประเทศไทย จะต้องเป็นการดำเนินการจากตัวนักกีฬาเอง

“หลังจากนี้ต้องยกกรณีนี้เป็นบทเรียน ต้องให้ความสำคัญ ไม่ใช่ว่าเราป้องกันไม่ใช้สารต้องห้ามอย่างเดียว แต่เราจำเป็นต้องให้ความร่วมมือทุกๆด้าน ทั้งถิ่นที่อยู่ที่ชัดเจนที่จะสามารถตอบสนองให้กับผู้ที่จะเข้ามาตรวจสอบเรานั่นก็คือวาด้า อันนี้ก็จะเป็นบทเรียน ซึ่งกรณีของ **ประวัติ** ถือเป็นกรณีแรกๆ ปกติเรามักจะมีปัญหาของการตรวจแล้วพบสารต้องห้าม แต่กรณีนี้เรายังไม่ได้ตรวจแต่ถูกลงโทษแล้ว หลังจากนี้สำนักงานควบคุมสารต้องห้าม ก็คงจะมีการประชาสัมพันธ์ ให้ความรู้ รวมถึงการที่เราจะมีการแข่งขันกีฬาแห่งชาติที่จังหวัดจันทบุรีปลายเดือนนี้ เรื่องนี้ก็จะเป็นประเด็นที่จะต้องหยิบยกขึ้นมาเพื่อสร้างความเข้าใจ” ดร.ก้องศักด กล่าว