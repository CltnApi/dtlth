---
layout: post
code: "ART2411230738KLUZI2"
origin_url: "https://www.khaosod.co.th/breaking-news/news_9518144"
image: "https://github.com/user-attachments/assets/d0b801f1-721c-46fc-87b1-868577b3c715"
title: "เปิดพฤติการณ์ หมอบุญ ฉ้อโกง 7.5 พันล้าน ออกหมายแดง เร่งล่าตัว เหยื่อพุ่ง 247"
description: "แถลงจับเครือข่าย &#8220;หมอบุญ&#8221; พร้อมพวก รวม 9 รา..."
category: "HOT_NEWS"
language: "th"
date: 2024-11-23T08:16:49.365Z
---

# เปิดพฤติการณ์ หมอบุญ ฉ้อโกง 7.5 พันล้าน ออกหมายแดง เร่งล่าตัว เหยื่อพุ่ง 247

[![เปิดพฤติการณ์ หมอบุญ ฉ้อโกง 7.5 พันล้าน ออกหมายแดง เร่งล่าตัว เหยื่อพุ่ง 247](https://www.khaosod.co.th/wpapp/uploads/2024/11/Doctor-Bun23-11-03.jpg "เปิดพฤติการณ์ หมอบุญ ฉ้อโกง 7.5 พันล้าน ออกหมายแดง เร่งล่าตัว เหยื่อพุ่ง 247")](https://www.khaosod.co.th/wpapp/uploads/2024/11/Doctor-Bun23-11-03.jpg)

_**แถลงจับเครือข่าย “หมอบุญ” พร้อมพวก รวม 9 ราย ลวงลงทุนธุรกิจการแพทย์ 5 โครงการ อ้างผลตอบแทนสูงลิ่ว เหยื่อพุ่ง 247 สูญ 7.5 พันล้านบาท ออกหมายแดงล่าตัว**_

เมื่อเวลา 11.00 น.วันที่ 23 พ.ย.ที่ห้องประชุม บก.น.1 กองบัญชาการตำรวจนครบาล พล.ต.ต.นพศิลป์ พูลสวัสดิ์ รอง ผบช.น. พร้อมด้วย พล.ต.ต.อัฏธพร วงศ์ศิริปรีดา ผบก.น.1 และ พ.ต.อ.ศักยะ แสงวรรณ รอง ผบก.น.1

ร่วมกันแถลงผลการจับกุม เครือข่ายนายแพทย์บุญ วนาสิน หรือหมอบุญ อายุ 86 ปี ผู้ต้องหาตามหมายจับศาลอาญา ที่ 5645/2567 ลงวันที่ 22 พ.ย. 67 ข้อหา ร่วมกันฉ้อโกงประชาชน, ร่วมกันให้กู้ยืมเงินที่เป็นการฉ้อโกงประชาชน, ร่วมกันฉ้อโกงอันมีลักษณะเป็นปกติธุระ, สมคบโดยการตกลงกันตั้งแต่สองคนขึ้นไปเพื่อกระทำความผิดฐานฟอกเงินและได้มีการกระทำความผิดฐานฟอกเงินเพราะเหตุที่ได้มีการสมคบกัน และร่วมกันฟอกเงิน, ออกเช็คเพื่อชำระหนี้ที่มีอยู่จริงและบังคับได้ตามกฎหมายโดยเจตนาที่จะไม่ให้มีการใช้เงินตามเช็ค และธนาคารปฏิเสธไม่ให้ใช้เงินตามเช็คนั้น และพวก รวม 9 ราย

[![](https://www.khaosod.co.th/wpapp/uploads/2024/11/Doctor-Bun23-11-01-1-696x422.jpg)](https://www.khaosod.co.th/wpapp/uploads/2024/11/Doctor-Bun23-11-01-1.jpg)

ประกอบด้วย 1.น.ส.จิดาภา พุ่มพุฒ อายุ 53 ปี เลขาส่วนตัว 2.น.ส.ศิวิมล จาดเมือง อายุ 38 ปี ซึ่งเป็นผู้จัดการเกี่ยวกับเอกสาร สัญญาต่างๆ และจัดการด้านการเงิน ตามคำสั่ง น.ส.จิดาภาฯ 3.นางจารุวรรณ วนาสิน อายุ 79 ปี ภรรยาของ นายแพทย์บุญ ซึ่งเป็นผู้ลงลายมือชื่อเป็นผู้ค้ำประกันในสัญญาต่าง ๆ 4.น.ส.นลิน วนาสิน อายุ 51 ปี บุตรสาวของนายแพทย์บุญ และนางจารุวรรณ ซึ่งเป็นผู้ลงลายมือชื่อเป็นผู้ค้ำประกันในสัญญาต่างๆ

[![](https://www.khaosod.co.th/wpapp/uploads/2024/11/Doctor-Bun23-11-01-2-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-2.jpg)

5.นางอัจจิมา พาณิชเกรียงไกร อายุ 49 ปี ซึ่งเป็นเจ้าหน้าที่ของบริษัทหลักทรัพย์ เป็นผู้ชักชวนให้ร่วมลงทุน 6.นายภาคย์ วัฒนาพร อายุ 36 ปี เป็นเจ้าหน้าที่ บริษัทหลักทรัพย์ ร่วมกับนางอัจจิมา เป็นผู้ประสานงานให้คำปรึกษา ชักชวนลงทุน

[![](https://www.khaosod.co.th/wpapp/uploads/2024/11/Doctor-Bun23-11-01-5-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-5.jpg)

7.นางภัทรานิษฐ์ ณ สงขลา อายุ 55 ปี ซึ่งเป็นนายหน้า และผู้ชักชวนแนะนำการลงทุน เป็นผู้จัดทำเอกสารเป็นผู้ลงลายมือชื่อเป็นพยานในสัญญากู้ยืมเงิน และ 8.นายธนภูมิ ชนประเสริฐ อายุ 36 ปี ซึ่งเป็นตัวแทนติดต่อชักชวนผู้เสียหาย เป็นผู้จัดทำสัญญา ลงลายมือชื่อเป็นพยานในสัญญากู้ สัญญาค้ำประกัน โดยทั้ง 8 ราย ในข้อหาร่วมกันฉ้อโกงประชาชน และร่วมกันให้กู้ยืมเงินที่เป็นการฉ้อโกงประชาชน

[![](https://www.khaosod.co.th/wpapp/uploads/2024/11/Doctor-Bun23-11-01-8-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-8.jpg)

พล.ต.ต.นพศิลป์ กล่าวว่า มีผู้เสียหายจำนวนมากเข้าแจ้งความที่ สน.ห้วยขวาง เริ่มจากห้วง เดือน ธ.ค.2566 1 คดี ถัดมาในปี 2567 ห้วงเดือน พ.ค. อีก 6 คดี, เดือนมิ.ย. 8 คดี และ ก.ค. 49 คดี และคดีเริ่มซับซ้อนยากมากขึ้นเนื่องจากผู้เสียหายเพิ่มมากขึ้น ในช่วงเดือน ส.ค.75 คดี, ก.ย.84 คดี, ต.ค.60 คดี และ พ.ย.อีก 60 คดี รวม 520 คดี รวมผู้เสียหาย 247 ราย เบื้องต้นเป็นคดี พรบ.เช็ก

[![](https://www.khaosod.co.th/wpapp/uploads/2024/11/Doctor-Bun23-11-01-9-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-9.jpg)

ทางพนักงานสอบสวน สน.ห้วยขวางจึงรับคำร้องทุกข์ไว้ จึงได้เเต่งตั้ง คณะ บก.น.1 เป็นพนักงานสอบสวน รวบรวมพยานหลักฐาน พบพฤติกรรม ของนายเเพทย์บุญ เเละ พวกมีการระดมทุน ชักชวนจากตัวแทน บริษัทหลักทรัพย์ (โบรกเกอร์) ว่าตนเป็นตัวแทนการระดมเงินลงทุน ให้นายแพทย์บุญ วนาสิน หรือ หมอบุญ และ ครอบครัว

โดยผู้เสียหายถูกโบรกเกอร์ติดต่อชักชวนลงทุน ร่วมกับนายแพทย์บุญฯ กับพวก โดยอ้างว่าลงทุนเกี่ยวกับธุรกิจทางการแพทย์ มี 5 โครงการ 1.โครงการสร้างศูนย์มะเร็ง ย่านปิ่นเกล้า พื้นที่ 7 ไร่ ใช้งบประมาณ 4,000 ล้านบาท

[![](https://www.khaosod.co.th/wpapp/uploads/2024/11/Doctor-Bun23-11-01-10-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-10.jpg)

2.โครงการเวลเนสเซ็นเตอร์ ย่านพระราม 3 ริมแม่น้ำเจ้าพระยา สร้างที่พักอาคารสูง 52 ชั้นรองรับผู้สูงอายุ 400 ห้อง มูลค่า 4-5 พันล้านบาท 3. สร้างโรงพยาบาลในสปป.ลาว รวม 3 แห่งเวียงจันทร์ 2 แห่ง, จำปาสัก 1 แห่ง 4. เข้าร่วมลงทุนกับโรงพยาบาลในเวียดนาม โดยใช้งบลงทุน 4-5 พันล้านบาท และ 5.การสร้างเมดิคอลอินเทลลิเจนท์ บางละมุง ชลบุรี ทำหน้าที่ด้านไอที มูลค่า 100 ล้านบาท

หากผู้เสียหายร่วมลงทุนแล้ว ผู้ร่วมลงทุนในปี 2566 จะได้กำไร 700 ล้านบาท ปี 2567 อาจเพิ่มขึ้นเป็น 1,000 ล้านบาท ในช่วงดังกล่าววันที่ 2-4 ก.พ. 2566 ที่ผ่านมา ทางนายแพทย์บุญฯ ได้สร้างโปรไฟล์น่าเชื่อถือ

โดย 5 โครงการดังกล่าว หลังระดมทุนเรียบร้อยเเล้ว ก็จะให้ผู้เชี่ยวชาญ บริษัทไทยเมดิคอลกรุ๊ป จำกัด หรือ TMG ดูเเลโครงการทั้งหมดเนื่องจากมีการเชี่ยวชาญด้านการเเพทย์ เข้ามาบริหารต่อ ยังมีเเผนการนำเข้าบริษัทตลาดหลักทรัพย์ในปี 2567

[![](https://www.khaosod.co.th/wpapp/uploads/2024/11/Doctor-Bun23-11-01-13-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-13.jpg)

แต่พฤติกรรมในการหาเเหล่งเงินทุน ของหมอบุญ เเละ พวกกับมีลักษณะการไปกู้ยืมเงินกับเเหล่งเงินกู้ โดยมีภรรยา เเละ ลูกสาว เป็นผู้ค้ำประกัน เซ็นต์สลักหลังในเช็คทุกฉบับ มอบให้ผู้เสียหาย ในช่วงเเรกมีการจ่ายดอกเบี้ยในอัตราสูง ให้กับบางส่วนบางคน ต่อมาไม่มีการจ่ายเลย

อีกทั้งเจ้าหน้าที่ยังพบว่า หลังจากได้เงิน ทุน 7,500 ล้าน พบว่าให้โบรกเกอร์ทยอยไปถอนเงินครั้งละเป็นร้อยล้าน โดยโบรกเกอร์จะได้ดอกเบี้ย เเละ เปอร์เซ็นต์เป็นค่าตอบเเทน ประมาณ 1 แสนบาท ต่อ 10 ล้านบาท ซึ่งการกระทำทั้งหมอบุญเเเละโบรกเกอร์ จะไปชักชวนผู้ร่วมลงทุน ที่เป็นนักเล่นหุ้น กระเป๋าหนัก

ต่อมามากองบังคับการตำรวจนครบาล 1 จึงได้แต่งตั้ง คณะพนักงานสืบสวนสอบสวนขึ้น โดย พล.ต.ท.ธิติ แสงสว่าง ผบช.น. สั่งการให้ พล.ต.ต.นพศิลป์ พูลสวัสดิ์ รอง ผบช.น. , พล.ต.ต.ต.สมควร พึ่งทรัพย์ รอง ผบช.น. เร่งดำเนินการโดยด่วน เนื่องจากมีผู้เสียหายจำนวนมาก มูลค่าความเสียหายสูง

[![](https://www.khaosod.co.th/wpapp/uploads/2024/11/Doctor-Bun23-11-01-15-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-15.jpg)

ผู้ที่เสียหายมากที่สุดที่ร่วมลงทุน มากที่สุดมากถึง 600-700 ล้าน เป็นนักธุรกิจที่หลงเชื่อว่าจะมีการลงทุนจริง รวมถึงบุคคากรทางการเเพทย์ รวมทั้งหมด 247 คน ความเสียหาย 7,564 ล้านบาท ตั้งเเต่เดือนธันวาคม 2566 ถึงเดือนตุลาคม 2567

ส่วนเงินจำนวนดังกล่าวอยู่ระหว่างการตรวจสอบว่ามีการนำไปใช้จ่ายในธุรกิจเครือข่ายโรงพยาบาลที่มีอยู่จริง 4-5 โรงพยาบาล จะต้องไปตรวจสอบ รวมถึงต้องไปตรวจสอบในช่วงที่มีการนำเข้าวัคซีนโควิด-19 ว่าเงินดังกล่าวไปอยู่ที่ไหน

นอกจากนี้ ยังตรวจสอบพบว่า นายเเพทย์บุญ มีรถยนต์ 19 คัน พบว่าหายไป ส่วนอสังหาริมทรัพย์ รวมถึงโฉนดที่ดิน พบมี 21 เเปลง พบว่ามีการยักย้ายถ่ายเทไปยังคนในครอบครัว ซึ่งจะต้องมีการตรวจสอบว่า ทรัพย์สินดังกล่าวได้มาในช่วงปี 2567 หรือไม่ สำหรับผู้ร่วมขบวนการ โดยศาลอาญาได้ออกหมายจับมี 9 ราย ขณะนี้ตำรวจจับได้เเล้ว 6 ราย และได้มีการนำตัวส่งศาลอาญาฝากขังเรียบร้อยเเล้ว

[![](https://www.khaosod.co.th/wpapp/uploads/2024/11/Doctor-Bun23-11-01-16-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-16.jpg)

ส่วนหมอบุญได้ประสาน ตม. พบว่าเดินทางออกจากไทยตั้งเเต่ 29 กันยายน เวลา 14.25 น. เส้นทางกรุงเทพ-ฮ่องกง ล่าสุดทราบว่า นายเเพทย์บุญ เดินทางต่อจากฮ่องกงไปจีนเเล้ว อยู่ระหว่างการประสานตำรวจสากล ส่วนลูกเมียอยู่ระหว่างติดตามตัวคาดว่าอยู่ในประเทศไทย

สำหรับพฤติการณ์ หมอบุญชุดสืบสวนพบว่า พยายามจ่ายเช็คให้กับเจ้าหนี้ โดยใช้เช็คที่ผู้เสียหายไม่สามารถนำไปใช้ดำเนินการขึ้นเงินได้ เพื่อหลีกเลี่ยงในเรื่องความผิดการฟอกเงิน ที่มีอัตราโทษสูง เเละจะต้องถูกยึดอายัดทรัพย์

[![](https://www.khaosod.co.th/wpapp/uploads/2024/11/Doctor-Bun23-11-01-19-696x464.jpg)](https://www.khaosod.co.th/wpapp/uploads/2024/11/Doctor-Bun23-11-01-19.jpg)

อีกทั้งพฤติกรรมกลุ่มผู้ต้องหายังทำการตลาด ซื้อโฆษณา สื่อออนไลน์ สำนักพิมพ์หลายเเห่ง เพื่อสร้างความน่าเชื่อถือโดยการออกสื่อทั้งลงเว็บไซต์และให้สัมภาษณ์ และบอกกล่าวครอบครัว คนใกล้ชิด และโบรกเกอร์ตัวแทนในการระดมทุน อ้างว่าตนมีบริษัทหลักทรัพย์ ซึ่งจดทะเบียนถูกต้องในตลาดหลักทรัพย์ สร้างความน่าเชื่อถือ และการระดมทุนได้ค่าตอบแทนสูงมากกว่าสถาบันการเงิน

อย่างไรก็ตาม จะพยายามถึงที่สุดในการตามล่าตัว ตามหาทรัพย์สินกลับมาคืนผู้เสียหายให้ได้ ฝากถึงผู้ที่จะลงทุน ก่อนร่วมลงทุน ให้ตรวจสอบอย่างละเอียดว่าโครงการต่างจะเกิดขึ้นจริงหรือไม่