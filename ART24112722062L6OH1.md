---
layout: post
code: "ART24112722062L6OH1"
origin_url: "https://www.khaosod.co.th/sports/news_9524483"
image: "https://github.com/user-attachments/assets/ab204eeb-41f4-4c9f-a71e-19b78693599f"
title: "ว่างงานไม่นาน เลสเตอร์ ซิตี้ จ่อตั้ง รุด ฟาน นิสเทลรอย นั่งกุนซือคนใหม่"
description: "สื่อดังเผย เลสเตอร์ ซิตี้ จ่อแต่งตั้ง รุด ฟาน นิสเทลรอย ในการให้เข้ามาทำหน้าที่ผู้จัดการทีมคนใหม่ และจะมีการยืนยันในเร็วๆ นี้"
category: "SPORTS"
language: "th"
date: 2024-11-27T22:20:36.426Z
---

# ว่างงานไม่นาน เลสเตอร์ ซิตี้ จ่อตั้ง รุด ฟาน นิสเทลรอย นั่งกุนซือคนใหม่

[![ว่างงานไม่นาน เลสเตอร์ ซิตี้ จ่อตั้ง รุด ฟาน นิสเทลรอย นั่งกุนซือคนใหม่](https://www.khaosod.co.th/wpapp/uploads/2024/11/Ruud-Leicester-7333.jpg "ว่างงานไม่นาน เลสเตอร์ ซิตี้ จ่อตั้ง รุด ฟาน นิสเทลรอย นั่งกุนซือคนใหม่")](https://www.khaosod.co.th/wpapp/uploads/2024/11/Ruud-Leicester-7333.jpg)

**สื่อดังเผย เลสเตอร์ ซิตี้ จ่อแต่งตั้ง รุด ฟาน นิสเทลรอย ในการให้เข้ามาทำหน้าที่ผู้จัดการทีมคนใหม่ และจะมีการยืนยันในเร็วๆ นี้**

โดย เลสเตอร์ กำลังอยู่ในช่วงหากุนซือคนใหม่หลังปลด สตีฟ คูเปอร์ ออกจากตำแหน่งเนื่องจากพาทีมทำผลงานได้ไม่ดีนักในช่วงต้นซีซั่นด้วยการอยู่ในอันดับ 16 ของตารางพรีเมียร์ลีก

ที่ผ่านมามีรายงานว่า “สุนัขจิ้งจอก” มองตัวเลือกเฮดโค้ชคนใหม่ไว้หลายรายทั้ง นิโก โควัช อดีตกุนซือ บาเยิร์น มิวนิก และโวล์ฟสบวร์ก, คาร์ลอส คอร์เบราน กุนซือ เวสต์บรอมวิช อัลเบียน และรุด ฟาน นิสเทลรอย อดีตกุนซือ พีเอสวี ที่เพิ่งแยกทางจากการเป็นผู้ช่วยโค้ชของ แมนเชสเตอร์ ยูไนเต็ด

ล่าสุด “เทเลกราฟ” และ”สกาย สปอร์ตส” ระบุตรงกันว่า เลสเตอร์ จ่อตั้ง ฟาน นิสเทลรอย ให้เข้ามาทำหน้าที่เป็นผู้จัดการทีมคนใหม่ หลังอดีตแข้ง แมนฯ ยูไนเต็ด รายนี้ได้มีการเจรจากับ ผู้บริหารของ เลสเตอร์ แล้ว และคาดว่าเขาจะยอมรับข้อเสนอ และจะมีการยืนยันในเร็วๆ นี้

ทั้งนี้หากข่าวเป็นจริงตามรายงาน ฟาน นิสเทลรอย จะได้คัมแบ๊กกลับมาคุมทีมในพรีเมียร์ลีกอีกครั้งอย่างรวดเร็วหลังก่อนหน้านี้เจ้าตัวเคยทำหน้าที่กุนซือขัดตาทัพของ แมนฯ ยูไนเต็ด มาแล้ว