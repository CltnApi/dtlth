---
layout: post
code: "ART2411110726OXOMB2"
origin_url: "https://www.khaosod.co.th/sports/news_9500089"
image: "https://github.com/user-attachments/assets/f2f3486c-4958-4900-b67c-e4635009f59c"
title: "แอนดี แคร์โรลล์ ขายบ้าน 376 ล้าน หลังแยกทางภรรยา"
description: "แอนดี แคร์โรลล์ กองหน้าชาวอังกฤษ ของบอร์กโดซ์ ออกมาประกาศขายบ้านราคา 8.5 ล้านปอนด์ หรือ ประมาณ 376.6 ล้านบาท หลังแยกทางกับภรรยา"
category: "SPORTS"
language: "th"
date: 2024-11-11T07:31:36.141Z
---

# แอนดี แคร์โรลล์ ขายบ้าน 376 ล้าน หลังแยกทางภรรยา

[![แอนดี แคร์โรลล์ ขายบ้าน 376 ล้าน หลังแยกทางภรรยา](https://www.khaosod.co.th/wpapp/uploads/2024/11/adc.jpg "แอนดี แคร์โรลล์ ขายบ้าน 376 ล้าน หลังแยกทางภรรยา")](https://www.khaosod.co.th/wpapp/uploads/2024/11/adc.jpg)

แอนดี แคร์โรลล์ กองหน้าชาวอังกฤษ ของบอร์กโดซ์ ออกมาประกาศขายบ้านราคา 8.5 ล้านปอนด์ หรือ ประมาณ 376.6 ล้านบาท หลังแยกทางกับภรรยา

ก่อนหน้านี้ แอนดี แคร์โรลล์ กองหน้าชาวอังกฤษที่เคยเล่นให้กับทีมดังในพรีเมียร์ ลีก อังกฤษ ทั้งกับ นิวคาสเซิล ยูไนเต็ด และ ลิเวอร์พูล แต่งงานกับ บิลลี มักโลว์ เมื่อปี 2022 หลังจากหมั้นกันมาตั้งแต่ปี 2014

อย่างไรก็ตามพวกเขาทั้งคู่เพิ่งจะฟ้องหย่ากันไปเมื่อช่วงต้นปีนี้ และแม้ว่าขั้นตอนการหย่าร้องจะยังไม่เรียบร้อย แต่ทั้งคู่ได้เตรียมตัวที่จะขายบ้านของพวกเขาแล้ว

โดยบ้านหลังนี้ทั้งคู่ซื้อมาในราคา 4.1 ล้านปอนด์ เมื่อปี 2019 แต่มีการเปิดเผยว่าตอนนี้มูลค่าได้เพิ่มขึ้นเกือบ 8.5 ล้านปอนด์แล้ว

สำหรับบ้านแห่งนี้มีพื้นที่ 25 เอเคอร์ ซึ่งรวมไปถึงสนามฟุตบอลและทะเลสาบด้วย

