---
layout: post
code: "ART241031091629TY2O"
origin_url: "https://www.khaosod.co.th/https://www.khaosod.co.th/lottery/news_9481969"
image: "https://github.com/user-attachments/assets/e71fbd5e-9b20-41fe-b7a7-38f5ef850db5"
title: "งวดที่แล้วมีคนได้โชคกว่า2ล้านบาท เปิดเลขเด็ดต้นไทร เจ้าแม่จันทร์หอม"
description: "ชาวบ้านกว่า 100 คน แห่ร่วมพิธีบวงสรวงต้นไทร เชื่อเป็น เจ้าแม่จันทร์หอม งวดที่แล้วมีคนได้ได้โชคกว่า 2 ล้านบาท อีกหลายคนได้หลักแสน เปิดเลขเด็ดงวดนี้"
category: "LOTTERY"
language: "th"
date: 2024-11-01T11:17:00.211Z
---

# งวดที่แล้วมีคนได้โชคกว่า2ล้านบาท เปิดเลขเด็ดต้นไทร เจ้าแม่จันทร์หอม

[![งวดที่แล้วมีคนได้โชคกว่า2ล้านบาท เปิดเลขเด็ดต้นไทร เจ้าแม่จันทร์หอม](https://www.khaosod.co.th/wpapp/uploads/2024/10/Goddess-Chanhom.jpg "งวดที่แล้วมีคนได้โชคกว่า2ล้านบาท เปิดเลขเด็ดต้นไทร เจ้าแม่จันทร์หอม")](https://www.khaosod.co.th/wpapp/uploads/2024/10/Goddess-Chanhom.jpg)

**ชาวบ้านกว่า 100 คน แห่ร่วมพิธีบวงสรวงต้นไทร เชื่อเป็น เจ้าแม่จันทร์หอม งวดที่แล้วมีคนได้โชคกว่า 2 ล้านบาท อีกหลายคนได้หลักแสน เปิดเลขเด็ดงวดนี้**

วันที่ 30 ต.ค.2567 ผู้สื่อข่าวรายงานว่า เมื่อเวลา 20.00 น.ของวันที่ 29 ต.ค.ที่ผ่านมา ที่ ม.1 บ้านหนองปรือ ต.คลองสมบูรณ์ อ.คลองขลุง จ.กำแพงเพชร ชาวบ้านกว่า 100 คน เดินทางมายังบริเวณใต้ต้นไทรกลางหมู่บ้าน อายุกว่า 100 ปี ซึ่งเป็นต้นไทรเก่าแก่ของหมู่บ้าน ความสูงเกือบ 20 เมตร

โดยชาวบ้านหลายคนเกิดมาก็เห็นต้นไทรต้นนี้กันแล้ว จึงได้นำผ้าสามสีมาผูกไว้โดยรอบเพราะเชื่อว่ามีสิ่งศักดิ์สิทธิ์สิงสถิตอยู่และคอยปกปักคุ้มครองคนในหมู่บ้านแห่งนี้ ที่ผ่านมามักจะมีชาวบ้านฝันเห็นหญิงสาวสวมใส่ชุดขาวมายืนอยู่ใต้ต้นไทรบ่อยครั้ง

ชาวบ้านกว่า 100 คน แห่ร่วมพิธีบวงสรวงต้นไทร เชื่อเป็น เจ้าแม่จันทร์หอม งวดที่แล้วมีคนได้ได้โชคกว่า 2 ล้านบาท อีกหลายคนได้หลักแสน เปิดเลขเด็ดงวดนี้

โดยได้นำร่างทรงมาทำพิธีสื่อสารบอกว่าเป็น “เจ้าแม่จันทร์หอม” อายุ 100 กว่าปี ที่ชาวบ้านฝันเห็นนั้นคือนิมิตที่ตั้งใจทำให้เห็น ซึ่งที่ผ่านมาชาวบ้านได้มาจุดธูปกราบไหว้และนำแป้งมาลูบลำต้นเพื่อขอโชคลาภ ต่างก็พากันมีโชคมาแล้วนับไม่ถ้วน

[![](https://www.khaosod.co.th/wpapp/uploads/2024/10/30-ร่าง2.jpg)](https://www.khaosod.co.th/wpapp/uploads/2024/10/30-ร่าง2.jpg)

สำหรับงวดที่ผ่านมามีคนได้โชคกว่า 2 ล้านบาท และอีกหลายคนก็ได้หลักแสนหลักหมื่น ทำให้วันนี้ได้เชิญร่างทรงมาทำการสื่อสารอีกครั้ง ซึ่งชาวบ้านหลายคนรู้สึกเหมือนว่ามีผู้หญิงนั่งอยู่บนต้นไทรและจ้องมองลงมาดูชาวบ้านขณะทำพิธีตลอดเวลา

[![](https://www.khaosod.co.th/wpapp/uploads/2024/10/30-ร่าง7.jpg)](https://www.khaosod.co.th/wpapp/uploads/2024/10/30-ร่าง7.jpg)

เมื่อร่างทรงมาถึงขณะกำลังเตรียมสิ่งของถวายบวงสรวงอยู่นั้น จู่ ๆ ร่างทรงก็ถูก “เจ้าแม่จันทร์หอม” เข้าสิงร่างพร้อมพูดว่า “สะใจไหม ถูกใจไหม” พร้อมกับหัวเราะออกมาอย่างดัง พูดถึงคนที่ลบหลู่ว่างวดที่ผ่านมานั้นเลขเจ้าแม่จะไม่เข้า พร้อมทั้งบอกว่า “วันนี้กูจะนั่งคนเดียว”

[![](https://www.khaosod.co.th/wpapp/uploads/2024/10/30-ร่าง1.jpg)](https://www.khaosod.co.th/wpapp/uploads/2024/10/30-ร่าง1.jpg)

จากนั้นก็ได้นั่งทำพิธี ซึ่งก็ได้ชูมือทั้ง 2 ข้าง ชูนิ้วขึ้นมาคล้ายสื่อสารตัวเลข 1, 3 ก่อนจะหยดเทียนน้ำมนต์ลงในขันและหยิบดอกน้ำมนต์ออกมาวางในถาด โดยหลายคนเห็นเป็นเลข 216, 218, 462 ก็ได้นำโทรศัพท์ขึ้นมาเก็บภาพไว้เพื่อนำไปเสี่ยงโชคในงวดนี้ ขณะที่ชาวบ้านสังเกตเห็นตัวเลขที่ลำต้นไทรอีกด้วยเป็นตัวเลข 75, 72, 95

[![](https://www.khaosod.co.th/wpapp/uploads/2024/10/30-ร่าง4.jpg)](https://www.khaosod.co.th/wpapp/uploads/2024/10/30-ร่าง4.jpg)

นางลำจวล อายุ 62 ปี ชาวบ้านที่อยู่ใกล้เคียง กล่าวว่า เมื่อคืนฝันเห็นเจ้าแม่จันทร์หอม มาสื่อสารว่าให้นำท่อนไม้ที่วางขวางโคนต้นไทรออก ซึ่งตนเข้ามาดูก็พบว่ามีท่อนไม้วางอยู่จริงจึงได้นำออก ซึ่งเชื่อว่าเจ้าแม่นั้นมีจริง ๆ และจะให้โชคชาวบ้านอีกแน่นอน

[![](https://www.khaosod.co.th/wpapp/uploads/2024/10/30-ร่าง5.jpg)](https://www.khaosod.co.th/wpapp/uploads/2024/10/30-ร่าง5.jpg)

ด้าน น.ส.ธิดาภรณ์ อายุ 43 ปี กล่าวว่า เช้ามืดที่ผ่านมา ตนฝันว่าชาวบ้านมารวมตัวที่ต้นไทรดังกล่าวเพื่อร่วมกันทำอาหารคาวหวานกิน เหมือนเตรียมจัดงานกัน จึงเดินทางมาขอโชคลาภวันนี้ด้วย

[![](https://www.khaosod.co.th/wpapp/uploads/2024/10/30-ร่าง6.jpg)](https://www.khaosod.co.th/wpapp/uploads/2024/10/30-ร่าง6.jpg)