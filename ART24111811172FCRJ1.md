---
layout: post
code: "ART24111811172FCRJ1"
origin_url: "https://www.khaosod.co.th/sports/news_9511116"
image: "https://github.com/user-attachments/assets/63ee0d0f-bc2d-46e9-938a-fc2be8812bcd"
title: "UA Combine 2024 by Supersports จัดใหญ่ 23 พ.ย. เซ็นทรัลลาดพร้าว"
description: "เตรียมพบกับการแข่งขันวัดสมรรถภาพร่างกายที่ใหญ่ที่สุดในเอเชียตะวันออกเฉียงใต้ UA Combine 2024 powered by Supersports จัดใหญ่ 23 พ.ย. นี้ที่"
category: "SPORTS"
language: "th"
date: 2024-11-18T11:21:11.164Z
---

# UA Combine 2024 by Supersports จัดใหญ่ 23 พ.ย. เซ็นทรัลลาดพร้าว

[![UA Combine 2024 by Supersports จัดใหญ่ 23 พ.ย. เซ็นทรัลลาดพร้าว](https://www.khaosod.co.th/wpapp/uploads/2024/11/55544_0.jpg "UA Combine 2024 by Supersports จัดใหญ่ 23 พ.ย. เซ็นทรัลลาดพร้าว")](https://www.khaosod.co.th/wpapp/uploads/2024/11/55544_0.jpg)

เตรียมพบกับการแข่งขันวัดสมรรถภาพร่างกายที่ใหญ่ที่สุดในเอเชียตะวันออกเฉียงใต้ UA Combine 2024 powered by Supersports จัดใหญ่ 23 พ.ย. นี้ที่ เซ็นทรัลลาดพร้าว

[![](https://www.khaosod.co.th/wpapp/uploads/2024/11/55541_0-696x464.jpg)](https://www.khaosod.co.th/wpapp/uploads/2024/11/55541_0.jpg)

การแข่งขันประลองความแข็งแกร่งสุดยิ่งใหญ่ กับงาน UA Combine 2024 powered by Supersports ปีที่ 3 โดยในครั้งนี้นับเป็นสเกลที่ใหญ่ที่สุดในเอเชียตะวันออกเฉียงใต้ จัดขึ้นโดย Under Armour (อันเดอร์ อาร์เมอร์) ร่วมกับ Supersports บริษัท โฮลดิ้ง สำหรับผู้ค้าปลีกและผู้จัดจำหน่ายเสื้อผ้าและอุปกรณ์กีฬา ที่ใหญ่ที่สุดในประเทศไทยและเวียดนาม พร้อมพาทุกคนก้าวข้ามทุกขีดจำกัดของร่างกาย ไปกับ 8 บททดสอบ ที่จะผลักดันขีดจำกัดของตัวคุณให้ก้าวทะยานไปสู่ความแกร่ง

หลังจากการแถลงข่าวจัดงาน UA Combine 2024 powered by Supersports การแข่งขันวัดสมรรถภาพร่างกายที่ใหญ่ที่สุดในเอเชียตะวันออกเฉียงใต้ ไปเมื่อเดือน ก.ค.ที่ผ่านมา ก็ได้กระแสตอบรับอย่างล้นหลามจากผู้สนใจสมัครเข้าแข่งขันในครั้งนี้เป็นจำนวนมาก ทำให้บัตรหมดภายในพริบตา ซึ่งงานนี้จัดขึ้นเป็นปีที่ 3 โดยจะให้ผู้เข้าแข่งขันทุกคน ได้ท้าทายขีดจำกัดความสามารถของร่างกายผ่านด่านทดสอบที่ได้มาตรฐานของสหรัฐอเมริกา ที่ครอบคลุมทักษะสำคัญทั้งหมด 8 ฐาน ได้แก่ Agility (ความว่องไว), Stamina (ความแข็งแกร่ง), Vertical (แนวดิ่ง), Power (พละกำลัง), Endurance (ความทนทาน), Strength (ความแข็งแรง), Speed (ความเร็ว) และ Cognition (การรับรู้) โดยผู้ที่แข็งแกร่งและมีบาลานซ์ดีที่สุดเท่านั้นถึงจะเป็นผู้ชนะ และผู้ชนะการแข่งขันจะได้รับเงินรางวัลรวมมูลค่ากว่า 500,000 บาท

[![](https://www.khaosod.co.th/wpapp/uploads/2024/11/55542_0-696x464.jpg)](https://www.khaosod.co.th/wpapp/uploads/2024/11/55542_0.jpg)

นอกจากนี้ภายในงานยังได้กระทบไหล่กับเหล่านักกีฬาคนดังและเซเลบ อาทิ ซุปเปอร์บอน-ศุภชัย หมื่นสังข์, อ๋อง-วัชรฉัตร ทองภักดี นักบาสเก็ตบอล, แคท-พิมพโชษิตา ทรัพย์เย็น นักกีฬาบาสเก็ตบอลทีมชาติไทย, แม็ค-ณัฐพงศ์ วีระวงศ์รัตนศิริ นักกรีฑาทีมชาติไทย, แชมป์-วรกร วงศกรเมือง นักเพาะกาย, วาววา-ณิชชา โชคประจักษ์ชัด, แมทธิว ดีน, พลอย-ภัทรากร ตั้งศุภกุล และอีกมากมายที่มาร่วมงานและเข้าแข่งขัน

[![](https://www.khaosod.co.th/wpapp/uploads/2024/11/55543_0-696x464.jpg)](https://www.khaosod.co.th/wpapp/uploads/2024/11/55543_0.jpg)

อย่าลืมมาเจอกันในวันเสาร์ที่ 23 พ.ย.นี้ เวลา 10.00-21.00 น. ณ BCC HALL ชั้น 5 เซ็นทรัลลาดพร้าว เข้าร่วมงานฟรีไม่มีค่าใช้จ่าย โดยภายในงานมีกิจกรรมสนุกๆ พร้อมของรางวัลแจกตลอดงาน และสามารถติดตามรายละเอียดเพิ่มเติมได้ที่ Facebook: Under Armour Thailand, Instagram: UnderArmourTH หรือ Website: uacombineasia.com