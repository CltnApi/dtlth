---
layout: post
code: "ART2411280726OLGQBZ"
origin_url: "https://www.khaosod.co.th/sports/news_9525382"
image: "https://github.com/user-attachments/assets/afd4600c-886c-40b8-a96e-d6d94e1cf3dd"
title: "เมืองทอง ยืนยัน บุ๊ค เอกนิษฐ์ คืนทัพ หลังหมดสัญญายืมตัวกับ อูราวะ เรด ไดมอนด์"
description: "เมืองทอง ยูไนเต็ด ทีมดังแห่งศึกฟุตบอลไทยลีก ยืนยันว่า \"บุ๊ค\" เอกนิษฐ์ ปัญญา กองกลางชาวไทยที่ปล่อยให้  อูราวะ เรด ไดมอนด์  ทีมในศึกฟุตบอลเจลีก"
category: "SPORTS"
language: "th"
date: 2024-11-28T07:36:05.477Z
---

# เมืองทอง ยืนยัน บุ๊ค เอกนิษฐ์ คืนทัพ หลังหมดสัญญายืมตัวกับ อูราวะ เรด ไดมอนด์

[![เมืองทอง ยืนยัน บุ๊ค เอกนิษฐ์ คืนทัพ หลังหมดสัญญายืมตัวกับ อูราวะ เรด ไดมอนด์](https://www.khaosod.co.th/wpapp/uploads/2024/11/eakanit.jpg "เมืองทอง ยืนยัน บุ๊ค เอกนิษฐ์ คืนทัพ หลังหมดสัญญายืมตัวกับ อูราวะ เรด ไดมอนด์")](https://www.khaosod.co.th/wpapp/uploads/2024/11/eakanit.jpg)

เมืองทอง ยูไนเต็ด ทีมดังแห่งศึกฟุตบอลไทยลีก ยืนยันว่า “บุ๊ค” เอกนิษฐ์ ปัญญา กองกลางชาวไทยที่ปล่อยให้ อูราวะ เรด ไดมอนด์ ทีมในศึกฟุตบอลเจลีก ประเทศญี่ปุ่น ยืมตัวไป จะกลับเข้าร่วมทีมอีกครั้ง

โดยนักเตะวัย 25 ปี ย้ายจาก เมืองทอง ยูไนเต็ด ไปร่วมทัพ อูราวะ เรด ไดมอนด์ ด้วยสัญญายืมตัว ตั้งแต่เดือนกรกฎาคม 2023 ด้วยสัญญายืมตัว 6 เดือน ก่อนได้รับการขยายสัญญาเมื่อช่วงต้นปี 2024 ออกไปอีก 1 ปี

ล่าสุดสโมสรเมืองทอง ยูไนเต็ด ประกาศยืนยันว่า บุ๊ค เอกนิษฐ์ จะกลับมาค้าแข้งในรั้ว ธันเดอร์โดม อีกครั้ง หลังสิ้นสุดสัญญายืมตัวกับ อูราวะ เรด ไดมอนด์

สำหรับ บุ๊ค เอกนิษฐ์ ไปค้าแข้งในเจลีก ระยะเวลากว่า 16 เดือนและมีส่วนร่วมกับ อูราวะ เรด ไดมอนด์ ไปทั้งหมด 22 เกม โดยทำได้ 1 ประตู และ 2 แอสซิสต์

