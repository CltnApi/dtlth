---
layout: post
code: "ART2411071427D89SQY"
origin_url: "https://www.khaosod.co.th/sports/news_9495403"
image: "https://github.com/user-attachments/assets/e517d0d6-e6b7-4c88-9a1e-dfb95528dd74"
title: "อังกฤษ เปิดโผ 26 แข้งสู้ศึก เนชันส์ ลีก เดือน พ.ย. - เคน-เบลลิงแฮม นำทัพ"
description: "ทีมชาติอังกฤษภายใต้การนำของ ลี คาร์สลีย์ เฮดโค้ชขัดตาทัพประกาศรายชื่อ 26 นักเตะชุดสู้ศึกยูฟ่า เนชันส์ ลีก 2 นัดในเดือน พ.ย. นำทัพโดย แฮร์รี เคน และจูด เบลลิงแฮม"
category: "SPORTS"
language: "th"
date: 2024-11-07T14:31:33.749Z
---

# อังกฤษ เปิดโผ 26 แข้งสู้ศึก เนชันส์ ลีก เดือน พ.ย. - เคน-เบลลิงแฮม นำทัพ

[![อังกฤษ เปิดโผ 26 แข้งสู้ศึก เนชันส์ ลีก เดือน พ.ย. - เคน-เบลลิงแฮม นำทัพ](https://www.khaosod.co.th/wpapp/uploads/2024/11/england-6533.jpg "อังกฤษ เปิดโผ 26 แข้งสู้ศึก เนชันส์ ลีก เดือน พ.ย. - เคน-เบลลิงแฮม นำทัพ")](https://www.khaosod.co.th/wpapp/uploads/2024/11/england-6533.jpg)

**ทีมชาติอังกฤษภายใต้การนำของ ลี คาร์สลีย์ เฮดโค้ชขัดตาทัพประกาศรายชื่อ 26 นักเตะชุดสู้ศึกยูฟ่า เนชันส์ ลีก 2 นัดในเดือน พ.ย. นำทัพโดย แฮร์รี เคน และจูด เบลลิงแฮม**

ทีมชาติอังกฤษ รองแชมป์ยูโร 2024 มีโปรแกรมลงแข่งขันในฟุตบอลยูฟ่า เนชันส์ ลีก 2024-25 ลีกบี 2 นัดในเดือน พ.ย.กับ กรีซ วันที่ 14 พ.ย. (เยือน) และไอร์แลนด์ วันที่ 17 พ.ย. (เหย้า) พร้อมเป็นเบรกทีมชาติครั้งสุดท้ายของปี 2024

ล่าสุด คาร์สลีย์ เฮดโค้ชขัดตาทัพซึ่งจะคุมทีมชาติอังกฤษส่งท้ายก่อนที่ โธมัส ทูเคิล กุนซือคนใหม่จะเข้ามาทำหน้าที่ตั้งแต่ 1 ม.ค. 2025 ได้ประกาศรายชื่อ 26 นักเตะซึ่งจะลงทำศึกใน 2 นัดนี้นำมาโดย แฮร์รี เคน, บูคาโย ซากา, เทรนต์ อเล็กซานเดอร์-อาร์โนลด์ และเดแคลน ไรซ์

ขณะที่ ลูอิส ฮอลล์ และเทย์เลอร์ ฮาร์วูด-เบลลิส 2 กองหลังจาก นิวคาสเซิล ยูไนเต็ด และเซาธ์แฮมป์ตัน ถูกเรียกติดธง “สิงโตคำราม” ชุดใหญ่ครั้งแรก



**ผู้รักษาประตู :** ดีน เฮนเดอร์สัน (คริสตัล พาเลซ), จอร์แดน พิกฟอร์ด (เอฟเวอร์ตัน), แอรอน แรมส์เดล (เซาธ์แฮมป์ตัน)

**กองหลัง :** มาร์ก เกฮี (คริสตัล พาเลซ), เอซรี คอนซา (แอสตัน วิลลา), เทรนต์ อเล็กซานเดอร์-อาร์โนลด์ (ลิเวอร์พูล), ลีวาย โควิลล์ (เชลซี), ริโก ลูอิส (แมนฯ ซิตี้), ไคล์ วอล์กเกอร์ (แมนฯ ซิตี้), ลูอิส ฮอลล์ (นิวคาสเซิล ยูไนเต็ด) และเทย์เลอร์ ฮาร์วูด-เบลลิส (เซาธ์แฮมป์ตัน)

**กองกลาง :** คอเนอร์ กัลลาเกอร์ (แอตเลติโก มาดริด), เดแคลน ไรซ์ (อาร์เซนอล), โคล พาลเมอร์ (เชลซี), มอร์แกน กิบส์-ไวต์ (น็อตติงแฮม ฟอเรสต์), อังเคล โกเมส (ลีลล์), ฟิล โฟเดน (แมนฯ ซิตี้), จูด เบลลิงแฮม (เรอัล มาดริด), เคอร์ติส โจนส์ (ลิเวอร์พูล)

**กองหน้า :** แจ๊ก กรีลิช (แมนฯ ซิตี้), แอนโธนี กอร์ดอน (นิวคาสเซิล ยูไนเต็ด), แฮร์รี เคน (บาเยิร์น มิวนิก), โนนี มาดูเอเก (เชลซี), บูคาโย ซากา (อาร์เซนอล) และโอลี วัตกินส์ (แอสตัน วิลลา)