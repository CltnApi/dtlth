---
layout: post
code: "ART24111613029NPB70"
origin_url: "https://www.khaosod.co.th/breaking-news/news_9508654"
image: "https://github.com/user-attachments/assets/215c4913-13c8-482b-b083-dce6c5332f92"
title: "เจอตัวแล้ว เพื่อนที่ขับเก๋งมารับ แม่ยายอัยการ ก่อนถูกฆ่าตัดนิ้ว ทิ้งศพหมกป่า"
description: "เจอตัวแล้ว เพื่อนที่ขับเก๋งมารับ แม่ยายอัยการ ก่อนถูกฆ่าตัดนิ้ว ทิ้งศพหมกป่า ตำรวจเชิญสอบปากคำที่โรงพัก พบเจ้าตัวมีสีหน้าเรียบเฉย "
category: "HOT_NEWS"
language: "th"
date: 2024-11-16T13:07:18.637Z
---

# เจอตัวแล้ว เพื่อนที่ขับเก๋งมารับ แม่ยายอัยการ ก่อนถูกฆ่าตัดนิ้ว ทิ้งศพหมกป่า

[![เจอตัวแล้ว เพื่อนที่ขับเก๋งมารับ แม่ยายอัยการ ก่อนถูกฆ่าตัดนิ้ว ทิ้งศพหมกป่า](https://www.khaosod.co.th/wpapp/uploads/2024/11/home.jpg "เจอตัวแล้ว เพื่อนที่ขับเก๋งมารับ แม่ยายอัยการ ก่อนถูกฆ่าตัดนิ้ว ทิ้งศพหมกป่า")](https://www.khaosod.co.th/wpapp/uploads/2024/11/home.jpg)

**เจอตัวแล้ว เพื่อนที่ขับเก๋งมารับ แม่ยายอัยการ ก่อนถูกฆ่าตัดนิ้ว ทิ้งศพหมกป่า ตำรวจเชิญสอบปากคำที่โรงพัก พบเจ้าตัวมีสีหน้าเรียบเฉย**

จากเหตุการณ์ฆาตกรรมนางวรรณา คอท์เนอร์ อายุ 67 ปี ถูกของแข็งทุบใบหน้าจนแตกยุบ ท้ายทอยมีบาดแผลถูกฟัน และถูกตัดนิ้วนาง 2 ข้าง ทิ้งศพภายในสวนปาล์ม ม.3 ต.ป่ายุบ อ.วังจันทร์ จ.ระยอง พบทรัพย์สินหายไป มีสร้อยคอทองคำหนัก 5 บาท สร้อยข้อมือหนัก 3 บาท แหวนเพชร 2 วง และเงินสดจำนวนหนึ่ง

ต่อมาตำรวจได้ตรวจสอบกล้องวงจรปิด พบว่าหลังจากผู้ตายกลับจากงานทอดกฐิน ได้รับโทรศัพท์จากเพื่อนผู้หญิงคนหนึ่ง ก่อนจะขึ้นรถเก๋งสีขาวและหายตัวไป กระทั่งพบเป็นศพถูกฆาตกรรมชิงทรัพย์

ล่าสุดเมื่อเวลา 17.06 น. วันที่ 16 พ.ย. 2567 ชุดสืบสวนตำรวจภูธรภาค 2 พร้อมชุดสืบสวน ภ.จว.ชลบุรี พบรถเก๋งโตโยต้า สีขาว ทะเบียน จร 2814 ชลบุรี จอดอยู่ที่บ้านหลังหนึ่งใน ต.บึง อ.ศรีราชา จ.ชลบุรี ซึ่งเป็นรถคันเดียวกับที่มารับผู้ตายไปในช่วงเวลา 12.58 น. วันที่ 15 พ.ย.ที่ผ่านมา ที่ อ.สัตหีบ

เจอตัวเพื่อน ขับเก๋งมารับ แม่ยายอัยการ ก่อนถูกฆ่าตัดนิ้ว

เจ้าหน้าที่ได้เชิญตัวนางกมลวรรณ โวลฟ์ เพื่อนสาวที่มารับผู้ตาย ซึ่งเป็นเจ้าของรถเก๋งคันดังกล่าว และเป็นคนสุดท้ายที่โทรศัพท์หาผู้ตายในช่วงวันเกิดเหตุ ซึ่งตรงกับหลักฐานที่เกิดเหตุ ระบุว่าเป็นรถคันเดียวกันในจุดพบศพที่ อ.วังจันทร์ จ.ระยอง ไปสอบปากคำ โดยเจ้าตัวมีอาการตื่นตระหนกเล็กน้อย แต่ยังมีสีหน้าเรียบเฉย

ทั้งนี้ เจ้าหน้าที่ได้ถามหาสามีของนางกมลวรรณ ทราบว่าขี่รถจักรยานยนต์ไปพัทยา จึงมีการแจ้งให้ตำรวจอีกชุดไปติดตามตัวมาสอบสวนต่อไป

รถเก๋งที่เพื่อนขับไปรับ แม่ยายอัยการ