---
layout: post
code: "ART2411111002Y7LZDV"
origin_url: "https://www.khaosod.co.th/special-stories/news_9500467"
image: "https://github.com/user-attachments/assets/90cbd44c-4a38-4f2f-9b70-c5a68da2c781"
title: "เหตุแปลกประหลาด น้ำผุดที่เมืองนะ ออกมาไม่หยุด ท่วมถนนจนถูกตัดขาด สวนเกษตรก็ไม่เหลือ"
description: "เหตุแปลกประหลาด น้ำผุดที่เมืองนะ ออกมาไม่หยุด ท่วมถนนจน..."
category: "SPECIAL_STORIES"
language: "th"
date: 2024-11-11T10:07:22.487Z
---

# เหตุแปลกประหลาด น้ำผุดที่เมืองนะ ออกมาไม่หยุด ท่วมถนนจนถูกตัดขาด สวนเกษตรก็ไม่เหลือ

[![เหตุแปลกประหลาด น้ำผุดที่เมืองนะ ออกมาไม่หยุด ท่วมถนนจนถูกตัดขาด สวนเกษตรก็ไม่เหลือ](https://www.khaosod.co.th/wpapp/uploads/2024/11/numpud.jpg "เหตุแปลกประหลาด น้ำผุดที่เมืองนะ ออกมาไม่หยุด ท่วมถนนจนถูกตัดขาด สวนเกษตรก็ไม่เหลือ")](https://www.khaosod.co.th/wpapp/uploads/2024/11/numpud.jpg)

**เหตุแปลกประหลาด น้ำผุดที่เมืองนะ ออกมาไม่หยุด ท่วมถนนจนถูกตัดขาด สวนเกษตรก็ไม่เหลือ ปกติ 6 เดือนแห้ง แต่คราวนี้ไหลมาไม่หยุด แถมหลายที่พร้อมกัน**

วันที่ 11 พ.ย.67 สมาชิก **[TikTok @j\_khamsan](https://www.tiktok.com/@j_khamsan/video/7435601751715220754?lang=th-TH)** ซึ่งเป็นครู โพสต์คลิปความประหลาดของน้ำผุด จนท่วมพื้นที่และทำให้รถไม่สามารถสัญจรได้ โดยระบุว่า “เหตุการณ์แปลกประหลาดน้ำผุดหลายจุดที่ตำบลเมืองนะ อ.เชียงดาว จ.เชียงใหม่ #น้ำผุดเมืองนะ #ครูจร #เทรนด์วันนี้ #tiktokviral #บ้านอรุโณทัย”

ซึ่งในคลิปเป็นจุดที่น้ำผุดออกมาเอ่อท่วมพื้นที่ ทั้งถนนและไร่รวมทั้งสวนเกษตรของชาวบ้าน และระดับน้ำลึกมากแต่ใส ต้นไม้บางต้นถูกท่วมจนถึงยอด และน้ำที่ผุดออกมานั้นไม่มีทีท่าว่าจะหยุดลง โดยครูบรรยายว่า

2 เดือนแล้วที่เส้นทางหลักเมืองนะ เชียงดาว ถูกตัดขาดด้วยน้ำ ระยะทางยาวประมาณเกือบ 1 กม. รถไม่สามารถสัญจรได้ รถต้องอ้อมไปออกหมู่บ้านหนองเขียวไปออกที่หมู่บ้านรินหลวง บริเวณฝั่งนี้ลึกมาเป็นน้ำผุดที่ออกมาจากใต้ดิน และลามไปหลายพื้นที่มาก น้ำค่อนข้างที่จะลึก ท่วมถึงครึ่งต้นไม้ และน้ำขึ้นเรื่อยๆ

น้ำขึ้นมาแตะขอบถนน ไม่มีท่าทีว่าจะหยุด ต้นไม้บางต้นถูกท่วมถึงยอด น้ำผุดจะผุดหลายที่มาก ผุดอีกฝั่งแล้วไหลไปอีกฝั่ง ก่อนจะพาไปดูจุดที่น้ำผุด เป็นหลุมใหญ่มาก แต่น้ำใส และดูอันตราย มีน้ำดันออกมาเรื่อยๆ แล้วไหลไปขังตามที่ต่างๆ โดยไม่รู้ว่าข้างในมีอะไรมั่ง

โดยครูเข้าไปตอบคอมเมนต์ว่า น้ำผุดน้ำใช้เวลานานมากกว่าจะแห้งประมาณ 6 เดือน และปกติ 3-4 ปีมันจะผุดครั้ง แต่ปีนี้ผุดไม่หยุดน้ำขึ้นเรื่อยๆ แถวนี้ไม่มีเขื่อนไม่มีอ่างเก็บน้ำตรงที่ผุดไม่มีห้วยหรือลำธารระบายน้ำไม่ได้ น้ำขึ้นเรื่อยๆ น้ำลึกมากผุดหลายจุดหลายที่พร้อมกัน



