---
layout: post
code: "ART2411231936693CAL"
origin_url: "https://www.khaosod.co.th/sports/news_9518774"
image: "https://github.com/user-attachments/assets/f7130222-e7ed-4ea2-8544-7a3a0d7ca537"
title: "แมนฯ ซิตี้ ยังไม่ฟื้นโดน สเปอร์ส บุกถล่มคาบ้าน - พ่าย 5 นัดติดทุกรายการ"
description: "แมนเชสเตอร์ ซิตี้ พบกับความพ่ายแพ้เป็นเกมที่ 5 ติดต่อกันทุกรายการหลังโดน ท็อตแนม ฮอตสเปอร์ บุกถล่ม คาบ้าน 0-4 ศึกพรีเมียร์ลีก อังกฤษ"
category: "SPORTS"
language: "th"
date: 2024-11-23T20:31:04.365Z
---

# แมนฯ ซิตี้ ยังไม่ฟื้นโดน สเปอร์ส บุกถล่มคาบ้าน - พ่าย 5 นัดติดทุกรายการ

[![แมนฯ ซิตี้ ยังไม่ฟื้นโดน สเปอร์ส บุกถล่มคาบ้าน - พ่าย 5 นัดติดทุกรายการ](https://www.khaosod.co.th/wpapp/uploads/2024/11/man-city-tottenham-642.jpg "แมนฯ ซิตี้ ยังไม่ฟื้นโดน สเปอร์ส บุกถล่มคาบ้าน - พ่าย 5 นัดติดทุกรายการ")](https://www.khaosod.co.th/wpapp/uploads/2024/11/man-city-tottenham-642.jpg)

**แมนเชสเตอร์ ซิตี้ พบกับความพ่ายแพ้เป็นเกมที่ 5 ติดต่อกันทุกรายการหลังโดน ท็อตแนม ฮอตสเปอร์ บุกถล่ม คาบ้าน 0-4 ศึกพรีเมียร์ลีก อังกฤษ**

การแข่งขันฟุตบอลพรีเมียร์ลีก อังกฤษ 2024-25 เมื่อวันที่ 23 พ.ย. คู่บิ๊กแมตช์ “เรือใบสีฟ้า” แมนเชสเตอร์ ซิตี้ ที่มี 24 คะแนนจาก 11 นัดอยู่อันดับ 2 ตาราง เปิดสนาม เอติฮัด สเตเดียม รับการมาเยือนของ “ไก่เดือยทอง” ท็อตแนม ฮอตสเปอร์ ที่มี 17 คะแนนจาก 11 นัดอยู่อันดับ 10 ตาราง

Manchester City’s Rodrigo, centre, is applauded by teammates as he shows off his Ballon d’Or (Golden Ball) award before the start of the English Premier League soccer match between Manchester City and Tottenham at the Etihad Stadium in Manchester, England, Sunday, Nov. 24, 2024. (AP Photo/Dave Thompson)



โดยก่อนเกมดังกล่าว โรดรี กองกลางทีมชาติสเปนที่อยู่ในช่วงรักษาตัวหลังได้รับบาดเจ็บหนักที่หัวเข่าได้นำรางวัล บัลลงดอร์ 2024 มาโชว์ต่อหน้าแฟนๆ ในฐานะแข้งรายแรกของ “เรือใบสีฟ้า” ที่ซิวรางวัลนี้

เกมนี้เจ้าถิ่นจัด แบร์นาร์โด ซิลวา, ฟิล โฟเดน และเออร์ลิง ฮาลันด์ นำทัพส่วนทีมเยือนวาง เดยัน คูลูเซฟสกี, ซน ฮึง-มิน และโดมินิก โซลันกี เป็นแกนหลัก

นาที 13 สเปอร์ส ออกนำไปก่อน 1-0 จากจังหวะที่ เดยัน คูลูเซฟสกี ได้บอลบริเวณฝั่งขวาของกรอบเขตโทษเจ้าถิ่นก่อนเจ้าตัวจะวางด้วยซ้ายเข้ากรอบเขตอย่างให้ เจมส์ แมดดิสัน ที่วิ่งสอดเข้ามาชาร์จจ่อๆ ไม่เหลือ

Tottenham’s James Maddison, 2nd from right, scores the opening goal during the English Premier League soccer match between Manchester City and Tottenham at the Etihad Stadium in Manchester, England, Sunday, Nov. 24, 2024. (AP Photo/Dave Thompson)



นาที 20 สเปอร์ส บุกนำ แมนฯ ซิตี้ เป็น 2-0 จากจังหวะที่ ยอสโก กวาร์ดิโอล จ่ายบอลพลาดไปโดน เจมส์ แมดดิสัน ตัดได้หน้ากรอบเขตโทษก่อนที่เจ้าตัวจะจ่ายให้ ซน ฮึง-มิน ซึ่ง ซน ก็ไหลต่อให้ แมดดิสัน หลุดเดี่ยวก่อนจะยกบอลผ่านตัว เอแดร์ซอน เข้าไปแบบเยือกเย็น พร้อมเป็นประตูที่ 2 ของเขาในเกมนี้

Soccer Football – Premier League – Manchester City v Tottenham Hotspur – Etihad Stadium, Manchester, Britain – November 23, 2024 Tottenham Hotspur’s James Maddison celebrates scoring their second goal with Son Heung-min REUTERS/Molly Darlington EDITORIAL USE ONLY.



หลังจากนั้นเจ้าถิ่นพยายามเปิดเกมบุกอย่างหนักเพื่อทวงประตูคืนทว่ายังทำไม่ได้ทำให้จบครึ่งแรก สเปอร์ส บุกนำ แมนฯ ซิตี้ 2-0

Soccer Football – Premier League – Manchester City v Tottenham Hotspur – Etihad Stadium, Manchester, Britain – November 23, 2024 Tottenham Hotspur’s Pedro Porro celebrates scoring their third goal with Dominic Solanke, James Maddison and Son Heung-min REUTERS/Molly Darlington EDITORIAL USE ONLY.



นาที 52 สเปอร์ส ทิ้งห่าง แมนฯ ซิตี้ ไปเป็น 3-0 จากจังหวะสวนกลับก่อนบอลจะมาถึง โดมินิก โซลันกี ในกรอบเขตโทษฝั่งขวาก่อนที่เจ้าตัวจะจะย้อนให้ เปโดร ปอร์โร ที่เติมขึ้นมาได้ยิงแบบไม่ต้องจับบอลหนีมือ เอแดร์ซอน แบบหมดสิทธิ์เซฟ

Soccer Football – Premier League – Manchester City v Tottenham Hotspur – Etihad Stadium, Manchester, Britain – November 23, 2024 Manchester City manager Pep Guardiola Action Images via Reuters/Lee Smith EDITORIAL U



นาที 90+3 ทีมเยือนมาได้ประตูย้ำชัยเป็น 4-0 จากจังหวะสวนกลับที่ ติโม แวร์เนอร์ กระชากบอลมาทางฝั่งซ้ายของกรอบเขตโทษก่อนเจ้าตัวจะปาดเข้ากลางให้ เบรนแนน จอห์นสัน ชาร์จบอลโล่งๆ ไม่พลาด

จบเกม สเปอร์ส บุกถล่ม แมนฯ ซิตี้ ขาดลอย 4-0 จากผลที่เกิดขึ้นทำให้ “ไก่เดือยทอง” มีเพิ่มเป็น 19 คะแนนจาก 12 นัดขึ้นมาอยู่อันดับ 6 ตาราง

ส่วน “เรือใบสีฟ้า” หยุดอยู่ที่ 23 คะแนนจาก 12 นัดอยู่อันดับ 2 ตารางทว่าเป็นความพ่ายแพ้ 5 นัดติดต่อกันทุกรายการของพวกเขาต่อจาก แพ้ ท็อตแนม ฮอตสเปอร์ 1-2 (คาราบาว คัพ), แพ้ บอร์นมัธ 1-2 (พรีเมียร์ลีก), แพ้ สปอร์ติง ลิสบอน 1-4 (ยูฟ่า แชมเปียนส์ ลีก) และแพ้ ไบรตัน 1-2 (พรีเมียร์ลีก)

เลสเตอร์ ซิตี้ 1-2 เชลซี

อาร์เซนอล 3-0 น็อตติงแฮม ฟอเรสต์

บอร์นมัธ 1-2 ไบรตัน

แอสตัน วิลลา 2-2 คริสตัล พาเลซ

ฟูแลม 1-4 วูล์ฟแฮมป์ตัน วันเดอเรอร์ส

เอฟเวอร์ตัน 0-0 เบรนต์ฟอร์ด