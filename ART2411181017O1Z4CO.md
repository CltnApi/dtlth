---
layout: post
code: "ART2411181017O1Z4CO"
origin_url: "https://www.khaosod.co.th/entertainment/news_9510959"
image: "https://github.com/user-attachments/assets/0ebefb26-34e4-4dd3-b140-861e718ae81a"
title: "พิธีรดน้ำศพ ‘อุ้ม พรรษวุฒิ เมทะนี’ ครอบครัวสุดเศร้าบรรจงห่มผ้าให้"
description: "พิธีรดน้ำศพ ‘อุ้ม พรรษวุฒิ เมทะนี’ คนดังเดินทางร่วมไว้อาลัย ครอบครัวสุดเศร้าบรรจงห่มผ้าให้ คนบันเทิงเดินทางร่วมไว้อาลัย "
category: "ENTERTAINMENT"
language: "th"
date: 2024-11-18T10:25:54.569Z
---

# พิธีรดน้ำศพ ‘อุ้ม พรรษวุฒิ เมทะนี’ ครอบครัวสุดเศร้าบรรจงห่มผ้าให้

[![พิธีรดน้ำศพ ‘อุ้ม พรรษวุฒิ เมทะนี’ ครอบครัวสุดเศร้าบรรจงห่มผ้าให้](https://www.khaosod.co.th/wpapp/uploads/2024/11/123-1.jpg "พิธีรดน้ำศพ ‘อุ้ม พรรษวุฒิ เมทะนี’ ครอบครัวสุดเศร้าบรรจงห่มผ้าให้")](https://www.khaosod.co.th/wpapp/uploads/2024/11/123-1.jpg)

พิธีรดน้ำศพ ‘อุ้ม พรรษวุฒิ เมทะนี’ คนดังเดินทางร่วมไว้อาลัย ครอบครัวสุดเศร้าบรรจงห่มผ้าให้ คนบันเทิงเดินทางร่วมไว้อาลัย

วันที่ 18 พ.ย. ที่ศาลา 11 วัดลาดพร้าว สถานที่ประกอบพิธีบำเพ็ญกุศล สวดอภิธรรม **‘อุ้ม พรรษวุฒิ เมทะนี’** ลูกชายคนเล็กของอดีตพระเอกชื่อดัง **‘สมบัติ เมทะนี’** ที่จากไปอย่างสงบด้วยโรคมะเร็ง ด้วยวัย 49 ปี

เมื่อร่างอันไร้วิญญาณของ **‘อุ้ม พรรษวุฒิ เมทะนี’** มาถึงยังศาลา11 วัดลาดพร้าว ครอบครัวนำโดย แม่ตุ๊ กาญจนา และลูกๆ รออยู่ที่ศาลาด้วยความโศกเศร้า เจ้าหน้าที่นำขึ้นเตียงเพื่อรอประกอบพิธีรดน้ำศพในลำดับต่อไป

ช่วงหนึ่งระหว่างรอประกอบพิธีรดน้ำศพ **แม่ตุ๊ กาญจนา พี่อั๋น สิรคุปต์ และน้อง เอ๋ย** ได้เข้าไปห่มผ้าให้กับร่างของ **อุ้ม พรรษวุฒิ** เป็นครั้งสุดท้าย เป็นภาพที่สร้างความสะเทือนใจเป็นอย่างมาก

![](https://www.khaosod.co.th/wpapp/uploads/2024/11/1-2.png)

สำหรับ **อุ้ม พรรษวุฒิ** เป็นบุตรชายคนเล็กของ **สมบัติ เมทะนี** (พระเอกในตำนานผู้ล่วงลับ) กับ ตุ๊ กาญจนา มีพี่น้องทั้งหมด 6 คน ประกอบด้วย **เบิร์ด-ผศ.ดร.สุรินทร์ เมทะนี, อั๋น-สิรคุปต์ เมทะนี, อั้ม-เกียรติศักดิ์ เมทะนี, เอ้-ศตวรรษ เมทะนี ,อุ้ม-พรรษวุฒิ เมทะนี และ เอ๋ย-สุดหทัย เมทะนี**

ADVERTISEMENT

![](https://www.khaosod.co.th/wpapp/uploads/2024/11/3-1.png)

บรรยากาศเต็มไปด้วยความโศกเศร้า มีเพื่อนๆ ของอุ้ม เดินทางมาร่วมแสดงความอาลัยจำนวนมาก มีนักแสดงและคนในวงการบันเทิงมาร่วมงาน ดังนี้ แตน ราตรี วิทวัส, ปราโมทย์ แสงศร, แหม่ม วิชุดา พิมดั้น, ลิฟต์ สุพจน์ จันทร์เจริญ, ออย ธนา สุทธิกมล และมีนักแสดงรุ่นใหญ่หลายท่าน ที่เดินทางมาให้กำลังใจ แม่ตุ๊ กาญจนา คับคั่ง

![](https://www.khaosod.co.th/wpapp/uploads/2024/11/2-1.png)

สำหรับพิธีรดน้ำศพ จะเริ่มในเวลา 17.00 น. และ พิธีสวดอภิธรรม บำเพ็ญกุศลจะเริ่มในเวลา 18.30 น. และกำหนดการสวดอภิธรรม วันอังคารที่ 19 – วันพุธที่ 20 พฤศจิกายน 2567 สวดอภิธรรมเวลา 18.30 น.

วันพฤหัสบดีที่ 21 พฤศจิกายน 2567  
10.00 น. สวดพระพุทธมนต์  
11.00 น. ถวายภัตตาหารเพล  
13.00 น. แสดงธรรมเทศนา  
14.00 น. พธีสวดอภิธรรม  
15.00 น. ฌาปนกิจ

![](https://www.khaosod.co.th/wpapp/uploads/2024/11/S__19898648.jpg)