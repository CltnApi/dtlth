---
layout: post
code: "ART2411200656WUY5MS"
origin_url: "https://www.khaosod.co.th/entertainment/news_9513644"
image: "https://github.com/user-attachments/assets/63de0001-ed79-4f58-a49a-4a49939bc5c5"
title: "โบว์ เมลดา ไร้แพลนแต่ง ที่โพสต์ไปแค่ขำๆ รออายุเข้าเลขสาม ตอนนี้ขอทำงาน"
description: "นักแสดงสาว โบว์ เมลดา ยังไร้แพลนแต่ง อาเล็ก ธีรเดช เผยโพสต์อยากแต่งงาน แค่ขำๆ รออายุเข้าเลขสามก่อน ตอนนี้ขอทำงานก่อน"
category: "ENTERTAINMENT"
language: "th"
date: 2024-11-20T07:00:59.808Z
---

# โบว์ เมลดา ไร้แพลนแต่ง ที่โพสต์ไปแค่ขำๆ รออายุเข้าเลขสาม ตอนนี้ขอทำงาน

[![โบว์ เมลดา ไร้แพลนแต่ง ที่โพสต์ไปแค่ขำๆ รออายุเข้าเลขสาม ตอนนี้ขอทำงาน](https://www.khaosod.co.th/wpapp/uploads/2024/11/bow1.jpg "โบว์ เมลดา ไร้แพลนแต่ง ที่โพสต์ไปแค่ขำๆ รออายุเข้าเลขสาม ตอนนี้ขอทำงาน")](https://www.khaosod.co.th/wpapp/uploads/2024/11/bow1.jpg)

_**นักแสดงสาว โบว์ เมลดา ยังไร้แพลนแต่ง อาเล็ก ธีรเดช เผยโพสต์อยากแต่งงาน แค่ขำๆ รออายุเข้าเลขสามก่อน ตอนนี้ขอทำงานก่อน**_

หลังจากที่นักแสดงสาว **โบว์ เมลดา** ได้โพสต์สตอรี่ไอจี อยากแต่งงาน อยากพูด‘สวัสดี เขียดผู้มีแกกทุกท่าน’ ทำเอาทุกคนสงสัยว่าหรือจะมีข่าวดีเร็วๆ นี้รึเปล่า

[![](https://www.khaosod.co.th/wpapp/uploads/2024/11/bow3.jpg)](https://www.khaosod.co.th/wpapp/uploads/2024/11/bow3.jpg)

ล่าสุดวันที่ 19 พ.ย. **โบว์ เมลดา สุศรี** ได้มาร่วมงานพิธีเปิด “ROBINSON LIFESTYLE THE TWINKLE STARLIGHT CELEBRATION 2025” ณ ลาน Common Playground ศูนย์การค้าโรบินสันไลฟ์สไตล์ ราชพฤกษ์ พร้อมพูดถึงประเด็นดังกล่าวว่าเป็นการลงเพราะเห็นว่าตลกดี ตอนนี้ยังไร้แพลนแต่ง รออายุเข้าเลขสามก่อน

**งานแน่นเลยช่วงนี้****?** “ชอบค่ะ ชอบทำงาน ยังมีคิวว่างให้ทุกคน **(งานยาวถึงปีหน้า****?)** ยังไม่เต็มค่ะ ยังจ้างได้ แต่ก็มีถึงปีหน้าอยู่เหมือนกันค่ะ รีบๆ เช็กกันนะคะ”

**ปีนี้สำหรับโบว์เป็นยังไงบ้าง เป็นอีกหนึ่งปีทองของโบ****?** “โห..สาธุค่ะ ไม่หรอกโบว์ชอบทำงานด้วย พี่เขาก็คือ เรียกว่าอยากจะมาสนุกกับเราเวลาเราไปทำงานกับใคร ทุกคนก็ได้เสียงหัวเราะกลับไป เขาแฮปปี้เราก็แฮปปี้ **(งานฉ่ำเลยไหมปีนี้?)** เหนื่อยอยู่แต่ว่าตื่นเช้ามาก็หายเหนื่อยแล้วเพราะว่าลูกคนเดียวอยู่บ้านก็เหงา ออกมาทำงานก็แฮปปี้ค่ะ”

ADVERTISEMENT

**ทำงานหนักเก็บเงินไว้ทำอะไรหรือเปล่า****? “**เก็บเงินไว้ใช้ในบั้นปลายชีวิต (หัวเราะ) วางแผนเกษียณเลยเพิ่ง 28 **(เก็บเงินเพื่อสร้างเนื้อสร้างตัวสร้างครอบครัว****?)** ก็ด้วยแหละ ก็ควรจะเก็บหน่อยถ้าเราอยากจะมีลูกมีครอบครัวใดๆ เพราะว่าการกินการอยู่ในปัจจุบันมันค่อนข้างแพงออกจากบ้านก็ใช้เงินแล้ว ทางด่วนก็ฉ่ำแล้วเดี๋ยวนี้”

[![](https://www.khaosod.co.th/wpapp/uploads/2024/11/bow10.jpg)](https://www.khaosod.co.th/wpapp/uploads/2024/11/bow10.jpg)

**ล่าสุดเห็นโพสต์สตอรี่ไอจี อยากแต่งงาน อยากพูด‘สวัสดี เขียดผู้มีแกกทุกท่าน’****?** “เป้าหมายใหม่ไม่มีอะไรเลยจริงๆ พูดในอีเว้นท์ก็ได้ ‘สวัสดี เขียดผู้มีแกกทุกท่าน’ (หัวเราะ) มันก็ตลกดี”

**อันที่โพสต์นี่คือพูดจริงไหมว่าอยากแต่งงานแล้ว หรือว่าอยากบอกใครหรือเปล่า****?** “ไม่บอกเพราะว่าตอนลงก็อยู่ข้างๆ กัน มันตลกดีเวลาแชร์อะไรแบบนี้ ก็ไม่ได้แชร์ในเพื่อนสนิท มันก็จะมีสำหรับเพื่อนสนิทโดยเฉพาะ แล้วก็แชร์ให้ทุกคนดูว่ามันมีโมเมนต์นี้นะ ถ้าได้แต่งจริงก็รอฟังนะ”

**อาเล็กเขาซ้อมเหมือนเราหรือยัง****? “**อุ้ย…เวลาเขาไปงานแต่งเขาเป็นพิธีกร เขาก็จะพูดว่า สวัสดีครับ ท่านเขียดผู้มีแกก เอ้ย…แขกผู้มีเกียรติ อย่างนี้ **(ก็ต่างคนต่างซ้อมไว้?)** จะเอาให้ได้ใช่ไหม (ยิ้ม)”

**ก็ก่อนหน้านี้ออกงานกับอาเล็ก เป็นคนเบรกว่าอย่าเพิ่งขอนะ เบรกไว้ก่อน รอเลข 3 ก่อน แล้วล่าสุดมาโพสต์ไอจีนึกว่าเปลี่ยนใจปุบปับ****?** “ไอ้ถามว่าอยากแต่งไหม ก็เป็นความฝันของผู้หญิงทุกคนแหละที่อยากแต่งงาน แต่ที่โพสต์ลงไปก็เป็นอะไรที่ ‘สำหรับใครที่ชอบดราม่า’ (หัวเราะ) ก็ไม่มีอะไร ก็ขำๆ กัน เป็นอะไรที่อยากจะแชร์ให้ทุดคนดูว่าถ้างานแต่งแล้วมีคนพูดอะไรแบบนี้ก็น่ารักดี **(นึกว่าเปลี่ยนใจ****?)** ยังไม่รีบค่ะ เพิ่ง 28 เอง ขอสัก 3 ก่อนได้ไหม 3 ปุ๊บอ่ะ เริ่มคุยเลย”

[![](https://www.khaosod.co.th/wpapp/uploads/2024/11/bow6.jpg)](https://www.khaosod.co.th/wpapp/uploads/2024/11/bow6.jpg)

**อีก 2 ปีเองนะ****?** “สมัยนี้กาลเวลามันเร็วมากด้วยอะ ลูกเขาพร้อมจะมาเป็นลูกเราแล้วหรอ มีแม่เมื่อพร้อมปะ ทุกวันนี้ยังเป็นตลกอยู่เลย ถ้ามีลูกจะเป็นยังไงอ่ะ สงสารลูกเหมือนกัน”

**เราเคยมีแพลนไหมว่าอยากจะแต่งงานเมื่อไหร่****?** “ถ้าตอนเด็กๆ คือแม่แต่งงานตอนอายุ 27 เราก็บอกว่าอยากแต่งงาน 27 เหมือนแม่เลย แต่พอด้วยยุคสมัยเปลี่ยน สังคมแวดล้อมมันเปลี่ยน สังคมหล่อหลอมอะเนอะ เริ่มโตมากขึ้น 30 มากขึ้น ก็ค่อยว่ากัน ถ้าถึงเวลาที่เหมาะสมก็พร้อม”

**ถ้าเขาขอก่อน 30 ล่ะ****?** “ไม่แต่ง เซย์โน เพราะนี่ 28 ปีหน้า ปีหน้าขอไม่ได้ ไม่เอาๆ ไม่แต่งฉันจะทำงาน เลิฟมายจ็อบ **(ขอก่อนแล้วค่อยแต่ง 30?)** ไม่เอา ขอปั๊บแต่งปุ๊บเลย”

**อาเล็กเห็นด้วยใช่ไหม****?** “พูดไปเรื่อย เรื่องจริงไหมก็ไม่รู้ (หัวเราะ) คือหนูก็บอกเขาว่าถ้าจะเกิดขึ้นจริงๆ ถ้าในอนาคตยังมีกันและกันอยู่ ก็ 30 ค่อยว่ากันได้ไหม”

[![](https://www.khaosod.co.th/wpapp/uploads/2024/11/bow5.jpg)](https://www.khaosod.co.th/wpapp/uploads/2024/11/bow5.jpg)

**หลายคู่แต่งงานแล้วก็ยังทำงานได้นะ****?** “ก็ใช่ๆ แต่ด้วยความผู้หญิงก็จะเสียของนิดหนึ่ง ก็น่าจะเห็นกันเยอะแยะเนาะ **(เอาเป็นว่าลุ้นต่อไป****?)** ไม่ต้องลุ้นก็ได้ค่ะ มันเป็นความสัมพันธ์แบบค่อยๆ ว่ากัน เริ่มกดดันแล้ว อย่าบีบคอหนูเลย”

**แต่ล่าสุดเห็นทำคอนเทนต์ชนท้องกับ “วี วิโอเลต”** “ไม่ ด้วยชุดมันเป็นทรงอะไรอย่างนั้น ก็แซวกันว่าชุดใหญ่ทั้งคู่ แล้วก็ทำแบบนั้น แต่ไม่มีใครท้อง **(หรือใครจะมีข่าวดีก่อนกัน****?)** หนูขออนุญาตโยนให้พี่วีเลยค่ะ ไป พี่วีเอาไปก่อนเลย แค่ทำคอนเทนต์น่ารักๆ ไม่ได้น่าเล่นเลยกู (หัวเราะ) ไม่มีอะไรเลยค่ะ เล่นกัน ชอบดราม่ากันอะ”

**แต่อาเล็กไม่ได้อยากรีบแต่งใช่ไหม****?** “ถ้าที่พี่เล็กเคยตอบ คือเขาถึงวัยแล้วแหละ แต่เราขอทำงานก่อนแล้วกัน ด้วยอะไรหลายๆ อย่าง เหมือนยังมีภาระหน้าที่ ที่ยังไม่สามารถเอาตัวเองไปแต่งงาน หรือว่าหนีอะไรไปขนาดนั้น แต่สุดท้ายถ้าแต่งงานก็ชอบทำงานอยู่ดี เป็นผู้หญิงยุคใหม่ โบว์ว่าโลกสมัยนี้มันเปิดกว้างมากๆ สำหรับผู้หญิงที่ต่อให้แต่งงานแล้ว ถ้าการแสดงคุณถึง ด้วยการทำงานคนก็เข้าใจมากขึ้น สุดท้ายแล้วนักแสดงมันคืออาชีพ แต่งงานก็ทำงานต่อได้ **(ไม่ได้ทำให้งานหด****?)** อันนั้นหนูก็ไม่รู้ค่ะ เพราะมันยังไม่เกิดขึ้นกับหนู อย่าเพิ่งรีบกันนะคะ อย่ากดดันหนูเลย”

[![](https://www.khaosod.co.th/wpapp/uploads/2024/11/bow9.jpg)](https://www.khaosod.co.th/wpapp/uploads/2024/11/bow9.jpg)