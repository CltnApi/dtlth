---
layout: post
code: "ART2411061302H7Y3HP"
origin_url: "https://www.khaosod.co.th/sports/news_9493558"
image: "https://github.com/user-attachments/assets/b57b46ec-c154-4a1b-90ce-f018970368d0"
title: "ฟุตซอลไทย พ่าย เวียดนาม หล่นอันดับ 2 เข้าตัดเชือกชน อินโดนีเซีย ศึกอาเซียน"
description: "การแข่งขันฟุตซอลชิงแชมป์อาเซียน รายการ “อาเซียน ฟุตซอล แชมเปี้ยนชิพ 2024” ที่ศูนย์การค้าเทอร์มินอล 21 จังหวัดนครราชสีมา เมื่อวันที่ 6 พฤศจิกายน ฟุตซอลทีม"
category: "SPORTS"
language: "th"
date: 2024-11-06T13:08:59.809Z
---

# ฟุตซอลไทย พ่าย เวียดนาม หล่นอันดับ 2 เข้าตัดเชือกชน อินโดนีเซีย ศึกอาเซียน

[![ฟุตซอลไทย พ่าย เวียดนาม หล่นอันดับ 2 เข้าตัดเชือกชน อินโดนีเซีย ศึกอาเซียน](https://www.khaosod.co.th/wpapp/uploads/2024/11/S__8790023.jpg "ฟุตซอลไทย พ่าย เวียดนาม หล่นอันดับ 2 เข้าตัดเชือกชน อินโดนีเซีย ศึกอาเซียน")](https://www.khaosod.co.th/wpapp/uploads/2024/11/S__8790023.jpg)

การแข่งขันฟุตซอลชิงแชมป์อาเซียน รายการ “อาเซียน ฟุตซอล แชมเปี้ยนชิพ 2024” ที่ศูนย์การค้าเทอร์มินอล 21 จังหวัดนครราชสีมา เมื่อวันที่ 6 พฤศจิกายน ฟุตซอลทีมชาติไทย ลงสนามนัดที่ 4 กลุ่มเอ พบ เวียดนาม

สถานการณ์ก่อนเริ่มเกมนี้ ไทย รั้งจ่าฝูงของกลุ่ม จากการเก็บ 9 แต้มเต็ม ใน 3 นัดที่ผ่านมา เช่นเดียวกับ เวียดนาม ที่มี 9 คะแนนเต็มเช่นกัน โดยนัดนี้หากไทย จบผลเสมอเป็นอย่างน้อยจะคว้าแชมป์กลุ่มทันที

ผลการแข่งขันปรากฏว่า ฟุตซอลทีมชาติไทย กับ เวียดนาม สู้กันสุดมันก่อนจะเป็น เวียดนาม ที่เด็ดขาดกว่าแซงชนะ ทีมชาติไทย 3-2

จากผลนัดนี้ทำให้ เวียดนามเก็บเพิ่มเป็น 12 คะแนน คว้าแชมป์กลุ่ม ผ่านเข้าไปพบกับ ออสเตรเลีย อันดับ 2 กลุ่มบี ส่วนไทย มี 9 คะแนนเข้ารอบรองชนะเลิศเข้าไปพบกับ อินโดนีเซีย แชมป์กลุ่มบี

สำหรับรอบรองชนะเลิศ จะแข่งขันวันที่ 8 พฤศจิกายน ขณะที่ รอบชิงชนะเลิศ และ รอบชิงอันดับที่ 3 จะแข่งขันวันที่ 10 พฤศจิกายน