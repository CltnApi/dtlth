---
layout: post
code: "ART2411241033AMW09K"
origin_url: "https://www.khaosod.co.th/special-stories/news_9519353"
image: "https://github.com/user-attachments/assets/5f8aafdd-a15e-40c2-a1c1-32ead0a67a6b"
title: "สาวเตือนภัย ไวไฟบ้าน อยู่ดีๆ เป็นหนี้ไม่รู้ตัว อึ้งยอดค้างชำระ 6 พันกว่าบาท ช็อกกว่านั้นหลังรู้เอาไปใช้ได้ไง"
description: "สาวเตือนภัย ไวไฟบ้าน อยู่ดีๆ เป็นหนี้ไม่รู้ตัว อึ้งยอดค..."
category: "SPECIAL_STORIES"
language: "th"
date: 2024-11-24T10:59:37.970Z
---

# สาวเตือนภัย ไวไฟบ้าน อยู่ดีๆ เป็นหนี้ไม่รู้ตัว อึ้งยอดค้างชำระ 6 พันกว่าบาท ช็อกกว่านั้นหลังรู้เอาไปใช้ได้ไง

[![สาวเตือนภัย ไวไฟบ้าน อยู่ดีๆ เป็นหนี้ไม่รู้ตัว อึ้งยอดค้างชำระ 6 พันกว่าบาท ช็อกกว่านั้นหลังรู้เอาไปใช้ได้ไง](https://www.khaosod.co.th/wpapp/uploads/2024/11/wifiodin.jpg "สาวเตือนภัย ไวไฟบ้าน อยู่ดีๆ เป็นหนี้ไม่รู้ตัว อึ้งยอดค้างชำระ 6 พันกว่าบาท ช็อกกว่านั้นหลังรู้เอาไปใช้ได้ไง")](https://www.khaosod.co.th/wpapp/uploads/2024/11/wifiodin.jpg)

**สาวเตือนภัย ไวไฟบ้าน อยู่ดีๆ เป็นหนี้ไม่รู้ตัว อึ้งยอดค้างชำระ 6 พันกว่าบาท ช็อกกว่านั้นหลังรู้เอาไปใช้ได้ไง บัตรเก่า-หน้าไม่ตรง เจ้าหน้าที่ปล่อยไปได้ยังไง**

วันที่ 24 พ.ย.67 สมาชิก **[TikTok @sangchan\_24](https://www.tiktok.com/@sangchan_24/video/7440416657744432391)** โพสต์คลิปมาแจ้งความที่ สภ.เมืองอุดรธานี เพื่อเตือนภัยหลังถูกแอบอ้างใช้ไวไฟบ้าน โดยระบุว่า **“เตือนภัยไวไฟบ้าน สุดท้ายคนที่เดือดร้อนก็คือลูกค้า เตือนภัย WIFI บ้านอยู่ดีๆเป็นหนี้ไม่รู้ตัว”**

โดยเธอเล่าว่า มาเตือนภัยคนที่ใช้อินเตอร์เน็ตไวไฟบ้านอยู่ วันนี้มาลงบันทึกประจำวัน เรื่องของเรื่องคือ ขอเปลี่ยนเบอร์มงคลจากเติมเงินเป็นรายเดือน แต่เราเจอเรื่องเซอร์ไพรส์คือ มียอดค้างชำระกับทางค่ายอยู่ 6 พันกว่าบาท



ซึ่งก็ตกใจว่าจ่ายค่าอะไร 6 พันกว่าบาท ก็คือว่ามีคนแอบอ้างสิทธิ์ใช้บัตรประชาชนของเรา แอบอ้างสิทธิ์ในการใช้ไวไฟบ้าน จึงสอบถามเจ้าหน้าที่ได้ความว่า คนที่สวมสิทธิ์อยู่ที่ร้อยเอ็ด เขาเปิดใช้บริการไวไฟของเราตั้งแต่ เม.ย.66 ซึ่งบัตรประชาชนตนหายแล้วไปทำใหม่ แต่ว่าทำใหม่ตั้งแต่ ก.ย.65

ก็แปลกใจว่าเราทำบัตรประชาชนใหม่แล้วนะ แล้วเขาเอาบัตรประชาชนเก่าของเราไปดำเนินเรื่องแบบนี้ได้เหรอ แล้วขบวนการการตรวจสอบของทางเจ้าหน้าที่ที่เป็นเซลล์หรือว่าบริษัทเขาให้ผ่านมาได้ยังไง ในเมื่อบัตรประชาชนกับคนที่ขอมันไม่ใช่คนเดียวกัน ซึ่งเรื่องนี้เจ้าหน้าที่ทางค่ายก็ยังให้คำตอบไม่ได้ สุดท้ายคนที่เดือดร้อนก็คือประชาชนต้องมาแจ้งความเอง ดำเนินเรื่องเอง

