---
layout: post
code: "ART2411251216C692KR"
origin_url: "https://www.khaosod.co.th/entertainment/news_9520878"
image: "https://github.com/user-attachments/assets/998e552d-5acf-40b7-8cc8-0c526f74c779"
title: "อากาเซ่เตรียมฟิน! “เจบี” กลับมาตามสัญญา จัดคอนเสิร์ตที่ประเทศไทยอีกครั้ง"
description: "อากาเซ่ไทยเตรียมฟิน! เจบี กลับมาตามสัญญา “2024-2025 JAY B CONCERT [TAPE: RE LOAD] IN BANGKOK” 11-12 ม.ค. 68 นี้"
category: "ENTERTAINMENT"
language: "th"
date: 2024-11-25T12:27:48.739Z
---

# อากาเซ่เตรียมฟิน! “เจบี” กลับมาตามสัญญา จัดคอนเสิร์ตที่ประเทศไทยอีกครั้ง

[![อากาเซ่เตรียมฟิน! “เจบี” กลับมาตามสัญญา จัดคอนเสิร์ตที่ประเทศไทยอีกครั้ง](https://www.khaosod.co.th/wpapp/uploads/2024/11/jayb1.jpg "อากาเซ่เตรียมฟิน! “เจบี” กลับมาตามสัญญา จัดคอนเสิร์ตที่ประเทศไทยอีกครั้ง")](https://www.khaosod.co.th/wpapp/uploads/2024/11/jayb1.jpg)

_**อากาเซ่ไทยเตรียมฟิน! เจบี กลับมาตามสัญญา “2024-2025 JAY B CONCERT \[TAPE: RE LOAD\] IN BANGKOK” 11-12 ม.ค. 68 นี้**_

**“JAY B” (เจบี)** ศิลปินมากความสามารถ ภายใต้สังกัด “MAUVE Company” ประกาศข่าวดีการกลับมาจัดคอนเสิร์ตที่ประเทศไทยอีกครั้ง แบบไม่ทำให้แฟนคลับชาวไทยต้องรอนาน! ชวนอากาเซ่ (ชื่อกลุ่มแฟนคลับ) กลับมาเล่นเทปแห่งความทรงจำด้วยกันอีกครั้ง ในงาน “2024-2025 JAY B CONCERT \[TAPE: RE LOAD\] IN BANGKOK”

[![](https://www.khaosod.co.th/wpapp/uploads/2024/11/jayb3.jpg)](https://www.khaosod.co.th/wpapp/uploads/2024/11/jayb3.jpg)

โดยทัวร์คอนเสิร์ตในครั้งนี้ รอบแรกจะถูกจัดขึ้นในประเทศเกาหลีใต้ช่วงปลายปี 2567 นี้ และเพื่อนรักก็จะบินลัดฟ้ามาที่ประเทศไทยต่อในทันที ถือเป็นของขวัญและเซอร์ไพรส์ใหญ่ต้อนรับปีใหม่ 2568 ให้กับอากาเซ่ชาวไทยทุกคน! งานนี้ถือเป็นการการันตีได้เป็นอย่างดีว่า เจบีมีความผูกพันและมีความทรงจำที่ดีกับแฟน ๆ ชาวไทยอยู่เสมอ และประเทศไทยจะเต็มไปด้วย “ความพิเศษ” ในทุกครั้งที่ได้กลับมาบ้านหลังนี้

เจบีได้ออกอัลบั้มแรกหลังจากห่างหายไปนาน เนื่องจากต้องเข้ารับราชการทหารในประเทศเกาหลีใต้ โดยอัลบั้ม Archive 1: \[Road Runner\] มีสไตล์และอารมณ์ที่หลากหลาย เป็นสิ่งที่เจบีอยากจะบอกกับแฟนคลับ ตั้งแต่ความรักที่สดใหม่ พลังงานและความตื่นเต้นที่รู้สึกได้เมื่ออยู่บนเวที รวมไปถึงความอบอุ่นและการแสดงออกทางอารมณ์ในด้านต่าง ๆ แต่ละเพลงให้เสน่ห์ที่แตกต่างกัน ถ่ายทอดจากความทรงจำและประสบการณ์ทั้งหมดบนเส้นทางของเจบีที่ผ่านมา เทปที่เคยกดหยุดไปจะกลับมารันและมีชีวิตอีกครั้งผ่านอัลบั้มนี้

ซึ่งนอกจากเพลงใหม่ของเจบีที่แฟนชาวไทยจะได้ฟังกันสด ๆ แล้ว งานนี้ยังสามารถการันตีความพิเศษแบบคอมโบเซ็ทได้เลย เพราะได้ “BEX” บริษัทอีเว้นท์ออกาไนเซอร์ในเครือเวิร์คพอยท์กรุ๊ป ผู้จัดคู่บุญเจ้าเก่าเจ้าเดิมที่แฟน ๆ รู้จักกันเป็นอย่างดี ร่วมกับ YJ PARTNERS และ PROUD2 พาร์ทเนอร์ทีมคุณภาพมาร่วมกันสร้างสรรค์ โดยเจบีและทีมผู้จัดก็ได้จัดเตรียมเซอร์ไพรส์ใหญ่ไว้ให้แฟน ๆ ชาวไทยเพียบ! ทั้งคุณภาพงานโชว์ แสง สี เสียง Production สุดปังที่ไม่เคยทำให้แฟน ๆ ต้องผิดหวัง SETLIST โชว์จากอัลบั้มใหม่และสเตจเพลงที่ทุกคนคิดถึง รวมถึงเวทีคอนเสิร์ตสุดใกล้ชิดที่เตรียมไว้ให้แฟนไทยโดยเฉพาะอีกด้วย!

ADVERTISEMENT

โดยงาน “2024-2025 JAY B CONCERT \[TAPE: RE LOAD\] IN BANGKOK” จะถูกจัดขึ้นในวันเสาร์ที่ 11 มกราคม 2568 และ วันอาทิตย์ที่ 12 มกราคม 2568 เวลา 18:00 น. ณ อิมแพ็ค อารีน่า เมืองทองธานี บัตรราคา 6,500 / 6,300 (บัตรยืน) / 5,900 / 5,500 / 3,900 / 3,500 และ 2,900 บาท โดยแต่ละราคาจะได้รับสิทธิพิเศษ ดังนี้

[![](https://www.khaosod.co.th/wpapp/uploads/2024/11/jayb4.jpg)](https://www.khaosod.co.th/wpapp/uploads/2024/11/jayb4.jpg)

บัตรราคา 6,500 และ 6,300 บาท จะได้รับสิทธิพิเศษ SOUND CHECK และ GOODBYE SESSION ทุกที่นั่ง / ร่วมลุ้นเป็นผู้โชคดีได้ถ่ายภาพร่วมกับศิลปิน PHOTO GROUP (1:10) จำนวน 25 คน / ร่วมลุ้นเป็นผู้โชคดีได้รับ SIGNED POLAROID จำนวน 25 คน / ร่วมลุ้นเป็นผู้โชคดีได้รับ SIGNED POSTER จำนวน 50 คน

บัตรราคา 5,900 บาท จะได้รับสิทธิพิเศษ SOUND CHECK ทุกที่นั่ง / ร่วมลุ้นเป็นผู้โชคดีได้ถ่ายภาพร่วมกับศิลปิน PHOTO GROUP (1:10) จำนวน 80 คน / ร่วมลุ้นเป็นผู้โชคดีได้รับ SIGNED POLAROID จำนวน 20 คน / ร่วมลุ้นเป็นผู้โชคดีได้รับ SIGNED POSTER จำนวน 25 คน

บัตรราคา 5,500 บาท จะได้รับสิทธิพิเศษ SOUND CHECK ทุกที่นั่ง / ร่วมลุ้นเป็นผู้โชคดีได้ถ่ายภาพร่วมกับศิลปิน PHOTO GROUP (1:10) จำนวน 80 คน / ร่วมลุ้นเป็นผู้โชคดีได้รับ SIGNED POLAROID จำนวน 15 คน / ร่วมลุ้นเป็นผู้โชคดีได้รับ SIGNED POSTER จำนวน 25 คน

บัตรราคา 3,900 บาท จะได้รับสิทธิพิเศษร่วมลุ้นเป็นผู้โชคดีได้ถ่ายภาพร่วมกับศิลปิน PHOTO GROUP (1:10) จำนวน 20 คน / ร่วมลุ้นเป็นผู้โชคดีได้รับ SIGNED POLAROID จำนวน 10 คน / ร่วมลุ้นเป็นผู้โชคดีได้รับ SIGNED POSTER จำนวน 20 คน

บัตรราคา 3,500 บาท ร่วมลุ้นเป็นผู้โชคดีได้ถ่ายภาพร่วมกับศิลปิน PHOTO GROUP (1:10) จำนวน 20 คน / ร่วมลุ้นเป็นผู้โชคดีได้รับ SIGNED POLAROID จำนวน 5 คน / ร่วมลุ้นเป็นผู้โชคดีได้รับ SIGNED POSTER จำนวน 20 คน

บัตรราคา 2,900 บาท จะได้รับสิทธิพิเศษร่วมลุ้นเป็นผู้โชคดีได้รับ SIGNED POSTER จำนวน 10 คนและบัตรทุกที่นั่งจะได้รับบัตรแข็งที่ระลึก / EXCLUSIVE PHOTOCARD (1EA) และ OFFICIAL POSTER อีกด้วย

โดยเปิดจำหน่ายบัตรในวันอาทิตย์ที่ 1 ธันวาคม 2567 เวลา 10:00 น. ทางออนไลน์ที่ www.thaiticketmajor.com และวันจันทร์ที่ 2 ธันวาคม 2567 เวลา 10:00 น. เป็นต้นไป บัตรจะเปิดจำหน่ายทุกช่องทาง แฟน ๆ ที่คิดถึงเพื่อนรักคนนี้ ก็อย่าลืมเตรียมตัวให้พร้อม แล้วมาร่วมสร้างเทปความทรงจำม้วนใหม่ไปด้วยกันน้า โดยสามารถติดตามข่าวสารกิจกรรมและข้อมูลต่างๆ เพิ่มเติมได้ที่ Facebook และ X: @BEX\_Concert

[![](https://www.khaosod.co.th/wpapp/uploads/2024/11/jayb5.jpg)](https://www.khaosod.co.th/wpapp/uploads/2024/11/jayb5.jpg)