---
layout: post
code: "ART2411060022KX85PZ"
origin_url: "https://www.khaosod.co.th/breaking-news/news_9492088"
image: "https://github.com/user-attachments/assets/652e343e-a132-4b63-8b63-39321a08d41c"
title: "ประกาศฉบับสุดท้าย กรมอุตุฯ เตือน อากาศแปรปรวน ฝนถล่มหนักมาก"
description: "กรมอุตุฯ ประกาศฉบับที่ 12 เป็นฉบับสุดท้าย เตือน อากาศแปรปรวน ฝนตกหนักถึงหนักมาก เปิดชื่อจังหวัดไหนโดนบ้าง เผย ไทยตอนบน อุณหภูมิลด อากาศเย็น"
category: "HOT_NEWS"
language: "th"
date: 2024-11-06T00:25:59.883Z
---

# ประกาศฉบับสุดท้าย กรมอุตุฯ เตือน อากาศแปรปรวน ฝนถล่มหนักมาก

[![ประกาศฉบับสุดท้าย กรมอุตุฯ เตือน อากาศแปรปรวน ฝนถล่มหนักมาก](https://www.khaosod.co.th/wpapp/uploads/2024/11/Meteorological-Department-4.jpg "ประกาศฉบับสุดท้าย กรมอุตุฯ เตือน อากาศแปรปรวน ฝนถล่มหนักมาก")](https://www.khaosod.co.th/wpapp/uploads/2024/11/Meteorological-Department-4.jpg)

**กรมอุตุฯ ประกาศฉบับที่ 12 เป็นฉบับสุดท้าย เตือน อากาศแปรปรวน ฝนตกหนักถึงหนักมาก เปิดชื่อจังหวัดไหนโดนบ้าง เผย ไทยตอนบน อุณหภูมิลด อากาศเย็น**

วันที่ 6 พ.ย.2567 [กรมอุตุนิยมวิทยา](https://www.tmd.go.th/) ประกาศ เรื่อง อากาศแปรปรวนบริเวณประเทศไทยตอนบน และฝนตกหนักถึงหนักมากในภาคใต้ ฉบับที่ 12 (261/2567) (มีผลกระทบจนถึงวันที่ 6 พฤศจิกายน 2567) ระบุว่า

บริเวณความกดอากาศสูงหรือมวลอากาศเย็นกำลังปานกลางถึงค่อนข้างแรงอีกระลอกหนึ่งจากประเทศจีนแผ่เสริมลงมาปกคลุมประเทศไทยตอนบน และทะเลจีนใต้

ลักษณะเช่นนี้ทำให้ประเทศไทยตอนบนมีอากาศเย็นในตอนเช้า อุณหภูมิจะลดลง 1-2 องศาเซลเซียสกับมีลมแรง ในภาคตะวันออกเฉียงเหนือ สำหรับบริเวณยอดดอยและยอดภูมีอากาศเย็นถึงหนาว

ในขณะที่จะมีคลื่นกระแสลมตะวันตกจากประเทศเมียนมาเคลื่อนเข้าปกคลุมด้านตะวันตกของภาคเหนือ ประกอบกับลมตะวันออกและ ลมตะวันออกเฉียงใต้ในระดับบนพัดปกคลุมบริเวณภาคเหนือตอนล่าง ภาคตะวันออกเฉียงเหนือตอนล่าง ภาคกลางตอนล่างรวมทั้งกรุงเทพมหานครและปริมณฑล และภาคตะวันออก

ทำให้บริเวณดังกล่าวมีฝนฟ้าคะนองบางแห่งเกิดขึ้นได้ โดยมีลมกระโชกแรงบางแห่งในภาคเหนือ ขอให้ประชาชนบริเวณประเทศไทยตอนบนดูแลรักษาสุขภาพเนื่องจากสภาพอากาศที่เย็นลง สำหรับเกษตรกรควรเตรียมการป้องกันและระวังความเสียหายที่จะเกิดต่อผลผลิตทางการเกษตรไว้ด้วย

สำหรับร่องมรสุมพาดผ่านภาคใต้ตองล่าง ในขณะที่มรสุมตะวันออกเฉียงเหนือกำลังปานกลางพัดปกคลุมอ่าวไทย และภาคใต้ ลักษณะเช่นนี้ทำให้ภาคใต้มีฝนตกหนักถึงหนักมากบางแห่ง

ขอให้ประชาชนบริเวณดังกล่าวระวังอันตรายจากฝนตกหนักถึงหนักมาก และฝนที่ตกสะสม ซึ่งอาจทำให้เกิดน้ำท่วมฉับพลันและน้ำป่าไหลหลาก โดยเฉพาะพื้นที่ลาดเชิงเขาใกล้ทางน้ำไหลผ่านและพื้นที่ลุ่มไว้ด้วย

**ในวันที่ 6 พฤศจิกายน 2567**

จึงขอให้ประชาชนติดตามประกาศจากกรมอุตุนิยมวิทยา และสามารถติดตามข้อมูลที่เว็บไซต์กรมอุตุนิยมวิทยา http://www.tmd.go.th หรือสายด่วนพยากรณ์อากาศ 1182 ได้ตลอด 24 ชั่วโมง

ประกาศ ณ วันที่ 6 พฤศจิกายน พ.ศ. 2567 เวลา 05.00 น. ทั้งนี้ กรมอุตุนิยมวิทยาจะออกประกาศฉบับนี้เป็นฉบับสุดท้ายของเหตุการณ์นี้

กรมอุตุฯ ประกาศฉบับที่ 12 เป็นฉบับสุดท้าย เตือน อากาศแปรปรวน ฝนตกหนักถึงหนักมาก เปิดชื่อจังหวัดไหนโดนบ้าง เผย ไทยตอนบน อุณหภูมิลด อากาศเย็น