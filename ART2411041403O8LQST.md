---
layout: post
code: "ART2411041403O8LQST"
origin_url: "https://www.khaosod.co.th/special-stories/news_9490202"
image: "https://github.com/user-attachments/assets/bdc7b1a8-12ec-4b66-921e-0351cb972482"
title: "ชาวเน็ตแห่อยากช่วยเหลือ เอ็นดู 3 เด็กน้อย หลวงปู่พามาเดินศูนย์การค้า รองเท้าไม่ได้ใส่ ยืนถ่ายรูป ก่อนยกมือไหว้"
description: "ชาวเน็ตแห่อยากช่วยเหลือ เอ็นดู 3 เด็กน้อย หลวงปู่พามาเด..."
category: "SPECIAL_STORIES"
language: "th"
date: 2024-11-04T14:08:22.540Z
---

# ชาวเน็ตแห่อยากช่วยเหลือ เอ็นดู 3 เด็กน้อย หลวงปู่พามาเดินศูนย์การค้า รองเท้าไม่ได้ใส่ ยืนถ่ายรูป ก่อนยกมือไหว้

[![ชาวเน็ตแห่อยากช่วยเหลือ เอ็นดู 3 เด็กน้อย หลวงปู่พามาเดินศูนย์การค้า รองเท้าไม่ได้ใส่ ยืนถ่ายรูป ก่อนยกมือไหว้](https://www.khaosod.co.th/wpapp/uploads/2024/11/children.jpg "ชาวเน็ตแห่อยากช่วยเหลือ เอ็นดู 3 เด็กน้อย หลวงปู่พามาเดินศูนย์การค้า รองเท้าไม่ได้ใส่ ยืนถ่ายรูป ก่อนยกมือไหว้")](https://www.khaosod.co.th/wpapp/uploads/2024/11/children.jpg)

**ชาวเน็ตแห่อยากช่วยเหลือ เอ็นดู 3 เด็กน้อย หลวงปู่พามาเดินศูนย์การค้า รองเท้าไม่ได้ใส่ ยืนถ่ายรูป ก่อนยกมือไหว้**

วันที่ 4 พ.ย.67 สมาชิก **[TikTok @sl\_2342ghot](https://www.tiktok.com/@sl_2342ghot/video/7432586542264241416?lang=th-TH)** โพสต์คลิปหลังไปเจอหลวงปู่พาเด็กๆ 3 คนมาที่เสริมไทยคอมเพล็กซ์ ซึ่งเป็นศูนย์การค้าในร่มขนาดใหญ่ ใน จ.มหาสารคาม ซึ่งทั้งหมดไม่ใส่รองเท้า เดินอยู่ด้าน

โดยในคลิป หลวงปู่ได้ให้เด็กๆ ทั้ง 3 คนซึ่งไม่ได้ใส่รองเท้า รวมถึงหลวงปู่ด้วย ยืนหน้าร้านขายโทรศัพท์แห่งหนึ่ง ก่อนจะถ่ายรูปให้ จากนั้นเด็กๆ ทั้ง 3 คนได้ยกมือพนักงานร้านเพื่อเป็นการขอบคุณ ก่อนจะพากันเดินกลับด้วยรอยยิ้ม

หลังโพสต์ดังกล่าวเผยแพร่ไป ก็มีคนเข้ามาแสดงความคิดเห็นจำนวนมาก และอยากช่วยเหลือเด็กๆ กลุ่มนี้ ที่หลวงตาเลี้ยงดูไว้ โดยมีคนที่รู้จักหลวงปู่เข้ามาบอกว่า “หลวงปู่ขุนเดชครับ วัดบ้านกุดหัวช้าง ต.ขามเรียง จ.มหาสารคาม เดิมทีเป็นเจ้าอาวาสที่วัดป่า อนุรักษ์แต่เห็นว่าทางโรงพยาบาลกันทรวิชัยขอพื้นที่คืนเพื่อขยายโรงพยาบาล เลยได้นิมนต์หลวงปู่มาจำพรรษาที่หมู่บ้าน”

นอกจากนี้ยังที่อยู่หมู่บ้านเดียวกันเข้ามาบอกว่า “หลวงปู่ขุ่นเดช ท่านอยู่วัดบ้านเราเอง เด็กเสื้อชมพูหลานสาวเราค่ะ ชื่อน้องเซเว่น เด็กคนกลางชื่อปูนิ่ม เป็นออทิสติก เด็กคนสุดท้าย ชื่อเมฆ”

ขณะที่ผู้โพสต์บอกว่า “หากมีใครสืบจนเจอ กระผม ขอไม่ให้รับบริจาค เป็นปัจจัยทางออนไลน์ทั้งสิ้นครับ หากมีใครพบเจอท่านและน้องๆ ขอให้รับบริจาค แต่สิ่งของนะครับ ส่วนปัจจัยให้ถวายกับมือท่านครับ”



