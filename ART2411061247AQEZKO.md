---
layout: post
code: "ART2411061247AQEZKO"
origin_url: "https://www.khaosod.co.th/sports/news_9493599"
image: "https://github.com/user-attachments/assets/9eb8d492-5bf5-4527-974a-911b7eabff89"
title: "บุรีรัมย์ 10 คน ต้านไม่ไหว เยือนพ่ายมารินอส ถ้วยเอเอฟซี แชมเปียนส์ลีก อีลิท"
description: "บุรีรัมย์ ยูไนเต็ด ที่เหลือเพียง 10 คนต้านความแข็งแกร่งของโยโกฮามา เอฟ มารินอส ไม่ไหว ออกไปพ่ายถึงแดนปลาดิบ ฟุตบอลเอเอฟซี แชมปียนส์ลีก อีลิท"
category: "SPORTS"
language: "th"
date: 2024-11-06T12:58:43.758Z
---

# บุรีรัมย์ 10 คน ต้านไม่ไหว เยือนพ่ายมารินอส ถ้วยเอเอฟซี แชมเปียนส์ลีก อีลิท

[![บุรีรัมย์ 10 คน ต้านไม่ไหว เยือนพ่ายมารินอส ถ้วยเอเอฟซี แชมเปียนส์ลีก อีลิท](https://www.khaosod.co.th/wpapp/uploads/2024/11/Buriram-1.jpg "บุรีรัมย์ 10 คน ต้านไม่ไหว เยือนพ่ายมารินอส ถ้วยเอเอฟซี แชมเปียนส์ลีก อีลิท")](https://www.khaosod.co.th/wpapp/uploads/2024/11/Buriram-1.jpg)

บุรีรัมย์ ยูไนเต็ด ที่เหลือเพียง 10 คนต้านความแข็งแกร่งของโยโกฮามา เอฟ มารินอส ไม่ไหว ออกไปพ่ายถึงแดนปลาดิบ ฟุตบอลเอเอฟซี แชมปียนส์ลีก อีลิท

บุรีรัมย์ ยูไนเต็ด ตัวแทนจากไทยลีก มีโปรแกรมลงสนามนัดที่ 4 ฟุตบอลเอเอฟซี แชมเปียนส์ลีก อีลิท 2024-25 ด้วยการออกไปเยือนโยโกฮามา เอฟ มารินอส ที่นิสสัน สเตเดียม ประเทศญี่ปุ่น เมื่อ 6 พ.ย. โดยปราสาทสายฟ้ามี 7 คะแนน จากการลงสนาม 3 นัด ส่วนมารินอส มี 4 คะแนน จากการลงสนาม 3 นัด

เข้าสู่นาทีที่ 11 เคนตะ อิโนอุเอะ เก็บบอลได้ลากจี้เข้าไปในกรอบเขตโทษก่อนจะเลี้ยงตัดเข้ามาด้านในแล้วยิงให้เจ้าบ้านขึ้นนำ 1-0 ก่อนที่นาที 27 ศศลักษณ์ ไหประโคน จะโดนใบแดงไล่ออกทำให้บุรีรัมย์เหลือเพียง 10 นาทีที่ 45+1 แอนเดอร์สัน โลเปส รับหน้าที่สังหารจุดโทษให้มารินอสทิ้งห่าง 2-0 จากนั้นนาทีที่ 45+3 ฮิจิริ คาโตะ ยิงให้เจ้าถิ่นขยับนำห่าง 3-0

ครึ่งหลังนาทีที่ 57 แอนเดอร์สัน โลเปส ได้ยิงให้โยโกฮามา เอฟ มารินอส นำห่าง 4-0 และนาทีที่ 66 อาซาฮี อูเอนากะ ชาร์จบอลจ่อๆ เข้าประตูไป โยโกฮามา เอฟ มารินอส เปิดบ้านไล่ถล่มปราสาทสายฟ้า 5-0