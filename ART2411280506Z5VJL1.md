---
layout: post
code: "ART2411280506Z5VJL1"
origin_url: "https://www.khaosod.co.th/sports/news_9524901"
image: "https://github.com/user-attachments/assets/baa579c0-9b42-4443-81a8-689cedd09d6f"
title: "มูฮัมเหม็ด จารึกชื่อนักฟุตซอลไทยคนแรก เล่น-จ่าย-ยิงในศึกยูฟ่า แชมเปียนส์ลีก"
description: "มูฮัมเหม็ด อุสมานมูซา นักฟุตซอลทีมชาติไทย สร้างประวัติศาสตร์เป็นนักฟุตซอลไทยคนแรกที่ทำผลงานทั้งเล่น จ่าย และยิง ในศึกยูฟ่าแชมเปียนส์ลีกของยุโรป"
category: "SPORTS"
language: "th"
date: 2024-11-28T05:46:30.596Z
---

# มูฮัมเหม็ด จารึกชื่อนักฟุตซอลไทยคนแรก เล่น-จ่าย-ยิงในศึกยูฟ่า แชมเปียนส์ลีก

[![มูฮัมเหม็ด จารึกชื่อนักฟุตซอลไทยคนแรก เล่น-จ่าย-ยิงในศึกยูฟ่า แชมเปียนส์ลีก](https://www.khaosod.co.th/wpapp/uploads/2024/11/Osamanmusa.jpg "มูฮัมเหม็ด จารึกชื่อนักฟุตซอลไทยคนแรก เล่น-จ่าย-ยิงในศึกยูฟ่า แชมเปียนส์ลีก")](https://www.khaosod.co.th/wpapp/uploads/2024/11/Osamanmusa.jpg)

มูฮัมเหม็ด อุสมานมูซา นักฟุตซอลทีมชาติไทย สร้างประวัติศาสตร์เป็นนักฟุตซอลไทยคนแรกที่ทำผลงานทั้งเล่น จ่าย และยิง ในศึกยูฟ่าแชมเปียนส์ลีกของยุโรป

มูฮัมเหม็ด อุสมานมูซา นักฟุตซอลทีมชาติไทย ปัจจุบันค้าแข้งกับจิมบี คาร์ตาเกนา ในฟุตซอลลีกของสเปน ได้สิทธิเล่นฟุตซอล ยูฟ่า แชมเปียนส์ลีก อีลิท กลุ่มเอ โดยเมื่อช่วงดึกวันที่ 27 พ.ย. ลงสนามนัดแรก กลุ่มเอพบกับ คาตาเนีย กัลโช A5 จากอิตาลี

ผลปรากฏว่าจิมบี คาร์ตาเกนา ทีมดังจากสเปนเป็นฝ่ายไล่ถลุง คาตาเนีย กัลโช A5 ในฐานะเจ้าภาพกลุ่มเอ แบบยับเยิน 8-1 โดยมูฮัมเหม็ด อุสมานมูซา นักฟุตซอลทีมชาติไทย เป็นคนยิงประตูปิดท้ายให้ทีมจากสเปนในนาที 40

จากผลงานดังกล่าวทำให้อุสมานมูซากลายเป็นนักฟุตซอลไทย คนแรกที่สร้างประวัติศาสตร์ได้เล่นฟุตซอลยูฟ่า แชมเปียนส์ลีก สามารถทำประตูได้ และสามารถจ่ายให้เพื่อนทำประตู โดยเพจเฟซบุ๊กของ จิมบี คาร์ตาเกนา ได้โพสต์ภาพพร้อมของอุสมานมูซาที่แสดงความดีใจ พร้อมข้อความว่า “นี่คือประสุดพิเศษที่มาจาก ช้างศึกไทย ของพวกเรา”