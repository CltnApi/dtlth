---
layout: post
code: "ART24112001363VDLQE"
origin_url: "https://www.khaosod.co.th/sports/news_9513116"
image: "https://github.com/user-attachments/assets/a4207a06-927d-4363-a460-7d1ba40a316c"
title: "ไปกันต่อ เป๊ป กวาร์ดิโอลา บรรลุข้อตกลงขยายสัญญากับ แมนฯ ซิตี้ อีก 1 ปี"
description: "สื่อรายงาน เป๊ป กวาร์ดิโอลา ผู้จัดการทีม แมนเชสเตอร์ ซิตี้ บรรลุข้อตกลงในการขยายสัญญากับ \"เรือใบสีฟ้า\" ออกไปอีก 1 ปีพร้อมออปชั่นต่อไปอีก 1 ปีด้วย"
category: "SPORTS"
language: "th"
date: 2024-11-20T01:54:55.471Z
---

# ไปกันต่อ เป๊ป กวาร์ดิโอลา บรรลุข้อตกลงขยายสัญญากับ แมนฯ ซิตี้ อีก 1 ปี

[![ไปกันต่อ เป๊ป กวาร์ดิโอลา บรรลุข้อตกลงขยายสัญญากับ แมนฯ ซิตี้ อีก 1 ปี](https://www.khaosod.co.th/wpapp/uploads/2024/11/man-city-pep-722.jpg "ไปกันต่อ เป๊ป กวาร์ดิโอลา บรรลุข้อตกลงขยายสัญญากับ แมนฯ ซิตี้ อีก 1 ปี")](https://www.khaosod.co.th/wpapp/uploads/2024/11/man-city-pep-722.jpg)

**สื่อรายงาน เป๊ป กวาร์ดิโอลา ผู้จัดการทีม แมนเชสเตอร์ ซิตี้ บรรลุข้อตกลงในการขยายสัญญากับ “เรือใบสีฟ้า” ออกไปอีก 1 ปีพร้อมออปชั่นต่อไปอีก 1 ปีด้วย**

สำหรับ กวาร์ดิโอลา เข้ามาคุมทัพ แมนฯ ซิตี้ เมื่อปี 2016 ซึ่งเจ้าตัวก็พาทีมประสบความสำเร็จมากมายถึง 18 รายการ เช่น พรีเมียร์ลีก 6 สมัย, เอฟเอ คัพ 2 สมัย, คาราบาว คัพ 4 สมัย, ยูฟ่า แชมเปียนส์ ลีก 1 สมัย, ยูฟ่า ซูเปอร์ คัพ 1 สมัย และฟีฟ่า คลับ เวิลด์ คัพ 1 สมัย เป็นต้น

Soccer Football – Premier League – Brighton & Hove Albion v Manchester City – The American Express Community Stadium, Brighton, Britain – November 9, 2024 Manchester City manager Pep Guardiola reacts Action Images via Reuters/Paul Childs EDITORIAL USE ONLY.



ถึงกระนั้นสัญญาของเฮดโค้ชวัย 53 ปีกับ “เรือใบสีฟ้า” กำลังจะหมดลงในช่วงซัมเมอร์ปี 2025 อย่างไรก็ตามยังไม่มีความคืบหน้าเรื่องขยายสัญญาญามากนักแม้สโมสรจะมั่นใจว่า เป๊ป จะอยู่กับทีมต่อไป

จนล่าสุด “บีบีซี” และ”ดิ แอธเลติก” 2 สื่อชั้นนำระบุตรงกันว่า เป๊ป บรรลุข้อตกลงในการขยายสัญญาใหม่กับ แมนฯ ซิตี้ ออกไปอีก 1 ปีหรือถึงปี 2026 พร้อมออปชั่นต่อไปอีก 1 ปี

ทั้งนี้หากการขยายสัญญาดังกล่าวเกิดขึ้นจริง เป๊ป จะอยู่กับ “เรือใบสีฟ้า” ครบ 10 ปี