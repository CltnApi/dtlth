---
layout: post
code: "ART2411200246B5U9RV"
origin_url: "https://www.khaosod.co.th/sports/news_9513159"
image: "https://github.com/user-attachments/assets/636175cb-f6ed-46e0-b7ab-3b8dab8aa323"
title: "บราซิล หืดจับไล่เจ๊า อุรุกวัย - อาร์เจนตินา เฉือน เปรู ศึกคัดบอลโลก 2026"
description: "บราซิล เปิดบ้านไล่ตีเสมอ อุรุกวัย 1-1 ส่วน อาร์เจนตินา เฉือน เปรู 1-0 ศึกฟุตบอลโลก 2026 รอบคัดเลือก โซนอเมริกาใต้"
category: "SPORTS"
language: "th"
date: 2024-11-20T02:51:11.820Z
---

# บราซิล หืดจับไล่เจ๊า อุรุกวัย - อาร์เจนตินา เฉือน เปรู ศึกคัดบอลโลก 2026

[![บราซิล หืดจับไล่เจ๊า อุรุกวัย - อาร์เจนตินา เฉือน เปรู ศึกคัดบอลโลก 2026](https://www.khaosod.co.th/wpapp/uploads/2024/11/brazil-Uruguay-8854.jpg "บราซิล หืดจับไล่เจ๊า อุรุกวัย - อาร์เจนตินา เฉือน เปรู ศึกคัดบอลโลก 2026")](https://www.khaosod.co.th/wpapp/uploads/2024/11/brazil-Uruguay-8854.jpg)

**บราซิล เปิดบ้านไล่ตีเสมอ อุรุกวัย 1-1 ส่วน อาร์เจนตินา เฉือน เปรู 1-0 ศึกฟุตบอลโลก 2026 รอบคัดเลือก โซนอเมริกาใต้**

การแข่งขันฟุตบอลโลก 2026 รอบคัดเลือก โซนอเมริกาใต้ เมื่อวันที่ 20 พ.ย. คู่ไฮไลท์ “แซมบ้า” บราซิล เปิดสนาม อารีนา ฟานเต โนวา รับการมาเยือนของ “จอมโหด” อุรุกวัย

เกมนี้เจ้าถิ่นวาง ราฟินญา, ซาวินโญ และวินิซิอุส จูเนียร์ นำทัพส่วนทีมเยือนจัด มานูเอล อูการ์เต, เฟเดริโก วัลเวร์เด และดาร์วิน นูนเญซ เป็นแกนหลัก

ผลปรากฏว่า ทั้ง 2 ทีมเสมอกันไป 1-1 โดยเกมนี้ทีมเยือนขึ้นนำก่อนจาก เฟเดริโก วัลเวร์เด นาที 55 ก่อนที่ เกอร์สัน จะมาตีเสมอในนาที 62

จากผลที่เกิดขึ้นทำให้ บราซิล มีเพิ่มเป็น 18 คะแนนจาก 12 นัดอยู่อันดับ 5 ตารางส่วน อุรุกวัย มีเพิ่มเป็น 2 คะแนนจาก 12 นัดอยู่อันดับ 2 ตาราง

ส่วนผลอีกคู่ที่น่าสนใจ “ฟ้าขาว” อาร์เจนตินา เปิดบ้านเฉือน เปรู 1-0 จากประตูชัยของ เลาตาโร มาร์ติเนซ นาที 55 และเกมนี้ ลิโอนล เมสซี ทำสถิติเป็นนักเตะที่แอสซิสต์มากที่สุดในนามทีมชาติด้วยจำนวน 58 ครั้งเท่ากับ แลนดอน โดโนแวน อดีตแข้งทีมชาติสหรัฐอเมริกา

จากผลที่เกิดขึ้นทำให้ อาร์เจนตินา มีเพิ่มเป็น 25 คะแนนจาก 12 นัดรั้งจ่าฝูงส่วน เปรู หยุดอยู่ที่ 7 คะแนนจาก 12 นัดอยู่อันดับสุดท้าย

โคลัมเบีย 0-1 เอกวาดอร์

ชิลี 5-2 เวเนซุเอลา