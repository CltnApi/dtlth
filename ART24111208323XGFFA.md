---
layout: post
code: "ART24111208323XGFFA"
origin_url: "https://www.khaosod.co.th/special-stories/news_9501591"
image: "https://github.com/user-attachments/assets/b3d13c1e-2928-4152-ad29-328b8d9962f4"
title: "เด็กชายวัย 12 ปี สูญเสียการมองเห็น เพราะกินได้แต่อาหารขยะ"
description: "เด็กชายวัย 12 ปี จากรัฐแมสซาชูเซตส์ เป็นออทิสติกและโรคเลือกกินอาหาร (ARFID) จนทำให้สูญเสียการมองเห็น เพราะกินได้แต่อาหารขยะ"
category: "SPECIAL_STORIES"
language: "th"
date: 2024-11-12T08:37:00.378Z
---

# เด็กชายวัย 12 ปี สูญเสียการมองเห็น เพราะกินได้แต่อาหารขยะ

[![เด็กชายวัย 12 ปี สูญเสียการมองเห็น เพราะกินได้แต่อาหารขยะ](https://www.khaosod.co.th/wpapp/uploads/2024/11/Junk-Food-kid-2.jpg "เด็กชายวัย 12 ปี สูญเสียการมองเห็น เพราะกินได้แต่อาหารขยะ")](https://www.khaosod.co.th/wpapp/uploads/2024/11/Junk-Food-kid-2.jpg)

**เด็กชายวัย 12 ปี จากรัฐแมสซาชูเซตส์ เป็นออทิสติกและโรคเลือกกินอาหาร (ARFID) จนทำให้สูญเสียการมองเห็น เพราะกินได้แต่อาหารขยะ**

วารสารการแพทย์นิวอิงแลนด์ได้รายงานกรณีของเด็กชายวัย 12 ปีจากรัฐแมสซาชูเซตส์ที่เป็นออทิสติก สูญเสียการมองเห็นเนื่องจากการรับประทานอาหารขยะเป็นหลัก เช่น เบอร์เกอร์ มันฝรั่งทอด น้ำสลัดแรนช์ โดนัท และน้ำผลไม้กล่องเท่านั้น

เด็กชายได้รับการวินิจฉัยว่าเป็นออทิสติกและโรคเลือกกินอาหาร (ARFID) มีอาการกลัวเนื้อสัมผัสอาหารบางชนิดอย่างรุนแรง ทำให้พ่อแม่ไม่สามารถให้อาหารที่มีสารอาหารจำเป็นได้

[![](https://www.khaosod.co.th/wpapp/uploads/2024/11/659-696x509.jpg)](https://www.khaosod.co.th/wpapp/uploads/2024/11/659.jpg)

จากนั้นเมื่อต้นปีที่ผ่านมา เด็กชายเริ่มมีปัญหาด้านการมองเห็นในช่วงเช้าและเย็น และกลับมาปกติในเวลากลางวัน อย่างไรก็ตาม สายตาของเขาเริ่มเสื่อมลงอย่างรวดเร็ว และภายในเวลา 6 สัปดาห์ จนต้องมีพ่อแม่คอยช่วยนำทาง กระทั่งคืนหนึ่ง เขาก็ตื่นขึ้นมาร้องตะโกนว่ามองไม่เห็นอะไรเลย

พ่อแม่ได้พาเด็กชายไปโรงพยาบาล ผลการตรวจพบว่าเขาขาดสารอาหารที่จำเป็นต่อสุขภาพของเส้นประสาทตา เส้นประสาทของเขาเริ่มฝ่อลงมาระยะหนึ่งแล้ว แม้ว่าจะได้รับวิตามินเสริม แพทย์เกรงว่าอาการของเขารุนแรงเกินกว่าจะทำอะไรได้เพื่อฟื้นฟูการมองเห็น

[![](https://www.khaosod.co.th/wpapp/uploads/2024/11/1070-696x464.jpg)](https://www.khaosod.co.th/wpapp/uploads/2024/11/1070.jpg)

แพทย์เชื่อว่าการสูญเสียการมองเห็นนี้ สืบเนื่องจากการขาดวิตามินเอ วิตามินซี วิตามินดี ทองแดง และสังกะสี ในระดับที่รุนแรง จากอาหารที่เด็กชายกินอย่างจำกัด ขณะอยู่ในโรงพยาบาล เด็กชายได้รับวิตามินเสริมจำนวนมาก เขาเริ่มกินผักกาดและชีสในแฮมเบอร์เกอร์ได้หลังการบำบัด

ด้วยความช่วยเหลือจากการบำบัดด้านพฤติกรรม พ่อแม่ของเขาเพิ่มวิตามินเสริมชนิดใสในกล่องน้ำผลไม้ แต่หลังจากนั้นไม่นานเขาก็เริ่มปฏิเสธที่จะดื่ม น่าเสียดายที่ความก้าวหน้าเหล่านี้ไม่ช่วยฟื้นฟูการมองเห็นของเด็กได้

**ที่มา: [odditycentral](https://www.odditycentral.com/foods/junk-food-diet-causes-12-year-old-boy-to-go-permanetly-blind.html#more-82415)**