---
layout: post
code: "ART2411131012VQ08F3"
origin_url: "https://www.khaosod.co.th/special-stories/news_9504021"
image: "https://github.com/user-attachments/assets/1239e4b8-0a43-4e00-bdcf-8e3253d88015"
title: "เค้นสอบลูกชายติดยา ปมพระมรณภาพปริศนา คากุฏิวัดกลางกรุง พบเพิ่งมาวัดวันก่อน"
description: "เค้นสอบลูกชายติดยา ปมพระมรณภาพปริศนา คากุฏิวัดกลางกรุง พระข้างห้องเผยหายไป 6 วัน ได้กลิ่นโชย ก่อนพบศพ เผยลูกเพิ่งมาวัดวันก่อนไม่บอกหลวงพ่อมรณภาพ"
category: "SPECIAL_STORIES"
language: "th"
date: 2024-11-13T10:17:03.736Z
---

# เค้นสอบลูกชายติดยา ปมพระมรณภาพปริศนา คากุฏิวัดกลางกรุง พบเพิ่งมาวัดวันก่อน

[![เค้นสอบลูกชายติดยา ปมพระมรณภาพปริศนา คากุฏิวัดกลางกรุง พบเพิ่งมาวัดวันก่อน](https://www.khaosod.co.th/wpapp/uploads/2024/11/Wat-Sa-Bua01.jpg "เค้นสอบลูกชายติดยา ปมพระมรณภาพปริศนา คากุฏิวัดกลางกรุง พบเพิ่งมาวัดวันก่อน")](https://www.khaosod.co.th/wpapp/uploads/2024/11/Wat-Sa-Bua01.jpg)

_**เค้นสอบลูกชายติดยา ปมพระมรณภาพปริศนา คากุฏิวัดกลางกรุง พระข้างห้องเผยหายไป 6 วัน ได้กลิ่นโชย ก่อนพบศพ ลูกเพิ่งมาหาวันก่อนไม่บอกหลวงพ่อมรณภาพ**_

วันที่ 13 พฤศจิกายน 2567 พ.ต.ต.จตุพงศ์ อาจหาญ สารวัตร(สอบสวน)สน. ปทุมวัน รับแจ้งเหตุพระเสียชีวิตภายในกุฏิ ชั้น 2 ห้องติดกับบันได ภายในวัดสระบัว ถนนพระราม 1 แขวงรองเมือง เขตปทุมวัน กทม.

จึงรุดไปตรวจสอบที่เกิดเหตุ พร้อมแพทย์ พฐ. และมูลนิธิร่วมกตัญญู เมื่อไปถึงพบพระสุนัน พุ่มจำปา อายุ 63 ปี นอนเสียชีวิต โดยมีหลอดดูดน้ำคาบอยู่ที่ปาก และพบผ้าขนหนูสีเหลืองพันคออยู่

[![](https://www.khaosod.co.th/wpapp/uploads/2024/11/WatSaBua-1-696x392.jpg)](https://www.khaosod.co.th/wpapp/uploads/2024/11/WatSaBua-1.jpg)

จากการสอบสวน พระเจริญ ที่อยู่ข้างห้อง เผยว่า พระสุนันท์มีลูก 3 คน ซึ่งเป็นลูกสาว 2 คน คนโตอยู่เมืองนอก คนที่2อยู่ภูเก็ต และลูกคนสุดท้องเป็นผู้ชาย ซึ่งจะมาหาพระองค์ดังกล่าวอยู่บ่อยครั้ง และมีพฤติกรรมติดยาเสพติด

[![](https://www.khaosod.co.th/wpapp/uploads/2024/11/WatSaBua-2-696x392.jpg)](https://www.khaosod.co.th/wpapp/uploads/2024/11/WatSaBua-2.jpg)

โดยเมื่อ 6 วันก่อนก็ได้ ยินเสียงล้มตึง คาดว่าพระองค์ดังกล่าวคงจะล้มและก็ไม่เห็นอีกเลย ผ่านมา 6 วัน กระทั่งได้กลิ่นเหม็น จึงแจ้งเจ้าที่ตำรวจให้มาตรวจสอบ โดยเมื่อวันก่อนก็ยังเห็นลูกชายของพระองค์ดังกล่าวมานั่งอยู่ภายในห้อง แต่ลูกชายกลับไม่เคยแจ้งว่าพ่อตนเสียชีวิต

[![](https://www.khaosod.co.th/wpapp/uploads/2024/11/WatSaBua-3-696x392.jpg)](https://www.khaosod.co.th/wpapp/uploads/2024/11/WatSaBua-3.jpg)

เบื้องต้นเจ้าหน้าที่ตำรวจ นำตัวลูกชายของพระสุนันท์และพระเจริญ ไปสอบปากคำที่ สน.ปทุมวัน ก่อนจะมอบศพพระสุนัน ให้มูลนิธิร่วมกตัญญู นำส่งนิติเวช โรงพยาบาลตำรวจ เพื่อชันสูตรหาสาเหตุการเสียชีวิตที่แท้จริงต่อไป