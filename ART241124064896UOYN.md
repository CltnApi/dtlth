---
layout: post
code: "ART241124064896UOYN"
origin_url: "https://www.khaosod.co.th/breaking-news/news_9519010"
image: "https://github.com/user-attachments/assets/efde27c1-153d-4206-8637-6f78e669bb79"
title: "ตำรวจ แจงแล้ว หนุ่มอ้างเพื่อนช่วยเคลียร์ ใบสั่ง หลังแชร์ว่อนโซเชียล"
description: "ตำรวจ แจงแล้ว หนุ่มอ้างเพื่อนช่วยเคลียร์ ใบสั่ง หลังว่อนโซเชียล ยัน ไม่เคยรู้จักชื่อที่อ้าง เผย สถานะใบสั่งล่าสุด กำชับปฏิบัติหน้าที่ด้วยความซื่อสัตย์สุจริต"
category: "HOT_NEWS"
language: "th"
date: 2024-11-24T07:23:15.219Z
---

# ตำรวจ แจงแล้ว หนุ่มอ้างเพื่อนช่วยเคลียร์ ใบสั่ง หลังแชร์ว่อนโซเชียล

[![ตำรวจ แจงแล้ว หนุ่มอ้างเพื่อนช่วยเคลียร์ ใบสั่ง หลังแชร์ว่อนโซเชียล](https://www.khaosod.co.th/wpapp/uploads/2024/11/order.jpg "ตำรวจ แจงแล้ว หนุ่มอ้างเพื่อนช่วยเคลียร์ ใบสั่ง หลังแชร์ว่อนโซเชียล")](https://www.khaosod.co.th/wpapp/uploads/2024/11/order.jpg)

**ตำรวจ แจงแล้ว หนุ่มอ้างเพื่อนช่วยเคลียร์ ใบสั่ง หลังว่อนโซเชียล ยัน ไม่เคยรู้จักชื่อที่อ้าง เผย สถานะใบสั่งล่าสุด กำชับปฏิบัติหน้าที่ด้วยความซื่อสัตย์สุจริต**

จากกรณีแฟนเพจเฟซบุ๊กชื่อ “อีซ้อขยี้แหลก” โพสต์ภาพใบสั่ง พร้อมระบุข้อความว่า “ขอบคุณเพื่อนมาก ได้ใบสั่งทีไร ส่งให้เพื่อนก็เคลียร์ให้ทุกที ครั้งนี้ขับรถฝ่าไฟแดง+ไม่สมหมวก เพื่อนก็เคลียร์ให้ ขออนุญาตโพสต์ขอขอบคุณเพื่อนนะคะ มีเพื่อนดีขนาดนี้ น่าอิจฉาจริงจริ๊ง”

ล่าสุดวันที่ 24 พ.ย.2567 พ.ต.ท.ชาติชาย ดำรัสการ รอง ผกก.จร.สน.เตาปูน พร้อมด้วย พ.ต.ต.วิโรจน์ กัลยาศรี สว.จร.สน.เตาปูน ได้สั่งการให้งานจราจรสน.เตาปูน ตรวจสอบแล้ว

ตำรวจ แจงแล้ว หนุ่มอ้างเพื่อนช่วยเคลียร์ ใบสั่ง หลังว่อนโซเชียล ยัน ไม่เคยรู้จักชื่อที่อ้าง เผย สถานะใบสั่งล่าสุด กำชับปฏิบัติหน้าที่ด้วยความซื่อสัตย์สุจริต

ทราบว่า เป็นใบสั่งเจ้าพนักงานจราจรเมื่อวันที่ 14 พ.ย.2567 จริง ออกโดย ส.ต.ท.อัครพล จวบศรี ผบ.หมู่ จร.สน.เตาปูน จากการสอบถาม ส.ต.ท.อัครพล ผู้ออกใบสั่งไม่เคยมีการยกเลิกใบสั่ง และไม่เคยรู้จักบุคคลหรือรายชื่อที่อ้างถึงในเพจโซเชียล

จากการตรวจสอบในระบบ PTM ใบสั่งดังกล่าว ยังไม่มีการชำระค่าปรับ สถานะ ใบสั่งค้างชำระ ทั้งนี้ ในการนี้ได้กำชับให้เจ้าหน้าที่ตำรวจจราจรทุกนายปฏิบัติหน้าที่ด้วยความซื่อสัตย์สุจริต ยุติธรรม ตามระเบียบที่สำนักงานตำรวจแห่งชาติกำหนดแล้ว

[![](https://www.khaosod.co.th/wpapp/uploads/2024/11/24-ตร1.jpg)](https://www.khaosod.co.th/wpapp/uploads/2024/11/24-ตร1.jpg)