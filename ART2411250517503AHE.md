---
layout: post
code: "ART2411250517503AHE"
origin_url: "https://www.khaosod.co.th/special-stories/news_9519971"
image: "https://github.com/user-attachments/assets/f9d4cbf5-4701-40a0-805e-06791cf27c1c"
title: "แม่ค้า เผยนาทีท่อแตก เศษก้อนสีเหลืองกระจาย ห้างดังย่านลาดพร้าว"
description: "แม่ค้าร้านเสื้อ เผยนาทีท่อแตก เศษก้อนสีเหลืองกระจาย ห้างดังย่านลาดพร้าว สินค้าเสียหาย เจ้าหน้าที่ห้าง บอก หลังเกิดเหตุยังมีคนเดินเหยียบน้ำปกติ กทม.ลงพื้นที่"
category: "SPECIAL_STORIES"
language: "th"
date: 2024-11-25T05:26:44.717Z
---

# แม่ค้า เผยนาทีท่อแตก เศษก้อนสีเหลืองกระจาย ห้างดังย่านลาดพร้าว

[![แม่ค้า เผยนาทีท่อแตก เศษก้อนสีเหลืองกระจาย ห้างดังย่านลาดพร้าว](https://www.khaosod.co.th/wpapp/uploads/2024/11/Broken-pipe.jpg "แม่ค้า เผยนาทีท่อแตก เศษก้อนสีเหลืองกระจาย ห้างดังย่านลาดพร้าว")](https://www.khaosod.co.th/wpapp/uploads/2024/11/Broken-pipe.jpg)

**แม่ค้าร้านเสื้อ เผยนาทีท่อแตก เศษก้อนสีเหลืองกระจาย ห้างดังย่านลาดพร้าว สินค้าเสียหาย เจ้าหน้าที่ห้าง บอก หลังเกิดเหตุยังมีคนเดินเหยียบน้ำปกติ กทม.ลงพื้นที่**

จากกรณีแฟนเพจเฟซบุ๊ก “บิ๊กเกรียน” ได้เผยแพร่คลิปวิดีโอที่มีลักษณะคล้ายส้วมภายในห้างสรรพสินค้าชื่อดังย่านลาดพร้าวเกิดแตก ทำให้อุจจาระไหลกระจายเต็มพื้น ทำให้ร้านค้าได้รับความเสียหาย ตามที่เสนอข่าวไปแล้วนั้น

ล่าสุดเมื่อเวลา 11.00 น. วันที่ 25 พ.ย.2567 ผู้สื่อข่าวได้เดินทางมายังห้างสรรพสินค้าดังกล่าว และได้ลงพื้นที่มายังจุดเกิดเหตุ บริเวณชั้น 3 โซนแฟชั่น ติดกับประตูทางเข้าลานจอดรถ

แม่ค้าร้านเสื้อ เผยนาทีท่อแตก เศษก้อนสีเหลืองกระจาย ห้างดังย่านลาดพร้าว สินค้าเสียหาย เจ้าหน้าที่ห้าง บอก หลังเกิดเหตุยังมีคนเดินเหยียบน้ำปกติ กทม.ลงพื้นที่

โดย ณ เวลานี้ห้างกำลังเปิด จึงได้เจอกับกลุ่มเจ้าหน้าที่ของหน่วยงานที่มีส่วนเกี่ยวข้อง กำลังเข้ามาควบคุมดูแลพื้นที่ที่เกิดเหตุพร้อมมีการประสานงานกันอยู่ ในขณะที่พ่อค้าแม่ค้ากำลังทยอยเปิดร้านตามปกติ

ต่อมาเวลา 11.30 น. เจ้าหน้าที่จากกทม.ได้ลงพื้นที่มาตรวจสอบ ด้านเจ้าหน้าที่ของห้างก็ได้อธิบายถึงความเสียหายที่เกิดขึ้นหลังท่อน้ำทิ้งแตก โดยร้านเสื้อผ้าที่อยู่ในบริเวณใกล้เคียงจะได้รับผลกระทบทั้งหมด 8 ร้าน แต่ความเสียหายมากน้อยนั้นขึ้นอยู่กับระยะความห่างจากจุดที่ท่อแตก ร้านที่อยู่ใกล้ก็จะได้รับความเสียหายมากหน่อย

[![](https://www.khaosod.co.th/wpapp/uploads/2024/11/25-อึ1-1.jpg)](https://www.khaosod.co.th/wpapp/uploads/2024/11/25-อึ1-1.jpg)

แต่ยังคงยืนยันว่า ไม่ใช่อุจจาระอย่างที่เป็นข่าวไป เพราะหลังจากท่อแตกคนก็ยังเดินเหยียบน้ำที่แตกตามปกติ ทั้งนี้ หลังเกิดเหตุ เจ้าหน้าที่ของห้างมีการประสานงานอย่างรวดเร็ว ในเวลาประมาณ 18.20 น. ถึง 19.20 น.ของวันที่ 23 พ.ย.ที่ผ่านมา ทางเจ้าหน้าที่ของห้างก็ได้เข้ามาควบคุมสถานการณ์ไว้ทั้งหมดแล้ว

[![](https://www.khaosod.co.th/wpapp/uploads/2024/11/25-อึ2.jpg)](https://www.khaosod.co.th/wpapp/uploads/2024/11/25-อึ2.jpg)

ด้าน แม่ค้าประจำร้านเสื้อผ้า ที่ติดกับบริเวณจุดเกิดเหตุ ตอบเพียงสั้น ๆ ว่า ตนตกใจนิดหน่อยตอนท่อแตก สินค้าก็ได้รับความเสียหายเล็กน้อย เสื้อผ้าเปียกบ้าง แต่ยืนยันว่าไม่ใช่ท่อส้วมแต่อย่างใด ทั้งนี้ ห้างได้รีบเข้ามาระงับเหตุอย่างรวดเร็ว และพร้อมชดใช้ค่าเสียหายให้ ตนจึงพอใจ และกำลังเปิดร้านตามปกติในวันนี้