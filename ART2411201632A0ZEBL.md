---
layout: post
code: "ART2411201632A0ZEBL"
origin_url: "https://www.khaosod.co.th/sports/news_9514539"
image: "https://github.com/user-attachments/assets/47a48e7f-986b-4b1d-b738-6d5aebeff712"
title: "แฟนมวยคาใจ เด่นพยัคฆ์ รอง 3 ยก ขึ้นยก 4 สับศอก พลิกน็อก ใจสิงห์"
description: "แฟนมวย คาใจเป็นแทบ หลัง เด่นพยัคฆ์ เดชเพชรสีทอง ที่เป็นรองอยู่ 3 ยก ออกมายก 4 เดินปล้ำดีผิดหูผิดตาก่อนปักศอกซ้าย น็อก ใจสิงห์  ศิษย์นายกพันศักดิ์ ไป"
category: "SPORTS"
language: "th"
date: 2024-11-20T16:41:19.809Z
---

# แฟนมวยคาใจ เด่นพยัคฆ์ รอง 3 ยก ขึ้นยก 4 สับศอก พลิกน็อก ใจสิงห์

[![แฟนมวยคาใจ เด่นพยัคฆ์ รอง 3 ยก ขึ้นยก 4 สับศอก พลิกน็อก ใจสิงห์](https://www.khaosod.co.th/wpapp/uploads/2024/11/Elbow11.jpg "แฟนมวยคาใจ เด่นพยัคฆ์ รอง 3 ยก ขึ้นยก 4 สับศอก พลิกน็อก ใจสิงห์")](https://www.khaosod.co.th/wpapp/uploads/2024/11/Elbow11.jpg)

แฟนมวย คาใจเป็นแทบ หลัง เด่นพยัคฆ์ เดชเพชรสีทอง ที่เป็นรองอยู่ 3 ยก ออกมายก 4 เดินปล้ำดีผิดหูผิดตาก่อนปักศอกซ้าย น็อก ใจสิงห์ ศิษย์นายกพันศักดิ์ ไปแบบพลิกล็อก ในการชกเป็นคู่เอก มวยไทย ศึกพลังใหม่ ที่เวทีราชดำเนิน เมื่อ 20 พ.ย.



โดย คอมเมนต์แฟนมวยต่างตั้งคำถามว่า ศอกของ เด่นพยัคฆ์ รุนแรงพอจะทำให้ ใจสิงห์ ถึงกับตาลอย ลงไปนอนหรือไม่ เนื่องจากมองว่าฟันศอกไปโดนหัวไหล่ บ้างก็บอกว่า จะเอากันแบบนี้จริงๆหรือ วงการมวยไทย

อีกคอมเมนต์บอกว่า “เสื่อมงานหยาบขนาดแดงคายฟันยางมันยังต่อแดงกันชักพักเงินนอนผ่านตลอดงานศึกนี้” อีกรายคอมเมนต์ว่า “เล่นละครกันอีกแล้ว” บางรายบอกว่า “ศอกบลูทูธ”

อย่างไรก็ตามบางส่วนก็เชื่อว่า จังหวะนี้โดนศอกจริงๆอาจจะโดนจริงๆ อาจจะไม่ชัดเจนมากนัก แต่ก็เพียงพอจะทำให้แพ้น็อกได้