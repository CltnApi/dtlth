---
layout: post
code: "ART2411120812HGPS7A"
origin_url: "https://www.khaosod.co.th/entertainment/news_9501860"
image: "https://github.com/user-attachments/assets/123375c6-a6df-4abe-a76a-8c154b60bef7"
title: "แอน ทองประสม รับมือได้ ช่อง3 ปรับโครงสร้างองค์กรใหม่ ลั่นต้องแข็งแรงถึงรอด"
description: "แอน ทองประสม รับมือได้ ช่อง3 ปรับโครงสร้างองค์กรใหม่ ลั่นต้องแข็งแรงถึงรอด – เผยมาตรการเอาสัตว์เข้าฉากในละคร ยกเคสดราม่าเป็นกรณีศึกษา"
category: "ENTERTAINMENT"
language: "th"
date: 2024-11-12T08:16:44.782Z
---

# แอน ทองประสม รับมือได้ ช่อง3 ปรับโครงสร้างองค์กรใหม่ ลั่นต้องแข็งแรงถึงรอด

[![แอน ทองประสม รับมือได้ ช่อง3 ปรับโครงสร้างองค์กรใหม่ ลั่นต้องแข็งแรงถึงรอด](https://www.khaosod.co.th/wpapp/uploads/2024/11/anntttt111.jpg "แอน ทองประสม รับมือได้ ช่อง3 ปรับโครงสร้างองค์กรใหม่ ลั่นต้องแข็งแรงถึงรอด")](https://www.khaosod.co.th/wpapp/uploads/2024/11/anntttt111.jpg)

_**แอน ทองประสม รับมือได้ ช่อง3 ปรับโครงสร้างองค์กรใหม่ ลั่นต้องแข็งแรงถึงรอด – เผยมาตรการเอาสัตว์เข้าฉากในละคร ยกเคสดราม่าเป็นกรณีศึกษา**_

ผู้จัดคนเก่ง **แอน ทองประสม** มาร่วมงานเฉลิมฉลอง _**“BEAUTY GEMS 60th Anniversary High Jewelry”**_ วันก่อน(11พ.ย.67) ที่ ห้อง Napalai Grand Ballroom ชั้น 1 โรงแรมดุสิตธานี กรุงเทพ จากนั้นได้พูดถึง_**วิกฤติช่อง3 ที่มีการปรับโครงสร้างองค์กรใหม่ว่ากระทบกับงานผู้จัดของตนเองหรือไม่ รวมไปถึงการทำงานที่ต้องเอาสัตว์มาเข้าฉากในละคร หลังเกิดเคสกับน้องแมวที่กำลังเป็นดราม่าดัง**_

[![](https://www.khaosod.co.th/wpapp/uploads/2024/11/333333333333-4.jpg)](https://www.khaosod.co.th/wpapp/uploads/2024/11/333333333333-4.jpg)

**วิกฤติช่อง3 ที่มีการปรับโครงสร้างองค์กร กระทบกับงานผู้จัดของเราไหม****?** “ในรายละเอียดภายในของช่องเราจะไม่ทราบ เพราะว่าเราไม่ได้เข้าไปอยู่ข้างใน แต่ในฐานะที่เราเป็นผู้จัดก็จะรู้แต่ว่าละครจะถูกคัดสรรค่อนข้างละเอียดขึ้น ไม่ได้ว่าอนุมัติได้ง่ายๆ ต้องนำเสนอกันหลายรอบนิดนึง”

_“ทุกวันนี้กว่าละครจะออกมาได้แต่ละเรื่องต้องผ่านหลายด่าน แต่ก่อนอาจจะเร็วกว่านี้ แต่ตอนนี้ก็จะช้าลงหน่อย อย่างตอนนี้ของเรามีอยู่ในกระบวนการที่เตรียมเสนออนุมัติ แต่ยังไม่ได้อนุมัติออกมานะคะ ปกติเราก็จะเสนอทีละเรื่องอยู่แล้ว แต่ที่เห็นว่าปลายปีเรามี 2 เรื่องชนกันเพราะว่าเป็นเรื่องที่มากองรวมกัน จริงๆ เราทำเสร็จไปตั้งนานแล้ว”_

[![](https://www.khaosod.co.th/wpapp/uploads/2024/11/666666666666-2.jpg)](https://www.khaosod.co.th/wpapp/uploads/2024/11/666666666666-2.jpg)

ADVERTISEMENT

“ส่วนตัวมองว่าเป็นเรื่องที่ดี เราก็เห็นด้วยกับมาตรการอะไรบางอย่างของช่อง ชัดเจนไปเลยว่าช่องอยากได้อะไร อยากให้เรานำเสนออะไร ไม่แน่ใจว่าคาแร็กเตอร์ของแต่ละผู้จัดก็อาจจะได้โจทย์ต่างกันหรือเปล่า อย่างของเราก็จะเป็นรักโรแมนติก ถ้าเรานำเสนอแนวบู๊ไปเขาก็คงไม่อนุมัติ แต่ถ้าเป็นผู้จัดท่านอื่นที่ถนัดบู๊ช่องก็อาจจะอนุมัติก็ได้ เหมือนทางช่องคงอาจจะให้ผู้จัดแต่ละคนมีลายเซ็นคาแร็กเตอร์ของใครของมันที่ชัดเจนไปเลย”

**นอกจากละครจะอนุมัติยากขึ้นแล้ว งบประมาณก็ลดลงเยอะด้วยไหม****?** “ด้วยค่ะ อย่างเช่นไปต่างประเทศถ้าไม่จำเป็นก็ไม่ไป แต่ว่าในคุณภาพที่ทำอยู่ก็เหมือนเดิม เพียงแต่อะไรที่เป็นค่าใช้จ่ายที่อาจจะยังไม่จำเป็นก็ยังไม่ทำ _แต่โดยทางช่องก็รักษามาตรฐานในการทำงานอยู่แล้ว แค่ว่าอะไรที่ดูเป็นโปรดักชั่นที่ใหญ่มากเกินไป ที่ใช้เงินเยอะๆ ไม่จำเป็นก็เก็บไว้ก่อนเดี๋ยวค่อยว่ากัน”_

[![](https://www.khaosod.co.th/wpapp/uploads/2024/11/2222222222222-2.jpg)](https://www.khaosod.co.th/wpapp/uploads/2024/11/2222222222222-2.jpg)

“แต่ทั้งหมดมันก็ไม่ได้เหนือบ่ากว่าแรงที่เราจะรับได้ เพราะเราไม่ได้เป็นคนที่ทำบิ๊กโปรดักชั่นอยู่แล้ว เราเป็นละครผู้หญิงที่ไม่ได้ตู้มต้าม แล้วก็ไม่ได้เป็นละครประวัติศาสตร์ใหญ่โต ถ้าอย่างนั้นอาจจะใช้เงินเยอะซึ่งอาจจะกระทบหนักหน่อย ส่วนเราก็ทำไปแบบนี้มินิมอลของเรา ซึ่งก็ยังอยู่ในจุดที่เรารับได้อยู่ ถามว่าทางออกของวิกฤตินี้คืออะไร **ทางออกก็คือทุกคนต้องแข็งแรงถึงจะรอด** คือเราต้องแข็งแรงจริงๆ ต้องทำให้อยู่หมัด และทำให้คนดูชอบจริงๆ ถึงจะรอดค่ะ”

**ถามถึงกระแสเกี่ยวกับการเอาสัตว์มาเข้าฉากในละคร ที่ผ่านมาเราเคยต้องเจอเคสแบบนี้ไหม?** “เราก็เคยทำละครที่มีสัตว์เข้าฉากค่ะ ตอนนั้นเป็นน้องหมาในเรื่อง “อกเกือบหักแอบรักคุณสามี” แต่ว่าเขาก็เป็นหมาร่าเริงปกติ ไม่ได้ให้เขามาทำอยู่ในบทบาทที่พิเศษอะไร มันก็เลยไม่ได้มีปัญหา”

[![](https://www.khaosod.co.th/wpapp/uploads/2024/11/111111111111-5.jpg)](https://www.khaosod.co.th/wpapp/uploads/2024/11/111111111111-5.jpg)

“ถามว่ามีมาตรการยังไงในการเอาสัตว์มาเข้าในฉาก กรณีของเราก็จะมีทางเจ้าของที่ต้องดูแลใกล้ชิด ส่วนสัตว์เองก็ต้องผ่านการตรวจมาแล้วว่าไม่ได้เป็นอันตรายกับใคร แล้วก็เป็นน้องหมาที่ได้รับการฝึก และมีใบชัดเจนว่าถูกเทรนมาอย่างดี ส่วนใหญ่เราจะไม่ได้เอาสุนัขหรือสัตว์ที่ไม่ได้มีประสบการณ์มาเข้าฉาก เพราะว่าจะคุมไม่ได้ ที่ผ่านมาก็ไม่ได้มีปัญหาอะไรเพราะเราไม่ได้เอาเขามาทำอะไรที่ยุ่งยาก อีกอย่างเขาก็จะมีระยะของเขาที่โฟกัสได้แค่สั้นๆ เราต้องรีบถ่ายเขาก่อน แล้วเอาเขาไปเก็บ ให้เขาพักให้เขานอนแล้วออกมาใหม่ มันจะมีสูตรของมัน ซึ่งคนที่เป็นเจ้าของก็จะเป็นคนให้ข้อมูลเรา”

[![](https://www.khaosod.co.th/wpapp/uploads/2024/11/5555555555555-5.jpg)](https://www.khaosod.co.th/wpapp/uploads/2024/11/5555555555555-5.jpg)

**เคสกับน้องแมวล่าสุดที่เกิดขึ้น ค่อนข้างสะเทือนวงการละครเหมือนกัน ตรงนี้มันทำให้เราตระหนักอะไรมากขึ้นอีกไหม****?** “แอนเข้าใจมุมมองของทุกฝ่าย _สิ่งที่เกิดขึ้นก็เป็นอะไรที่เราได้ศึกษาเรียนรู้ว่าต้องระวังยังไง เพราะเราในฐานะที่ประสบการณ์น้อยกว่าผู้จัดท่านอื่นๆ ด้วย เรายิ่งต้องใส่รายละเอียดค่อนข้างเยอะค่ะ อย่างสมมติถ้าเราไม่รู้บางอย่างเราอาจจะพลาดก็ได้ แต่ว่าตอนนี้มันอ้างว่าไม่รู้ไม่ได้แล้ว_ ถ้าจะทำอะไรที่เกี่ยวกับสัตว์ก็ต้องเรียนรู้ค่ะ”